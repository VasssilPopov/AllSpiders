{"url": "http://www.cross.bg/prechistvane-razvitie-sreshta-1576251.html", "text": "/КРОСС/ Утре, 6 юни, заместник-министърът на регионалното развитие и благоустройството Малина Крумова ще участва в работна среща на тема „Финансиране, експлоатация и мониторинг на индивидуални и други подходящи системи (ИДПС) за пречистване на отпадни води“.Събитието се организира от Световната банка и има за цел да подпомогне Министерството на регионалното развитие и благоустройството при въвеждането на националната практика на ИДПС за пречистване на отпадъчни води в съответствие с правната рамка на ЕС и принципите на устойчивото развитие.Работната среща ще се проведе от 9:30 ч. в зала „Роял 3“ на хотел Балкан в град София.", "date": "2018.06.05", "title": "Малина Крумова ще участва в работна среща на тема „Финансиране, експлоатация и мониторинг на системи за пречистване на отпадни води“"}
{"url": "http://www.cross.bg/kakvo-mozhe-noviyat-btr-na-rysiya-video-1576239.html", "text": "/КРОСС/ БМП-3 \"Деривация\" е дълбока модернизация на БМП-3. Руснаците от няколко години разработват \"ъпдейта си\", но сега той вече е в завършен вид.Новият бронетранспортьор има нови електроники, нова броня, но най-голямата новост е автоматичното роботизирано 57-милиметрово оръдие.Оръдието е способно да се справи с голяма гама от бронирани машини, всички западни бронетранспортьори, стени и др. Руснаците заявяват още, че то разполага с \"умни\" боеприпаси, но не разкриват какви точно са те.video: https://youtu.be/-d_7XNA8IKc", "date": "2018.06.05", "title": "Какво може новият БТР на Русия (видео)"}
{"url": "http://www.cross.bg/modni-beshe-kembul-1576219.html", "text": "/КРОСС/Световни модни знаменитости се събраха в Ню Йорк на церемонията по раздаването на наградите на Съвета на американските модни дизайнери.Телевизионната звезда Ким Кардашиян получи първата по рода си награда за влиятелна личност.Моделът Наоми Кембъл, в компанията на своята майка, беше отличена като модна икона.Наградата за международен творец беше присъдена на италианската дизайнерка Донатела Версаче.Сред знаменитостите, които уважиха събитието, бяха Калвин Клайн, Кейт Бланшет, Упи Гордбърг и Раф Симънс.Водеща на церемонията беше актрисата Иса Рей. ", "date": "2018.06.05", "title": "Ким Кардашиян, Наоми Кембъл и Донатела Версаче получиха модни награди"}
{"url": "http://www.cross.bg/polet-lynata-spacex-1576240.html", "text": "/КРОСС/ На 27 февруари 2017 година Илон Мъск обяви, че ще почете 50 годишнината на първият пилотиран полет около Луната - този на Аполо 8, като осъществи първият туристически полет около Луната.За целта двама души щяха да се качат на борда на космическата капсула Dragon 2 и да се отправят на няколко дневно пътешествие, след което да се завърнат на Земята.Обещанията на Мъск обаче често се разминават с реалността. В началото на тази година шефът на SpaceX разкри, че не смята да сертифицира ракетата Falcon Heavy за полети с хора на борда.Към този момент Falcon-9 също не е сертифицирана за полети с хора, но не е ясно далии мощността й ще е достатъчна за осъществяване на мисията. Друг проблем е, че работата по космическата капсула Dragon 2 също не е завършила.Вече е ясно, че полет около Луната през 2018 година няма да има.SpaceX намали с 40 процента планираните 28 изстрелвания за тази година, като спадът отразява намаляването на поръчките за строителство и извеждане на търговски спътници в космоса.По-важното е, че НАСА отложи до пролетта на 2019 г. началото на редовните пилотирани космически полети с кораби на SpaceX и Boeing заради опасения за риск от аварииНовите планове на Мъск са, да използва новата си ракета BFR за провеждане на туристическия полет около Луната, като милиардерът пояснява, че това ще стане през 2019 година.Ако SpaceX наистина използва BFR, то това няма как да се случи - първият полет на ракетата ще бъде през 2019 г. или 2020 г., а за да се сертифицира за полети с хора, тя трябва да има 9 поредни безаварийни изстрелвания.Така, ако Мъск иска да спази своя нов график, то той ще трябва да ползва Falcon-9.Критиците на туристическите планове на SpaceX твърдят, че е спорно дали капсула, създадена за превозването на хора към МКС, може да се използва за полет до Луната. Съмненията им са свързани с методите за защита от радиация, нуждата от повече ресурси, като кислород, храна и вода в капсулата, както и необходимостта от създаването на тоалетна.Феновете на милиардера-иноватор обаче заявяват, че дори и характерното му забавяне в сроковете, той досега е постигнал много и е успял да революционизира не една, а цели две индустрии. Според тях, през 2019 г. или дори през 2020 г. SpaceX ще влезе в историята, като компанията извършила първия туристически полет около Луната.", "date": "2018.06.05", "title": "SpaceX отлага туристическия полет около Луната "}
{"url": "http://www.cross.bg/regionite-karl-haiintz-lambertz-1576236.html", "text": "/КРОСС/ На 6 юни, четвъртък, от 15.00 часа президентът Румен Радев ще приеме на „Дондуков“ 2 Карл-Хайнц Ламберц - председател на Европейския комитет на регионите.", "date": "2018.06.05", "title": "Президентът Румен Радев ще се срещне с председателя на Комитета на регионите Карл-Хайнц Ламберц"}
{"url": "http://www.cross.bg/natzionalna-energetika-regionalna-1576207.html", "text": "/КРОСС/ На  в зала „Ривиера“ на хотел „Ривиера бийч“ във ваканционен клуб Ривиера (край Варна) вицепрезидентът Илияна Йотова ще участва в откриването на ежегодната международна ядрена конференция „Българската атомна енергетика – национална, регионална и световна енергийна сигурност“.Събитието, което се организира от Българския атомен форум, е с начало от  ", "date": "2018.06.05", "title": "Вицепрезидентът ще участва в откриването на ядрена конференция „Българската атомна енергетика – национална, регионална и световна енергийна сигурност“"}
{"url": "http://www.cross.bg/ninova-bulgariya-durzhavi-1576249.html", "text": "/КРОСС/ „Не само, че не е решен до край въпросът за пакета „Мобилност“, а в някои от текстовете е влошен, според превозвачите.\" Това заяви председателят на БСП Корнелия Нинова в студиото на Бтв. Според нея българското правителството се е включило много късно в тази битка. „Трябва да се търсят съмишленици сред малките държави, чиито интереси са засегнати“, допълни тя.Нинова посочи оценки на транспортния бранш, според които новите промени в пакета „Мобилност“ са по-тежкият вариант от този, срещу който са протестирали. „Има напредък за това, че се седна, разговаря и се търсят компромиси, но постигнатият компромис е по-лош от предишното положение“, каза още председателят на БСП. Тя обясни, че до сега шофьорите трябваше да се връщат в България, а сега камионите трябва да се върнат, при това пълни да влязат и пълни да излязат.„Тези камиони все още не могат сами да се карат. Значи шофьорът също трябва да се върне“, коментира тя. „Вчера не биваше да се хвърлят фойерверки и ПР-акции. Това е само началото и нямаме никакви основания за заглавия, че България е победила Макрон. Важно е гласуването в зала“, подчерта Нинова.По повод срещата с Вишеградската четворка, на която беше поканена, Корнелия Нинова разказа, че за първи път се прави такава - лидери на партии от четирите държави канят БСП на среща. „Решихме, че този формат ще стане постоянен и на всеки шест месеца ще се събираме, ще обсъждаме теми и ще търсим съмишленици и подкрепа. Поканих колегите следващата среща да е в България след шест месеца“, допълни тя. Нинова обясни, че Вишеградската четворка е подписала декларацията, в която се казва, че не са съгласни в следващия европейски бюджет да се намаляват парите за по-неразвитите райони т.нар. кохезия, за да може да се изравни стандартът между държавите от ЕС. „За сега в проекта за бюджет е предвидено тези средства да се намалят с 5%, като за селско стопанство с още 5%. Това ще задълбочи различията примерно между България и Германия, като стандарт на живот“, подчерта Нинова. Тя изтъкна, че нашата страна е най-бедната в ЕС. „Не сме съгласни тези пари да се намаляват, защото това ще намали баланса, нашите държави ще изостанат. Декларацията напълно отговаря на политиката на България - да защитим кохезията и селскостопанските субсидии. Нашите земеделски стопани получават по-малки субсидии от Германия и Франция и сега. Ако още ги намалят, нашата продукция става абсолютно неконкурентна. Затова тази декларация трябва да се подкрепи“, категорична е тя. Нинова обясни, че четиримата от Вишеградската четворка са я подписали, поканили са още четири държави, за които смятат, че сме единомишленици – Хърватска, Румъния, Словения и България. „Единствените, които не са я подписали, сме ние, въпреки че отговаря на националния ни интерес. Правителството е отказало с аргумента, че сме председател на Съвета на ЕС и трябва да пазим неутралитет спрямо всички и да не изразяваме национална позиция и национален приоритет. Това е абсурд“, каза още Нинова. Председателят на БСП сподели, че е била много впечатлена от начина, по който се прави политика там - преди всеки съвет се събират, решават по всяка тема как ще се гласува и четирите държави са като един, когато засяга общия им интерес. „Преди да говорят, каквото и да е и да правят предложения в Европа, представят позицията си пред парламента, получават одобрение и отиват със самочувствие, че целият парламент е зад тях. Нещо, което в България не се случва. По време на председателството една тема не сме обсъдили“, подчерта Нинова. Председателят на БСП подкрепи президента за думите му, че повече се говори за корупция, а не се действа. „Толкова приказки, толкова кръгли маси, а накрая - един закон за корупцията, който месец след като е приет, два пъти се променя. Според нея е сбъркана концепцията на антикорупционния орган и няма логика управляващите да си назначават хората, които би трябвало да ги следят и да се борят с корупцията.„Позицията ни за Белене не е променена от много време – проектът трябва да стартира“, заяви Нинова и припомни, че ГЕРБ постоянно променят мнението си по темата. „Важно е кой ще го строи, с какво финансиране, с какво участие. Това е сложен проект“, каза още тя. Във връзка с посещението на Радев и Борисов в Русия, Нинова е на мнение, че това са добри стъпки, които нормализират отношенията между двете страни. „Поставихме въпроса за отпадане на санкциите срещу Русия, въпреки че ни обвиняваха, че сме антиевропейска партия. Времето показва, че сме били прави, но загубихме много време. Борисов първо трябва да се извини в България на хората за пропуснатите ползи“, заяви Корнелия Нинова.", "date": "2018.06.05", "title": "Корнелия Нинова: Въпросът за пакета „Мобилност“ не е решен"}
{"url": "http://www.cross.bg/dialoga-parlamenta-prishtina-1576237.html", "text": "/КРОСС/ Платформата на косовското правителство за диалога Белград – Прищина, в която се предвиждаше главен преговарящ от страна на Прищина да е президента Хашим Тачи, беше свалена от дневния ред на местния парламент във вторник. Това се е случило по нареждане на премиера Рамуш Харадинай, пише базираното в Прищина албанско електронно издание Gazeta Express цитирано от Фокус, като пояснява, че това се е случило след сериозната критика от страна на опозиционните партии, които оспорват ролята на държавния глава като главен преговарящ в диалога, който се провежда с посредничеството на Европейския съюз.Министърът на труда и социалната политика Скендер Речица, от името на правителството, направи предложение за изваждане на Платформа за диалога със Сърбия от дневния ред на парламента, за да „се даде повече време за възприемане на вътрешен консенсус“.Прищинското издание коментира, че опозиционните партии –„Демократичната лига на Косово“ (ЛДК), Движение „Самоопределение“ и Социалдемократическата партия (СДП), вече бяха предупредили, че техните депутати няма да подкрепят платформата на правителството в парламента и са срещу даването на водеща роля в диалога с Белград на Хашим Тачи. ЛДК излезе със съобщение до пресата в понеделник, в което обяви, че правителствената платформа „не е сериозна“ и техните пратеници в парламента няма да я подкрепят. От „Самоопределение“ пък заявиха, че държавният глава няма компетенциите да води диалога със Сърбия и поискаха създаване на парламентарна комисия, която да разгледа и анализира всички постигнати със Сърбия споразумения до момента. Представителите на СДП, също в понеделник, заявиха, че не подкрепят плана на правителството, защото в него се неглижира парламента.", "date": "2018.06.05", "title": "Косовското правителство оттегли платформата за диалога Белград – Прищина"}
{"url": "http://www.cross.bg/okean-preplyva-okeanite-1576231.html", "text": "/КРОСС/ Французинът Беноа Льоконт ще се опита да стане първият човек, преплувал Тихия океан.Днес 50-годишният архитектурен консултант се гмурна в студените води на океана от малък плаж в източната част на Япония. Крайната му цел е Сан Франциско, на около 9100 км разстояние.Облечен в неопренов костюм и с плавници на краката, Беноа преплува първите стотина метра придружен от 17-годишната си дъщеря и 11-годишния си син. След това децата му се върнаха на брега.Очаква се начинанието да му отнеме 6 – 8 месеца. Той ще плува около осем часа на ден, след което ще преспива на 20-метрова яхта. Ще се храни сутрин и вечер. Яхтата превозва 2,8 тона храна.Преди 20 години Льоконт преплува Атлантическия океан, като се справи с бури, акули, ужилвания от медузи.Целта на сегашната му иницатива е да привлече общественото внимание върху замърсяването на океаните с пластмасови отпадъци и заедно с 8-членен екип да участва в изследвания върху океаните и човешкия организъм. От данните ще се възползват близо 30 медицински и океанографски организации.", "date": "2018.06.05", "title": "Французин ще се опита да стане първият човек, преплувал Тихия океан"}
{"url": "http://www.cross.bg/braziliya-teodora-beshe-1576232.html", "text": "Почина онкоболната Теодора Маджарова, която преди месец беше транспортирана от Бразилия с помощта на дарителска кампания след неуспешно алтернативно лечение. Скръбната вест съобщи съпругът ѝ Александър Русанов.32-годишната Теодора страдаше от онкологично заболяване в напреднал стадий и според лекарите нямаше шанс да се излекува. С последна надежда за спасение тя потърси алтернативна терапия в Бразилия.По време на престоя ѝ там обаче се влоши рязко и се наложи съпругът ѝ, с помощта на средства от дарители и съдействието на Министерството на външните работи, да я прибере у нас, за да може да близките ѝ да се сбогуват с нея.Проверка на Министерството на здравеопазването показа, че лечителката Кармен Лазарова, посредничила за посещението на Теодора в Бразилия, не е вписана в никакви регистри. На Лазарова беше наложена глоба.", "date": "2018.06.05", "title": " Почина онкоболната Теодора, която беше транспортирана от Бразилия"}
{"url": "http://www.cross.bg/smolyan-maiika-kraka-1576233.html", "text": "/КРОСС/ Блъснаха майка с дете на пешеходна пътека в центъра на Смолян, съобщава кореспондентът на bTV в региона. Жената и 8-годишният й син пресичали, когато върху тях връхлетял автомобил, управляван от 80-годишен мъж.Според близка на ранената майка, ударът е станал буквално на по-малко от метър от тротоара, като момчето буквално е изхвърчало на няколко метра.За щастие, и двамата са без опасност за живота. Детето е с травма на крака, а майката на главата и крака.Пострадалата е прокурор в Смолян, а на същото място преди години тежко бе ранена съдия от Окръжния съд.", "date": "2018.06.05", "title": "80-годишен водач блъсна майка с дете на зебра в Смолян"}
{"url": "http://www.cross.bg/grad-kyustendil-sofiya-1576246.html", "text": "/КРОСС/ Отборът на Област Перник спечели втория полуфинал на образователно-патриотичната кампания на МРРБ „Моят град е моята крепост“ за областите от Югозападна България, който се проведе в Кюстендил. Над 460 ученици и техните преподаватели изпълниха голямата зала на Драматичен театър „Крум Кюлявков“, за да подкрепят своите фаворити.В ролята на изпитващи на сцената бяха актьорите Димитър Рачков и Васил Василев – Зуека, а помощ на състезателите оказваше водещата на „Аз обичам България“ Евелина Павлова. Участие в надпреварата взеха 12 ученика от 5-и, 6-и и 7-и клас, които бяха разпределени в 6 отбора, формирани от областите Благоевград, Кюстендил, Перник, Пазарджик, София - град и София област. Втори се класира отборът на домакините, като битката за титулярното място бе изключително оспорвана. Третото място зае отборът на София област.Купата бе завоювана след изпълнение на „дузпи“ под формата на допълнителни въпроси от председателя на журито – министъра на регионалното развитие и благоустройството Николай Нанков. Останалите членове на журито бяха заместник-министъра на регионалното развитие и благоустройството Деница Николова, заместник-министърът на образованието и науката Таня Михайлова, областният управител Виктор Янев и кметът на Община Кюстендил Петър Паунов. Като победител Област Перник ще представлява региона по време на финала на инициативата, който ще се състои през  есента в София.Децата  премериха знания в три състезателни кръга. В първия от тях всеки отбор отговаряше на два въпроса за родния му край, свързани с културно-исторически обекти, обновени и социаизирани за туристически посещения по ОПРР. Във втори кръг участниците трябваше да познаят изпълнителя и името на песен. Последният кръг, включва въртене на „колело на късмета“ с имената на всичките 28 области, а всеки отбор трябваше да отговори на въпроси за района, който му се падна след завъртане на колелото.„Кампанията „Моят град е моята крепост“ е изцяло патриотична, а целта ни е да създадем и възпитаме, заедно с учителите и родителите, у децата висок дух и ценности, за които всеки говори, но малко предлага. Младото поколение трябва да изпитва любов към родния край, да знае, че във всеки български град се случва нещо добро, което да задържи хората”, коментира министър Нанков. По думите му моралните ценности във все по-голяма степен изчезват от младите поколения, а те също са важни за възпитанието им освен знанията и уменията, за да бъдат достойни българи и гордост за регионите си.Министър Нанков коментира още, че Кюстендил не е избран случайно като домакин на инициативата. Общината е сред най-добрите бенефициенти по Оперативна програма “Региони в растеж“ 2014-2020 г., с чието финансиране  се организира кампанията.В момента проектите, които община Кюстендил изпълнява с европейско финансиране от програмата са в размер на 18 млн. лв. Министърът напомни, че общините „отличници“, бенефициенти на ОПРР ще имат възможност догодина да получат допълнително финансиране за обекти в областта на модернизиране на образователната инфраструктура, обновяване на градска среда и мерки за енергийна ефективност на база преразпределение на неусвоен ресурс. След втория полуфинал на “Моят град е моята крепост“, в началото на новата учебна година, през месец септември, ще се проведат още два за останалите региони от страната, чиито домакини ще са Габрово и Стара Загора.  ", "date": "2018.06.05", "title": "Отборът на Област Перник спечели състезанието за знания \"Моят град е моята крепост\" за Югозападна България"}
{"url": "http://www.cross.bg/obekti-nesebur-premestvaemi-1576244.html", "text": "/КРОСС/ В МРРБ е постъпило искане за утвърждаване на нов акт за изключителна държавна собственост на морски плаж „Слънчев бряг – юг“ в Община Несебър, въз основа на изменената кадастрална карта и кадастрални регистри, съгласно действащата нормативна уредба. По повод на това министър Николай Нанков коментира, че от Министерството на туризма е изискано становище за уточняване на допълнително възникнали въпроси по темата. В този смисъл, въпросът за продажба на държавни имоти не стои на дневен ред, допълни той.По повод изказване на заместник министър-председателя по икономическата и демографската политика Валери Симеонов и във връзка с постъпили запитвания за законността на преместваеми обекти на плажната ивица в к.к. „Слънчев бряг“ по разпореждане на началника на ДНСК от месец март 2018 г. от РДНСК Югоизточен район е извършена проверка на място на плажната ивица в комплекса.На 22.05.2018 г. в ДНСК е постъпил писмен сигнал от заместник министър-председателя Валери Симеонов, съдържащ „данни за незаконно изградени преместваеми обекти в курортен комплекс „Слънчев бряг“. По този повод е извършена съвместна проверка от служители на РДНСК-Югоизточен район, Регионален отдел „Национален строителен контрол“ - Бургас и служители на Община Несебър.Следва да се отбележи, че всички преместваеми обекти на територията на к.к. „Слънчев бряг“, включително и върху морския плаж „Слънчев бряг“, са поставени въз основа на одобрена от Министерството на туризма схема и на издадени от главния архитект на Община Несебър разрешения.Съгласно разпоредбите на Закона за устройство на територията и на приетата от Общинския съвет на гр. Несебър Наредба № 10/2009 г. за реда и условията за поставяне на преместваеми обекти и елементи на градското обзавеждане и рекламната дейност на територията на Община Несебър, кметът е задължен при констатиране на нарушения на разрешените от главния архитект на общината преместваеми обекти да издава заповеди за премахването им.Министър Нанков обърна внимание, че народни представители от „Обединени патриоти“ са внесли промени в Закона за устройство на територията, според които от следващата година ДНСК ще има контролни функции по отношение на преместваемите обекти по плажовете в националните курорти. Към момента обаче, въпросът относно законността на такива обекти е в компетентността на общинската администрация.Независимо от това, при извършване на проверките, инициирани по повод горепосочените сигнали, представители на ДНСК оказват пълно съдействие и участват „на добра воля“, коментира министър Нанков.", "date": "2018.06.05", "title": "Министър Нанков: Темата за продажба на държавни имоти не стои на дневен ред"}
{"url": "http://www.cross.bg/borisov-milo-hazartni-1576248.html", "text": "/КРОСС/ През последните дни  е залято от вълна на негодувание по темата хазарт. Нейни главни герои са Григор Господинов - Гришата директора на дирекция „Лицензи игрално и комуникационно оборудване, информационни системи и анализи\" в ДКХ и хазартния бос Мило Борисов.Първият бе обявен за „сив кардинал\" на регулатора, а вторият за негов ментор и спонсор. В десетки медии се появи информация за тяхната координирана дейност, насочена срещу конкуренти в бранша. Обвиненията са за спрени, отнети и забавени лицензи, съставени актове за маловажни нарушения, промяна в нормативната уредба и още ред доказани и недоказани действия.Настоящото изложение няма за цел да опровергава или доказва публикациите по темата в множеството сайтове, а иска да постави един конкретен въпрос.Не е ли време да се изследва следната връзка?Хазартният бос Мило Борисов и сестра му Роси Маккий, която живее в САЩ, са едновременно действителни собственици на фирма за производство и разпространение на игрално оборудване и оператори на хазартни игри. Съгласно закона за хазарта това е забранено.Маккий и Борисов са свързани с „Казино технологии\" АД - производител на хазартни автомати и дърпат конците в „Елдорадо корпорейшън\" ЕАД и „Палмс меркюр казино\" АД - организатори на хазартни игри. Чрез юридически хватки - подставени лица и фирми, регистрирани в чужбина и в офшорни зони, чрез акции на приносител и други подобни, те са се опитали да заличат  зависимостите между фирмите. Но  дефакто контролът и мениджмънтът се осъществяват от  ул.\"Кукуш\" - седалището на брата и сестрата, а Баков, Божилов, Цанкарски, Ирибозов и други са техни подставени лица, които прикриват действителните собственици.Въпросът е защо Гришата, който е толкова принципен в последно време, не изследва тази връзка между производител и хазартен оператор?Защо не прилага закона?Хазартният бос Борисов вербува хора от ръководството  в ДКХ не за първи път.Сега това е Господинов, но преди време той даде  работа на напусналия главен секретар на ДКХ.Отлично запознати с хазартния бизнес ни съобщиха, че назначението е свързано с лобиране при приемането на новия Закон за хазарта през 2012г., в който са вкарани текстове в интерес на Мило Борисов. ", "date": "2018.06.05", "title": "От крокодилските сълзи на Мило Борисов до самата истина за бизнеса му и сивите кардинали."}
{"url": "http://www.cross.bg/aktivi-dulgotraiinite-informatziya-1576247.html", "text": "/КРОСС/ Във връзка с появилата се информация в публичното пространство, свързана с изказвания на общинския съветник от Пловдив Николай Радев, бихме искали да направим следното уточнение:Обект на предстоящия търг с тайно наддаване са дълготрайните материални активи по смисъла на Закона за счетоводството, предоставени на 22.02.1966 г. за ползване и развиване на спортна дейност на ЖПУ Пловдив (към днешна дата: Поделение пътнически превози Пловдив). Земята, върху която те са разположени е публично-общинска собственост.От посоченото по-горе е видно, че „БДЖ-Пътнически превози” ЕООД продава единствено и само дълготрайните материални активи разположени върху терена. Дружеството няма право да се разпорежда със земята, която е публично-общинска собственост.Стартовата цена за провеждане на търга е сформирана на база извършена оценка на дълготрайните материални активи от независим лицензиран оценител, външен за дружеството.За да не бъде допускано отново грешно тълкуване на обекта на търга с тайно наддаване, обръщаме внимание, че никъде в обявлението няма посочена информация за продажба на земя, парцел и т.н. или, че за дълготрайните активи, предмет на търга, има учредено право на строеж или др. вещно право.В случай, че необосновано продължат да се тиражират твърдения, че „БДЖ-Пътнически превози” ЕООД продава активите си „на безценица”, дружеството ще търси правата си за уронване на доброто си име по съдебен ред.", "date": "2018.06.05", "title": "БДЖ с уточнение относно информация за търг на активи в комплекс Младежки хълм в Пловдив"}
{"url": "http://www.cross.bg/deteto-deteto-parite-1576245.html", "text": "/КРОСС/ Баща разказа пред репортер на \"КРОСС\", че около 11:00 ч. на 4 юни т.г. детето му, което е 4 клас и учи в 33 ОУ \"Санкт Петербург\" в Люлин 3, отива да си върне учебниците в училище с усмивка на лицето. Девойката е пълна отличничка и с нетърпение чака предстоящото лято. По пътя към училището я срещат 3 момичета от ромски произход - едното е на 15 г., а другите две - по на 16 г. Заплашват я и искат парите й.Детето казва, че няма пари в себе си, а те продължават да го заплашват. Казват му да си даде парите, за да не бръкнат те в раницата и да му вземат всичко. В крайна сметка момиченцето вади всичките си пари и им ги дава, като ги моли да не му взимат учебниците, защото са важни и трябва да ги върне в училище. Взимат му парите, но заплахите продължават. Нападателките му казват, че трябва да внимава на кого се оплаква и какво с кого споделя, защото наложи да се видят отново и тогава щели да го смачкат от бой.Детето продължава по пътя разплакано, разстроено и треперещо. След около 200 м вижда патрулка. Спира при служителите на реда и им казва какво се е случило. Полицаите качват детето в колата и започват да обикалят района. Детето вижда момичетата и ги посочва на полицаите, които спират и искат личните им карти. Оказва се, че нямат. Нападателките отричат да са взели пари от момиченцето. След няколко минути казват, че детето им и е приятелка и са взели сумата на заем. Не след дълго си признават, че са отнели парите на девойката със сила. Полицаите се обаждат в 9 РПУ, идва втора патрулка и ги отвежда.Детето се обажда разстроено на баща си и му казва какво се е случило. Казва му, че и той трябва да отиде в посоченото РПУ. Сащисаният баща напуска своевременно работното си място с разрешение на Управителя на фирмата, за която работи, и отива в райното, където заварва детето си разстроено, ревящо. То се хвърля на врата му така, както никога до този момент. Бащата се среща със жена-следовател. Заедно с нея и детето дават показания. Детето разказва абсолютно всичко до най-малката подробност на следователя.Бащата сподели през сълзи: \"Явно държавата ни инвестира в подкупното общество, което определя съдбата на депутатите, а не помага на едно дете с отличен успех. Кажете ми как след време да накарам детето си да остане в България?! Опитвам се да я възпитавам с такива ценности и да я убедя, че има бъдеще за нея тук, а не зад граница. След тази случка как да продължавам с това възпитание?!\".Случката измъчва изплашеното дете вече дни наред. То не може да спи спокойно и подскача изплашено насън. То се притеснява дори да излезе на улицата, защото се страхува да не срещне отново своите нападателки.Бащата би искал да изкаже своите благодарности на служителите на реда, заели се със случая. Според него обаче всичко ще спре дотук, тъй като законите са създадени, за да пазят определени малцинствени групи, разменящи гласа си за \"някой лев\". Историята сякаш напомня рефрена: ", "date": "2018.06.05", "title": "Потресен баща пита: Докога?!"}
{"url": "http://www.cross.bg/mihail-strelyal-momicheto-1576235.html", "text": "/КРОСС/ Бургаският окръжен съд постанови постоянен арест за Михаил Станчев, обвинен за убийството на бизнесмен в курорта Слънчев бряг и за раняването придружителката му.Ревност най-вероятно е била причината Михаил да застреля бизнесмена Коста Николов, който е бил в колата си заедно със Симона Тодорова – жената, с която и обвиняемият е имал връзка. Михаил каза, че не помни защо е стрелял и по Симона, която все още е в тежко състояние и е с опасност за живота. Това поясни адвокатът му Красимир Кацарски: \"Не е планувано предварително. Просто случайно е отишъл там, където е живеело момичето, видял е Костадин, стрелял е по него. След това момичето се е появило и каза, че няма спомен за какво е стрелял срещу момичето\".Михаил не можа да обясни пред съда мотивите си. Каза, че не търси логика в тях. Твърдеше, че не е тръгнал към Лесово, за да бяга зад граница, а за да се предаде. Не можа да обясни защо преди това е взел два пълнителя за законния си пистолет, както и международния си паспорт и е презаредил оръжието. Магистратите не приеха тези твърдения и му наложиха постоянен арест, а мярката може да бъде обжалвана.", "date": "2018.06.05", "title": "Съдът в Бургас остави за постоянно в ареста обвинения в убийството на бизнесмена в Слънчев бряг"}
{"url": "http://www.cross.bg/mesetza-masyd-terez-1576234.html", "text": "/КРОСС/ Лъвовете Терез и Масуд, които бяха спасени от зоопарка в Разград, вече 4 месеца живеят в специализирания център за големи котки „Фелида” на международната организация за защита на животните „Четири лапи” в Холандия.Лъвчетата пристигнаха през февруари и вече са станали по близо 60 кг. Животните са под постоянно наблюдение от специалисти и преминават през пълни изследвания на определени периоди.В първите 5 месеца от живота си Терез и Масуд бяха отглеждани от доброволец на организация „Дивите животни”, защото майка им ги отблъсна.В Холандия от 2 месеца живее и лъвът Асен, който също беше спасен от разградския зоокът в изключително тежко състояние – недохранен и с дистрофия на мускулите.", "date": "2018.06.05", "title": "Терез, Масуд и Асен днес са истински лъвове "}
{"url": "http://www.cross.bg/ivancheva-bilyana-petrova-1576225.html", "text": "/КРОСС/ Инициалите Б.Б. И Ц.Ц. излязоха от СРС-тата срещу задържаната кметица на район \"Младост\" - Десислава Иванчева и заместничката й Биляна Петрова. Двете задържани разказаха пред журналисти, че в специалните разузнавателни средства по тяхното дело са прочели следния диалог: Освен това Иванчева и Биляна Петрова показаха записки, в които според СРС-тата Дюлгеров и Ваклин са си говорили, че могат да ги сплашат като ги \"водят на Витоша\" и \"ще й пратим командоси\". Друг инвеститор пък споделил с Ваклин, че прокуратурата му предложила оферта 15 000 евро, за да я няма Иванчева. В началото на заседанието Биляна Петрова честити рождения ден на съпруга си с бележка, защото това бил по думите й единственият начин.Иванчева пък обясни, че преписката на Ваклин е бавена не от нея, а от Румен Русев, който вчера оглави общината, защото тя му я била резюлирала. ", "date": "2018.06.05", "title": "В СРС-тата срещу Десислава Иванчева се появиха инициалите Б.Б. И Ц.Ц."}
{"url": "http://www.cross.bg/dobrich-lipsa-voda-1576223.html", "text": "/КРОСС/ Жители на Добрич са подали колективна жалба до Община Добрич и ВиК дружеството заради системна липса на нормално водоподаване. Проблемите на добричлии с достъпа до вода ще бъдат обсъдени и на конференция на тема „Равен достъп до питейна вода“ в София, организирана от неправителствени организации и представителството на ООН у нас. Жалбата на гражданите е във връзка с продължаващите проблеми с водоснабдяването в квартал „Изгрев“, амортизираната канализационна мрежа, както и липсата на измервателни уреди и начисляването на задълженията „на база“. Заради зачестилите сигнали за липса на вода в Добрич заместник-кметът арх. Боян Коларов е получил покана за участие на предстоящата конференция по темата в София. ", "date": "2018.06.05", "title": "Жители на община Добрич с колективна жалба заради липса на вода"}
{"url": "http://www.cross.bg/defile-stryma-spasim-1576224.html", "text": "/КРОСС/ Природозащитници излизат на протест срещу решение на Върховния административен съд, засягащо строежа на магистрала \"Струма\" през Кресненското дефиле. Съдът отхвърли жалбите срещу екооценката за изграждане на източния обход на магистралата. ", "date": "2018.06.05", "title": "Природозащитници излизат на протест срещу решение на ВАС, засягащо строежа на АМ \"Струма\""}
{"url": "http://www.cross.bg/live-singul-evrofytbol-1576221.html", "text": "/КРОСС/ Симона Халеп е фаворит за четвъртфинала срещу Анхелика Кербер на Ролан ГаросЛюбителите на тениса ще се насладят на зрелищен четвъртфинал при жените на турнира Ролан Гарос утре, в който испанката Гарбине Мугуруса ще постигне трудна победа срещу руската състезателка Мария Шарапова. Такава прогноза предвещават коефициентите на „Еврофутбол\" - 1.61 за Мугуруса срещу 1.83 за Шарапова. Всички възможности за развитието на срещата вижте .В другия четвъртфинал при жените - между Симона Халеп и Анхелика Кербер, фаворит на букмейкърската къща е румънската тенисистка с 1.34 срещу 2.40 за съперничката й от Германия. Още варианти за развитието на срещата ще намерите .Борбата за достигане до полуфиналите при мъжете ще се води днес и утре между Доминик Тийм - Александър Зверев (1.45 срещу 2.10), Марко Чечинато - Новак Джокович (4.70 срещу 1.05), Рафаел Надал - Диего Шварцман (1.01 срещу 5.60) и Марин Чилич - Хуан Мартин дел Потро (2.13 срещу 1.44). Вижте предложенията на „Еврофутбол\" за всяко от атрактивните спортни събития .  Ето и част от интересните футболни двубои в идните дни:Русия - Турция                                                      Сингъл, Live, ТОП „1\"- 1.95 „Х\"- 2.84 „2\"- 2.99Румъния - Финландия                                            Сингъл, Live, ТОП „1\"- 1.59 „Х\"- 2.91 „2\"- 4.42Читадела - Фрозиноне                                           Сингъл, Live, ТОП „1\"- 2.29 „Х\"- 2.72 „2\"- 2.53Беларус - Унгария                                                 Сингъл, Live, ТОП „1\"- 2.13 „Х\"- 2.70 „2\"- 2.70Нумансия - Реал Сарагоса                                    Сингъл, Live, ТОП „1\"- 2.00 „Х\"- 2.73 „2\"- 3.00Венеция - Палермо                                               Сингъл, Live, ТОП „1\"- 2.14 „Х\"- 2.64 „2\"- 2.82Валядолид - Спортинг Хихон                                Сингъл, Live, ТОП „1\"- 1.93 „Х\"- 2.76 „2\"- 3.12Англия - Коста Рика                                              Сингъл, Live, ТОП „1\"- 1.25 „Х\"- 3.88 „2\"- 6.60Португалия - Алжир                                              Сингъл, Live, ТОП „1\"- 1.22 „Х\"- 3.80 „2\"- 7.75Трета финална среща за титлата на НБА по баскетбол ще играят Голдън Стейт Уориърс и Кливланд Кавалиърс в четвъртък. След първите две победи на „воините от златния щат\" „Еврофутбол\" отново им дава аванс - 1.45 срещу 2.42. Други предложения за сблъсъка вижте .Футболните познавачи сред играчите на „Еврофутбол\" отбелязаха силни попадения в пунктовете на българския букмейкър. В Плевен участник блесна със знания, като позна изхода на 4 мача в права колонка и със 100 лева спечели  Друг от Русе отново с 4 мача в права колонка взе . Техен колега от Сливен пък уцели 3 мача в права колонка, което му донесе .„Еврофутбол\" предлага специални бонуси за Световното първенство по футбол при направени прогнози за 3 и повече мача. Кампанията е до 13 юни, като са включени предвиждания за Краен изход, Краен изход с ХК, ГГ/НГ, Под / Над 2,5 и 3,5 гола и Първо полувреме. В сайта новите бонуси са отбелязани в синьо с Б2, като правилата и процентите съответстват на настоящата бонус листа. Вижте срещите от Бонус 2 . За срещите, включени в Суперджакпот 15, бонус Б2 не се предлага за Краен изход.От 22 май до 15 юни 2018 година Суперджакпот 15 включва по 15 мача от груповата фаза на Световното първенство по футбол. Натрупаната сума в него към 13.00 часа на 05.06.2018 г. е , а срещите от него можете да намерите .30-те срещи от Световното първенство по футбол, включени в МАКСГОЛ, вижте .                            ", "date": "2018.06.05", "title": "„ЕВРОФУТБОЛ“: Мугуруса ще отстрани Шарапова след оспорвана битка"}
{"url": "http://www.cross.bg/energiya-atomna-salehi-1576222.html", "text": "/КРОСС/ Иран започна работа по инфраструктура за изграждане на модерни центрофугиза обогатяване на уран в ядрения си обект в Натанз, но ще продължи да спазва ядрената сделка със световните сили. Това заяви днес ръководителят на Иранската организация за атомна енергия Али Акбар Салехи, цитиран от Ройтерс.Вчера върховният лидер на Иран аятолах Али Хаменей нареди подготовка за увеличаване на капацитета за обогатяване на уран, ако споразумението по иранската ядрена програма от 2015 г. се провали след изтеглянето на САЩ от него.Според говорител на Иранската организация за атомна енергия Техеран ще информира днес във Виена Международната агенция за атомна енергия, че е започнал процес по увеличаването на този капацитет.Разработването на инфраструктура за изграждане на модерни центрофуги в Натанз върви бързо, каза Салехи на излъчена по телевизията пресконференция. „Ако напредвахме нормално, щеше да отнеме шест или седем години, но тя ще е готова в следващите седмици и месеци\", каза Салехи. ", "date": "2018.06.05", "title": "Иран ще строи модерни центрофуги за обогатяване на уран"}
{"url": "http://www.cross.bg/po-rihter-na-km-ot-atina-1576226.html", "text": "/КРОСС/ Земетресение с магнитуд 4.8 по скалата на Рихтер е регистрирано във вторник на близо 300 км от Атина, съобщава БГНЕС.Трусът разлюлял земята в 11:52 часа местно време.Според Европейския сеизмологичен център той бил на дълбочина 10 км и е на разстояние 54 км южно от Спарта в Средиземно море.До момента няма данни за пострадали и нанесени сериозни материални щети.", "date": "2018.06.05", "title": "4.8 по Рихтер на 300 км от Атина"}
{"url": "http://www.cross.bg/frantziya-navodneniya-departament-1576227.html", "text": "/КРОСС/ 37-годишен мъж беше намерен удавил се в колата си в Нормандия, Западна Франция, в резултат на поройните дъждове в част от страната, предаде \"Франс прес\", цитирана от БТА.16 департамента в Югозападна, Централна и Източна Франция са в състояние на оранжева тревога за бури и наводнения, съобщи френската метеорологична служба \"Метео-Франс\".За опасност от мълнии, водни смерчове и внезапни наводнения бе съобщено в департамент Йор. Особено силни са валежите в департамент О Рен, където се образуваха кални свлачища, а движението по автомагистрала А 36 беше блокирано. Пожарникарите са реагирали на 450 повиквания в департамента, където е паднала и градушка.През месец май тази година са регистрирани рекордните 182 000 мълнии - почти двойно повече от предишния рекорд от 2009 г.Очаква се дъждовете да продължат през цялата седмица, предупредиха синоптиците.", "date": "2018.06.05", "title": "Бури и наводнения във Франция, един човек се удави в колата си"}
{"url": "http://www.cross.bg/baawards-konkyrsa-godina-1576229.html", "text": "/КРОСС/ Българската асоциация на рекламодателите (БАР) отваря за кандидатури петото издание на конкурса BAAwards. BAAwards отличава компаниите с най-добри и иновативни маркетингови стратегии, реализирани през изминалата година. Условията за участие изискват кампаниите да са осъществени в периода между 1 януари 2017 г. и 15 май 2018 г. Участниците могат да подадат своите заявки онлайн до 02 септември 2018 .През тази година мотото на BAAwards е „БАРкод на успеха“, с което организаторите изразяват идеята, че добрите маркетолози умеят да разшифроват нагласите на потребителите и успяват да намерят точния ключ към техните нужди и потребности.   Кандидатстващите бизнеси ще се състезават в 10 различни категории: \"Нов продукт\", \"Нова услуга\", \"Нова корпоративна марка, \"Ребрандинг на продукт, \"Ребрандинг на услуга\", \"Корпоративен ребрандинг\", \"Пускане на пазара на обновен продукт\", \"Пускане на пазара на обновена услуга\", \"Активиране на марка\" и \"Корпоративна социална отговорност\". Асоциацията развива конкурса постоянно като тази година за първи път се учредява и студентска награда за проект на тема: „Пускане на пазара на нов брандиран продукт или услуга в съществуваща категория“. Сроковете за подаване на проекти в състезанието за студентска награда ще бъдат обявени по-късно.Проектите ще бъдат оценявани от водещи специалисти в сферата на маркетинга и комуникациите. В състава на журито влизат: Кирил Хаджидинев (Белла), Янко Кръндаров (Интерснак), Боряна Великова (Кока-Кола), Силвия Костова (Пощенска банка), Йолита Ботева (ОМК), Венцислав Хиков (Графити-ББДО), Николай Неделчев (Публицис), Юлиян Добрев (Blue Point), Ива Димова (Ipsos), Кристиян Постаджиян (НБУ) и Христо Катранджиев (УНСС).“В миналогодишния конкурс BAAwardsбяха подадени рекорден брой кампании - 43, което представлява 20% ръст спрямо 2016. BAAwards продължава да се развива и успоредно с нарастващия брой заявки за участие, расте и качеството, за което свидетелства и повишаването от година на година на средната оценка в конкурса” – каза Росен Мисов, изпълнителен директор на БАР.Подробна информация за конкурса  – срокове и условия за участие, може да прочетете на ", "date": "2018.06.05", "title": "Стартира 5-то издание на конкурса за наградите на Българската асоциация на рекламодателите (BAAwards 2018)"}
{"url": "http://www.cross.bg/zlatni-talant-svetlozar-1576228.html", "text": "/КРОСС/ Спортният талант на „Еврофутбол“ Светлозар Николов спечели 5 златни медала на турнира по плуване „ІV Делфин Куп 2018“ в Скопие – Македония, който се проведе на 2 и 3 юни 2018 г. Той стана първи на 50 м и 100 м делфин с времена съответно 27 сек. и 1:03 мин., на 200 м и 400 м съчетано с времена 2:14 мин. и 4:53 мин. и на 200 м  бруст с 2:30 мин.             Състезателят по академично гребане Станимир Халаджов отбеляза силно участие в Световната купа по гребане за мъже, която се проведе от 1 до 3 юни 2018 в Белград - Сърбия. Той се класира 20-и на „двойка без рулеви“ с Рангел Кацарски. Двамата подобриха най-доброто си време в тази дисциплина на голямо състезание, като изминаха 2000 м за 06:45.910 минути.", "date": "2018.06.05", "title": "Спортният талант на \"Еврофутбол\" Светлозар Николов с 5 златни медала от Скопие"}
{"url": "http://www.cross.bg/erdogan-chavyshogly-tyrtziya-1576230.html", "text": "/КРОСС/ Турският президент Реджеп Тайип Ердоган не е диктатор, а е реформатор, заяви турският външен министър Мевлют Чавушоглу в интервю за ДПА.На въпрос дали за Турция е проблем фактът, че германското правителство забрани на чужди политици да организират митинги на германска територия (три месеца преди избори - бел. ред.), Чавушоглу посочи, че подобна забрана само \"насърчава\" поддръжниците на турското правителство.„Същевременно обаче виждаме, че поддръжници на ПКК и на партията, свързана с ПКК (силната прокюрдска Демократична партия на народите, която отрича обвинението, че е свързана с тероризма – б.р.), могат да провеждат кампании”, отбеляза Чавушоглу.На въпрос каква подкрепа ще получи Ердоган на изборите от гласоподавателите в Германия, турският външен министър отговори, че очаква от избирателите на германска територия същата (или дори по-голяма) подкрепа за президента като на референдума през април 2016 г., когато с \"да\" гласуваха 63 процента от турците с право на глас в европейската страна.„Мнозинството от турците в чужбина ни подкрепят, както и в Германия. Това е така, тъй като те виждат как Турция се промени през последните 16 години”, каза външният министър. На 24 юни в Турция ще се състоят предсрочни президентски и парламентарни избори. От четвъртък турците, живеещи в чужбина, ще могат да упражнят правото си на глас. В самата Турция Ердоган имаше значително по-големи затруднения да победи на референдума, отколкото в избирателните секции, където не гласуват пряко управлявани от него граждани.„Не смятам, че Ердоган ще отиде на втори тур. Смятам, че той ще получи подкрепа от най-малко 55 процента”, каза Чавушоглу във връзка с данни от някои социологически агенции, според които президентът ще отиде на втори тур на изборите. В отговор на въпрос дали очаква Партията на справедливостта и развитието (ПСР) да запази абсолютно мнозинство в парламента Чавушоглу отговори с \"да\": „Подкрепата за нас е по-голяма или най-малко същата като на парламентарните избори през ноември 2015 г.”. В отговор на въпрос дали може да има честни и справедливи избори при режим на извънредно положение Чавушоглу каза, че този режим не ограничава събиранията на партиите и изборите ще бъдат свободни и прозрачни. „Ердоган не е диктатор. Ердоган направи много реформи в страната. Ердоган даде на тази страна всички свободи, включително свобода на изразяването, човешки права. Ако погледнете всички реформи през последните 16 години, Ердоган ги извърши. През последните три години обаче се борим срещу терористичните организации”, подчерта Чавушоглу. Той каза още, че не е справедливо Турция да е на 157-о място от 178 страни в класацията на „Репортери без граници” за свободата на изразяване. Министърът изтъкна, че журналистите, намиращи се зад решетките, са били арестувани за извършване на различни престъпления, включително подкрепа за терористични организации и шпионски дейности. ", "date": "2018.06.05", "title": "Дипломат №1 на Турция: Ердоган е реформатор, а не диктатор"}
{"url": "http://www.cross.bg/katastrofata-zhena-bila-1576214.html", "text": "/КРОСС/Млада жена е шофирала леката кола, , а не младежът, употребил наркотици.Това стана ясно от разследването на прокуратурата и полицията.Опитът за подмяна на шофьора е преустановен, след като пострадалите в катастрофата дадоха гласност кой е истинският водач на колата.Вината пое мъж, който пристигнал с такси от Пловдив.Младата жена първоначално е заявила, че е била само пътник.Тя също е била тествана на място за алкохол - пробата ѝ е отрицателна.От разпитите на свидетели на катастрофата и от видеокамери в района е установено, че именно жената е шофирала. ", "date": "2018.06.05", "title": "Потвърдено: Млада жена, а не дрогиран мъж, е причинила катастрофата край Пловдив"}
{"url": "http://www.cross.bg/varna-vlakovete-infrastryktyra-1576211.html", "text": "/КРОСС/ При вчерашните интензивни валежи в района на община Варна  беше сериозно наводнена железопътната инфраструктура. Това доведе до смущения в графика на движение влаковете и маневрената работа в железопътен възел Варна, път 1 и 2 в междугарията Варна товарен парк-Тополите и  Варна-Варна товарен парк /около спирка Варна/.Въведени бяха временни ограничения на скоростта на влаковете до 5 км/ч.Основните щети са в зоните на деретата, спускащи се от града към пътната и железопътна инфраструктури. Наводнени бяха железопътните съоръжения при дере „Максуда“, облицованата пътна канавка от прелеза от бившите пристанищни складове до водостока на км 539+985 и редица други отводнителни съоръжения.Железният път, стрелките, прелезът и съоръженията на осигурителната техника над нивото на релсите са компрометирани от наноси на тиня, кал, клони, пластмасови, стъклени и дървени отпадъци, които е носила водата. Съоръженията и отводнителните канали са засипани с наноси и боклуци.За овладяване на бедственото положение, отстраняване на последствията от наводнението и възстановяване на нормалната експлоатация на железопътната инфраструктура, ДП НКЖИ очаква да бъде назначена комисия от Областния управител на Варна, с участие на представители на Компанията, която да направи оценка на щетите по инфраструктурата, да изготви план за възстановяването й и да набележи превантивни мероприятия за нормалната експлоатация.Благодарение на бързата реакция на аварийните екипи на НКЖИ към момента влаковете се движат по разписание. ", "date": "2018.06.05", "title": "Нанесени са щети по железопътната инфраструктура в района на община Варна"}
{"url": "http://www.cross.bg/proekti-razvitie-banka-1576213.html", "text": "/КРОСС/ Министерството на транспорта, информационните технологии и съобщенията представи пред Европейската банка за възстановяване и развитие (ЕБВР) ключови транспортни проекти, за които страната ни търси финансиране. Това се случи в рамките на конференция, посветена на перспективите за развитие на България, организирана от ЕБВР. Събитието се проведе в централата на европейската банка в Лондон и беше открито от зам.-министъра на икономиката Александър Манолев.Водещите транспортни проекти бяха представени от Димитър Савов, директор на дирекция “Национална транспортна политика” в МТИТС. Основен фокус на събитието бяха развитието на технологиите и иновациите, енергийните и инфраструктурни проекти, както и туризма.Участниците обсъдиха прилагането на публично-частното партньорство, като инструмент за подобряване на регионалната свързаност на страните. Дискутирана беше и концесията на летище София. Представителите на ЕБВР, които участват в подготовката на концесията, заявиха, че този модел на партньорство се е доказал като успешен в много държави.", "date": "2018.06.05", "title": " МТИТС представи ключови транспортни проекти пред Европейската банка за възстановяване и развитие "}
{"url": "http://www.cross.bg/mesetza-sreshta-korneliya-1576212.html", "text": "/КРОСС/ Следващата среща ще е в София, след шест месеца  Срещата на четиримата лидери на партии от Вишеградската четворка и председателя на БСП Корнелия Нинова завърши с приемане на обща декларация за бъдещо сътрудничество. В декларацията се казва:- Решихме да работим по-сплотено като регион, за да обменяме добри практики, да си сътрудничим, да развиваме общи позиции по различни проблеми в Европа- Ще търсим активно съюзници от други държави, които да подкрепят нашите инициативи\"Тази първа среща е добро начало. Приехме декларация, че този формат ще стане постоянен. Ще се срещаме на всеки шест месеца за обсъждане на важни теми за нашите държави и Европа. Ще търсим съгласие в защита на общите ни интереси. Поканих колегите, следващата ни среща да бъде в България, след шест месеца.\" Това заяви Корнелия Нинова след срещата в Братислава.  ", "date": "2018.06.05", "title": "Срещата на четиримата лидери на партии от Вишеградската четворка и Корнелия Нинова завърши с обща декларация"}
{"url": "http://www.cross.bg/makedoniya-sporazymenie-demonstratzii-1576210.html", "text": "/КРОСС/ Мащабна подготовка тече в Гърция за организиране на протестни демонстрации от защитниците на призива \"Македония е Гърция\". За първи път се организират едновременно демонстрации в 13 града на страната и в чужбина. Министърът на външните работи Никос Кодзиас съобщи, че на масата за преговори са три имена и се очаква Скопие скоро да приеме изискванията на гръцката страна. Днес лидерът на опозицията Мицотакис съобщи, че при евентуално споразумение, в което присъства името \"Македония\", ще искат вот на недоверие на правителството на Алексис Ципрас. В този случай \"извънредните избори са повече от сигурни\", коментират пред медиите политически анализатори. Националистите от \"Независими гърци\", коалиционен партньор на СИРИЗА, категорично отказват да подкрепят име, което включва \"Македония\". Цялата опозиция обвинява правителството, че преговорите се водят непрозрачно, без консултации и споразумение с опозиционните партии. \"СИРИЗА няма право да преговаря без опозицията\", заявиха депутати, готови да подкрепят вота на недоверие. ", "date": "2018.06.05", "title": "Гърците подготвят протест срещу евентуално споразумение със Скопие, съдържащо името \"Македония\""}
{"url": "http://www.cross.bg/begletz-zhivotnoto-penka-1576216.html", "text": "/КРОСС/ Кравата беглец Пенка, преминала граничната бразда със Сърбия, не е бременна. Това потвърдиха за bTV от Агенцията по храните в Кюстендил.Вчера бяха взети кръвни проби от животното. Дали то е преносител на болести, ще стане ясно до дни.В момента животното е под възбрана.Съдбата на кравата беглец развълнува много чужди медии, а петиция за спасяването ѝ набира популярност в интернет.", "date": "2018.06.05", "title": "Кравата беглец Пенка не била бременна"}
{"url": "http://www.cross.bg/ayaks-nato-radiys-1576218.html", "text": "/КРОСС/ Току-що самолет АУАКС кацна на летище София. Самолетът е част от адаптираното усилено присъствие по източния фланг на НАТО, съобщи bTV.Ауаксът е команден пункт, който има радари с изключително голям радиус на действие и пасивни сензори. Екипажът му е от 16 до 18 души от 15 държави членки на Алианса.НАТО разполага с 16 такива машини, базирани в Гайленкирхен, Германия. Те са участвали в борбата срещу „Ислямска държава” в Сирия, операции в Либия и Афганистан.АУАКС е абревиатура на самолет за ранно предупреждение и контрол (AWACS от AEW&C, Airborne Early Warning and Control).Самолетът може да лети осем часа на височина до 9 хил. м, като покрива зона за наблюдение от над 310 хил. кв. км.Чинията върху самолета се върти на всеки 10 секунди и осигурява 360 градусова картина. Може да засече въздухоплавателно средство в радиус от 400 км.Ауаксите ще бъдат в експлоатация до 2035 г., след което машините „Боинг 707” ще бъдат пенсионирани.", "date": "2018.06.05", "title": "АУАКС в София"}
{"url": "http://www.cross.bg/reanimatziya-aparatut-efekta-1576217.html", "text": "/КРОСС/ Детската реанимация на „Пирогов“ получи дарение от Софийската света митрополия – апарат, който предоставя резултат за състоянието на системата на кръвосъсирване. Лично патриарх Неофит дойде в спешната болница за събитието.С апарата ще се избягват ненужни кръвопреливания и стрес за децата. Ще се проследява и ефекта от лечението.Апаратът е на стойност 45 600 лева.Всяка от софийските църкви, колкото имаше възможност, отпусна своята лепта, каза отец Ангел.Апаратът е абсолютно автоматизиран, човешките грешки, които съществуваха при предишните апарати, са сведени до минимум и е много ценен с това, че можем да проследим ефекта от нашето лечение, каза доц. Румяна Андонова от Клиниката по детска анестезиология и реанимация.", "date": "2018.06.05", "title": "Детската реанимация на „Пирогов“ получи дарение от Софийската света митрополия"}
{"url": "http://www.cross.bg/drogirani-aktziya-bili-1576215.html", "text": "/КРОСС/ Полицията започва акция срещу пияните и дрогирани шофьори на пътя.Проверките ще продължат до 10 юни в цялата страна.Освен за алкохол и наркотици, ще се следи и за застраховка „Гражданска отговорност“, технически прегледи и неплатени глоби. В последния случай е възможно водачите да останат без книжка до погасяване на задълженията.През декември миналата година по линия на TISPOL в ЕС бе проведена същата операция. Проверени бяха 403 хил. водачи, установено бе, че 1900 са шофирали след употреба на алкохол, а над 900 са били дрогирани.У нас при предишната акция са проверени около 19 хил. водачи, 246 са били пияни, а 51 – дрогирани.", "date": "2018.06.05", "title": "Полицията започва акция срещу пияни и дрогирани шофьори"}
{"url": "http://www.cross.bg/koryptziyata-bulgariya-prezidenta-1576220.html", "text": "/КРОСС/ - каза лидерът на БСП Корнелия Нинова, която  взе участие в Първата международна конференция \"Европейски практики и възможности за противодействие на корупцията\", под патронажа на президента на републиката Румен Рaдев. ", "date": "2018.06.05", "title": "Корнелия Нинова:   Европейска България означава европейски стандарти за барба с корупцията"}
{"url": "http://www.cross.bg/most-dynav-suoruzhenie-1576203.html", "text": "/КРОСС/ Километрична опашка от тирове се образува отново тази сутрин на Дунав мост 2 - Видин - Калафат. Напрежението сред чакащите да преминат граничното съоръжение расте. Повече от 5 километра е опашката на изхода от страната на Дунав мост 2 - Видин - Калафат, сигнализираха шофьорите, които заплашват да блокират пътя към граничното съоръжение. \"Втори час вече не сме мърдали камионите. Колоната седи на едно място. Никаква информация няма. Тук вече си става и топло. Нито вода, нито тоалетна\". От \"Гранична полиция\" потвърдиха, че има интензивен трафик на товарни автомобили на Дунав мост 2. ", "date": "2018.06.05", "title": "Километрична опашка от тирове на Дунав мост 2, шофьорите заплашват да блокират пътя"}
{"url": "http://www.cross.bg/real-zidan-totnum-1576199.html", "text": "/КРОСС/ Треньорът на Ювентус Масимилиано Алегри е отклонил предложение да поеме Реал Мадрид, съобщава Кадена Сер.50-годишният специалист искал да продължи работата си в Торино, а не да сменя обстановката. Така основна цел пред Реал остава мениджърът на Тотнъм Маурисио Почетино, който изведе Тотнъм до третото място в Премиър лийг.Реал Мадрид е без треньор от 31 май, когато Зинедин Зидан изненадващо напусна само пет дни след спечелването на трети пореден трофей от Шампионската лига.Междувременно \"Мирър\" твърди, че разривът между Зидан и президента Флорентино Перес е настъпил заради разногласия по трансферите.", "date": "2018.06.05", "title": "И Масимилиано Алегри отказа на Реал (Мадрид)"}
{"url": "http://www.cross.bg/kyrymbashev-transport-otnoshenie-1576202.html", "text": "/КРОСС/ Стратегическият пробив, който бе постигнат при гласуването в Комисията по транспорт и туризъм в ЕП, е Директивата за командироване на работници да не се прилага за международния транспорт. От друга страна, в абсолютно същото изменение се казва, че тази Директива за командироване на работници ще се прилага още от първия ден за каботажа. ", "date": "2018.06.05", "title": "Петър Курумбашев: Твърде рано е да бием тъпан по отношение на Пакета за мобилност"}
{"url": "http://www.cross.bg/ninova-belene-proekta-1576201.html", "text": "/КРОСС/ Лидерите на партиите от Вишеградската четворка и председателят на БСП Корнелия Нинова се срещнаха в Братислава с Марош Шефчович, зам -председател на Европейската комисия и комисар с ресор \"Енергиен съюз\". Те обсъдиха енергийната сигурност на Европа . \"Запознах колегите си с проекта АЕЦ \"Белене\". Изразих позицията ни за необходимостта от изграждане на атомната централа\", заяви Нинова след срещата. Председателят на левицата обясни, че е  представила аргументи за важността  на проекта за България, за региона и за Европейския съюз.              \"Заявих, че ще подкрепим българското правителство за построяването на централата. Проектът \"Белене\" е важен за България и ЕС. Г-н Шефчович изрази позиция, че българското правителство трябва да подготви и представи икономическа и финансова обосновка на проекта и да ги представи в Комисията. В тази връзка, информирах колегите, че народните представители от БСП сме внесли в парламента предложение да отпадне забраната за строителство- като първа стъпка за стартиране на целия процес по изграждане на АЕЦ Белене\", каза Нинова. По време на срещата е бил обсъден и докладът на БАН за централата. ", "date": "2018.06.05", "title": "Нинова към еврокомисар Шефчович: Проектът \"Белене\" е важен за България и ЕС"}
{"url": "http://www.cross.bg/varna-kushti-oblastniyat-1576200.html", "text": "/КРОСС/ Пороят във Варна е нанесъл сериозни щети в града - отнесени са покриви на къщи, прекършени са дървета, а на места асфалтът е разбит от водата. По данни на областната управа общо около 40 къщи са останали без покриви в региона.\"20 къщи останаха без покриви на територията на община Аксаково, 12 къщи в Куманово и 8 в Климентово. И днес ще продължат да се описват щетите. Ще бъдат отпуснати еднократни помощи в размер на 325 лева. Само едно семейство е останало без жилище, но е осигурено място, където да пребивава. Така че към момента нямаме бедстващи хора\", каза областният управител на Варна Стоян Пасев пред NOVA.В околните села на Варна след пороя вчера вилня и торнадо. Там още има проблеми.Торнадото е вдигнало покрива на една от пострадалите къщи в село Куманово, строшило го е на две и го е хвърлило на 50-ина метра от сградата. За щастие собствениците й не живеели там постоянно и затова не са пострадали от фунията, разказаха местните жители. По думите им ламарини и керемиди са били вдигнати от вихрушката и са се въртели във въздуха над домовете им.\"Към 3 и половина следобед (15.30 ч. б.р.) стана тъмно като нощ. Трая минута и половина. Чух тътен, после видях, че оранжерията ми я няма\", казаха двама жители на селото пред bTV.Те бяха категорични, че за своите съответно 63 и 70 години живот такова чудо не са виждали.При бурята са засегнати и около 200 декара пшеница и около 100 декара слънчоглед.\"След всяко бедствие, има и криза. Създаде се кризисна ситуация. Но за да обяви областният управител криза, трябва да има бедствено положение на територията на поне две общини. Въпреки това общините могат да кандидатстват за помощи към Комисията за бедствия и аварии, ако има нанесени материални щети върху инфраструктурата или обществените сгради\", добави областният управител на Варна Стоян Пасев.Дъждът е причинил сериозни поражения върху инфраструктурата на българските железници.\"От огромното количество дъжд, което се изля вчера във Варна, проточният канал, минаващ под влаковите релси, не можа да побере цялата вода. Днес трябва да съберем щаба, за да се прецени как могат да се отточат дъждовните води. И може би трябва да се мисли за друг маршрут на канала\", каза още областният управител на Варна Стоян Пасев.По думите му калта, нанесена от валежите, вече е отстранена от влаковите релси и влаковете са пуснати частично да преминават.", "date": "2018.06.05", "title": "След бурята във Варнeнско: 40 къщи без покриви "}
{"url": "http://www.cross.bg/https-tressman-hive-1576204.html", "text": "/КРОСС/ Третото издание на  представя за първи път в програмата си  само на  (B-side). Началото е от 22.00 ч., а билети за рок събитието можете да намерите в  и на място в клуба в събота вечер. навършва 3 години и това е причината тази година да съберe в концерт точно 3 убийствени български банди - с яки китари, безпощаден саунд и страхотни песни в една единствена и запомняща се ROCK NIGHT на 9 юни! е пауър триото, което представи България на престижния международен фестивал  в Грьонинген, Холандия по-рано тази година. Техният концерт беше изцяло излъчен по две европейски радио станции, а бандата се радва на огромен интерес от страна на международната публика. Техният дебютен албум \"Keep Me Calm\", както и синглите \"Burning Bitter Sour Romance\" и \"Locked in this town\" продължават да радват все повече нови фенове на бандата в България и цяла Европа. Спокойно можем да кажем, че Saint Electrics е уникална за България супер-група, в която влизат виртуозните Мирослав Иванов, Гриша Георгиев и Деян Драгиев (Даката).Те са едни от най-търсените, респектиращи и вдъхновяващи музиканти на българската сцена и не случайно участват в едни от най-силните музикални проекти. Резултатът от събирането им в Saint Electrics се чува в дебютният им албум \"Keep me calm\", който можете да слушате . Но на живо - бандата е в стихията си и не е за пропускане!ще се завърнат на сцената на Mixtape 5, където през април се представиха блестящо, като съпорт на австрийското пауър трио \"Mother's Cake\". Отзивите на публиката за представянето на Krekhaus все още продължават да ехтят. Бандата все по-често и убедително присъства на музикалната сцена у нас. В музиката им долавяме горещ блус и фънк, примеси на рок и психаделичен рок. Мулти-инструменталистите Явор Милчев и Матей Христосков държат една стегната и непоклатима ритъм секция, водена от финната китара на Явор Недев. В допълнение звучи и изключителният глас на Георги Велинов. Усещането, което оставят е за сигурност и самочувствие и с намигване към публиката сякаш й казват, че тя е на правилното място и в правилното време. са:Георги Велинов - вокалЯвор Недев - китараЯвор Милчев - басМатей Христосков - барабани са леко екстравагантна, невероятно свежа и проницателна група от София. Сформират се през 2017-та, а от тогава успяват да стъпят на редица сцени из страната, най-интересните сред които в Mixtape 5, подгрявайки \"Hayes and Y\" на последния им концерт за 2017-та. Hive Tressman участват и в \"Голямото Рок Междучасие\" излъчвано по БНТ, поканени лично от Митко Кърнев (D2) - негов организатор и инициатор. Журито, което е съставено от най-изявени имена (журналисти и музиканти) на българската рок сцена е впечатлено от Hive Tressman, определяйки музиката им като абсолютно \"нова\" и интересна. В сърцето на бандата се намира младият и талантлив композитор Петър Гигов. Неговите разнородни музикални интереси - от Foals до Kendrick Lamar - произвеждат един уникален микс от мелодии и настроения. Публиката ще може да чуе влияния на Britpop с елементи на електроника и да намери в текстовете една сериозна доза иронияи чувство за хумор.  са: Петър Гигов - вокали, китара Асен Кузманов - перкусии, барабани Ицо Костов - китара Цветан Ценов - бас, китара, беквокали\n\t\t\t\t\t* Можете да се присъедините към ROCK night със Saint Electrics, Krekhous и Hive Tressman на 9 юни в Mixtape 5 - .* Билети има .* Можете да следите за прoграмата на Sofia Guitar Festival  -   ", "date": "2018.06.05", "title": "Sofia GuitArt Festival представя за първи път ROCK NIGHT с бандите"}
{"url": "http://www.cross.bg/samsung-izkystveniya-sung-1576206.html", "text": "/КРОСС/  Samsung Electronics Co., Ltd. обяви, че към екипът на компанията се присъединяват двама водещи експерти от областта на експерименталния изкуствен интелект.Д-р Х. Себастиан Сънг е професор Евнин в Института по неврология и катедра „Компютърни науки“ в университета в Принстън, а д-р Даниел Д. Лий е професор и председател на фондация UPS във Факултета по инженерни и приложни науки към Университета на Пенсилвания. Световнопризнатите учени ще имат водеща роля в разширяването на глобалните възможности за научноизследователска и развойна дейност на Samsung в сферата на изкуствения интелект.Като част от екипа на Samsung Research, фокусът на работата на д-р Сънг и д-р Лий ще бъде насочен към изграждането на фундаментални изследвания в областта на изкуствения интелект. Именно това би спомогнало за разширяване на човешкото познание, както и ще бъдат увеличени възможностите за революционно бизнес влияние.„Samsung е компания с дългогодишна история в сферата на иновациите, стремяща се към максимално използване на потенциала на изкуствения интелект.“, каза д-р Сънг. „Очаквам с нетърпение да започна своята работа в екипа на Samsung и да помогна за бъдещото развитие на изкуствения интелект.“Д-р Сънг е изтъкнат изчислителен невролог, който първоначално е изучавал теоретична физика в Харвардския университет. Преди да се присъедини към Принстънския университет през 2014 г., той работи като изследовател в Bell Labs и e професор в Масачузетския технологичен институт (MIT). Сънг е част и от Консултативните комитети на Стратегията за панканадски изкуствен интелект и програмата на Канадския институт за напреднали изследвания (CIFAR). Той също е член и на обществото „Макс Планк“, носител на наградата „Hoam“ за инженерство през 2008 г., както и автор на Connectome.Д-р Даниел Лий е второто попълнение в екипа на Samsung Research и също един от водещите учени в сферата на AI и роботиката. Той придобива бакалавърска степен по физика от Харвардския университет и докторска степен от MIT. След като работи като изследовател в Bell Labs, през 2001 г.се присъединява към Факултета по инженерство и приложни науки в Университета на Пенсилвания. Лий е член на Асоциацията за напредък на изкуствения интелект (AAAI), сътрудник към Института по електротехника и електроника (IEEE) и член на Изпълнителния съвет на Фондацията за системи за обработка на невроданни (NIPS).„С нетърпение очаквам да започна работата си в Samsung Research и да спомогна за разработването на технологии от следващо поколение\", каза д-р Лий. \"Основните изследвания и разбиране на машинното самообучение и роботизираните системи ще бъдат от ключово значение за реализирането на AI потенциала.“Черпейки вдъхновение от функциите на човешкия мозък, двамата учени съвместно разработват алгоритми за машинно самообучение чрез неотрицателно матрична факторизация. По-късно д-р Сънг създава електронна схема, моделирана спрямо мозъчната кора и показана на корицата на сп. „Nature“, като и показва един от първите ходещи роботи с реконструирани схеми на мозъчните връзки с AI.Лий е разработил редица водещи алгоритми за машинно самообучение в допълнение към иновативни роботизирани системи. Той е пионер в сферата на модерните алгоритми за самообучение, които черпят вдъхновение от мозъчната невронна верига. Лий е бил и ръководител на изследователски екипи, с които съвместно изграждат усъвършенствани умни роботи, изпълняващи различни задачи, включително автономни автомобили, хуманоидни роботи и колективни роботизирани екипи.През изминалата година, Samsung Research се реорганизира като усъвършенстван център за научноизследователска и развойна дейност към SET Business на Samsung Electronics. Наскоро, направлението създава глобални AI центрове в пет страни - Корея, САЩ, Великобритания, Канада и Русия. Samsung Research планира да увеличава броя на AI центровете и специалистите в екипите си, за да продължи и разшири проучванията и развитието си в сферата на изкуствения интелект.", "date": "2018.06.05", "title": "Световноизвестни учени в областта на изкуствения интелект се присъединиха към Samsung Research"}
{"url": "http://www.cross.bg/radames-aida-rolyata-1576205.html", "text": "/КРОСС/Една от най-играните опери на маестро Джузепе Верди, „Аида\" не случайно е предизвиквала и продължава да предизвиква въображението на големите режисьори не само за оперната сцена, но и за филмови версии. Какво я прави толкова атрактивна и толкова обичана?Известният аржентински режисьор Уго де Анна дава един възможен отговор. Той е  намерил  интригуващ отговор за своята постановка на Софийска сцена, след фантастични такива на най-голямата открита сцена, Арена ди Верона.Оперният шедьовър на маестро Верди се разиграва в ефектно виртуално триизмерно пространство, потърсено в огледалното отражение на египетски релеф, фон на сменящите се картини. Зрителят е омагьосан от играта с отраженията, ефектните костюми, приказното и иносказателното в това запомнящо се внушение.Изживяване, което всеки път е различно с различните артистични състави. Запомваща е сцената, в която двете съпернички за любовта на Радамес, Аида и Амнерис разиграват истински театър с огромните червени ефирни платна, обгръщащи пространството на всяка от тях, както и  триумфалната сцена, ефектно решена пирамидално и превръщането на пирамидата в гробница за двамата влюбени - Аида и Радамес на финала.Незабравимо филмово изживяване. Внушение близко до съвременника и в изградените контрастни емоции и обрати в сюжета между триъгълника Аида, Амнерис и Радамес.Фигурата на главния жрец, неговата абсолютната власт, по-силна и от тази на фараона е определяща в решаване съдбата на георите. Той води действието. Той произнася присъдите.Уго де Ана насочва вниманието към сложните колизии на Аида и Амнерис, влюбени в Радамес. Аида, разкъсвана от любовта към Радамес и любовта към родината. Тя е тази, която прави Радамес предател в името на любовта им, но която приема смъртта заедно с Радамес, като единствен възможен край. Амнерис, влюбена и ревнива, отмъстителна, но победила гордостта си има сили да признае любовта си към Радамес, умолява жреците за милост, проклина жестокостта им, остава в своята самота над гроба на двамата влюбени.Все силни страсти. Страсти, колкото далечни на съвременника, толкова възможни, стига да ги събуди в себе си.Нещо, което може да се случи при срещата с безсмъртната опера на маестро Джузепе Верди на сцената на Софийската опера с три различни, звездни състава, в тази фантастична постановка на Уго де Анна.Диригент и на трите спектакъла е гост диригента, Джордано Белинкампи . В първия спектакъл на 8 юни, в ролята на Аида гостува Цветелина Василева, сопраното, което ако искаме да чуем трябва да попътуваме към големите световни сцени. В ролята на Рамфис е Гиорги Киров, също гост.Във втория спектакъл на 9 юни, в ролята на Аида е Радостина Николаева, която бе избрана за премиерата на постановката в 2013 година, неин партньор в ролята на Радамес е Мартин Илиев. Двама артисти, които също гостуват на чужди сцени, а у нас помним внушението им от Вагнер на Софийска сцена и от много други спектакли.На третия спектакъл на 10 юни, в ролята на Радамес гостува Камен Чанев, а в ролята на Аида - Цветелина Василева.Петър Бучков, Гергана Русекова и други познати артисти ще пеят в обичаната опера!   ", "date": "2018.06.05", "title": "Операта „Аида“ на сцената на Софийската опера и балет- 8, 9 и 10 юни"}
{"url": "http://www.cross.bg/meso-nyama-vutev-1576209.html", "text": "/КРОСС/ Какво има в българските кренвирши? Отговор на този въпрос потърсихме в рубриката „Чети етикета“, тъй като именно кренвиршите са продуктът, за чието съдържание има най-много митове и легенди.„Това ме изненадва, защото е доказано, че не само в България, а и в световен мащаб 50% от потреблението на месни продукти се нарича кренвирш, въпреки всички митове и легенди“, коментира председателят на Асоциацията на месопреработвателите Кирил Вътев. Тези митове и легенди са „, защото технологично не е възможно такива материали (рога, копита, косми, тоалетна хартия) да влязат в такъв продукт“, изтъкна той.Според етикетите те съдържат, освен някакъв процент месо, соев протеин, лактоза, гума гуар, мононатриев глутамат, натриев нитрит, модифицирано нишесте, механично отделеното свинско месо или птиче месо, Е-та. Цените им пък варират между 5,21 и 19,93 лв. на кг.                          е най-високият клас изолат от соя – протеин, но растителен, т.е. няма аминокиселините, които има животинският, обясни Вътев.Нека не създаваме параноя –  е усилвател на вкуса, той няма никаква друга роля, прави продукта по-вкусен, затова кара потребителя да консумира повече, каза гостът. е сгъстител, който присъства в абсолютно всички бонбони, в цялата захарна промишленост, както и в медикаментите. Това, че се нарича гума гуар, не означава, че е гума, това е вид колаген, обясни Вътев. е консервант и цветообразувател. Количеството му в 1 кг от който и да е продукт е след третия знак на десетичната запетая, т.е. той е хилядни от грама в килограм продукт. Той е силно токсичен във високи дози, но и всяко лекарство е токсично във високи дози, подчерта гостът.Не съм толкова дълбок специалист по ГМО, за да кажа дали  е ГМО, но ясно се вижда, че имаме заместване на месото с нишесте – картофено, модифицирано нишесте, посочи Вътев. След като присъства, това е продукт, който  Досега цялата философия на контрола беше, че продуктът трябва да е безопасен. Това категорично е безопасен продукт, друга е темата каква му е хранителната стойност.Съставките и рецептата на кренвирша спрямо една вафла са една шеста от етикета, добави гостът.Той обясни, че, както и че в етикетите съставките се изписват според количеството си низходящо. Колкото по-висока е цената, толкова по-малко месото е замествано с нещо друго, посочи той.Големият въпрос е дали  трябва да бъде наричано месо. То се произвежда по методика, в която след обезкостяване костите се слагат в машина и продуктът, т. нар. механично отделено месо, съдържа 20 и няколко до 30% фини костни частици, обясни гостът, но подчерта, че това , а дериват на месото с изключително ниска хранителна стойност.Когато се влагат механично отделено месо, соя и др. добавки, останалите просто са неизбежни, за да може да се получи стегнат продукт, обясни Вътов. е най-евтиният материал, който се произвежда по аналогичен начин, съставът е подобен.Нашата проверка установи, че съставките в кренвирш по стандарт „Стара планина“, са доста по-малко, макар отново да присъства натриев нитрит.„! Откакто свят светува в месопреработката натриевия нитрит се влага с две цели – цветообразуване и консервиране на продукта“, изтъкна Вътев.Цената основателно е висока заради високия процент месо и липсата на заместители, но е толкова висока, защото  и цената трябва да поеме и брака, коментира Вътов.Според д-р Сергей Иванов от „Активни потребители“ кренвиршите, в които реално няма месо, а механично отделено месо, кожи, сурватка и пр.,  защото при обработката в тях се получават вещества, които нормално не присъстват в месото. Получават се окисления, съответно някои канцерогенни съставки, голям е рискът от развитие на патогенни бактерии, изтъкна той.За предложения нов регламент за изискван минимум съдържание на месо Иванов коментира, че първо трябва да се разясни какво се разбира под „месо“. Важно е и да имаме надежден метод, който да определи този процент.Методът го има, няма я апаратурата, отговори Вътев. У нас лабораториите могат да кажат има или няма соя, но не и колко е процентът.В студиото на предаването „Тази сутрин“ кренвиршите от нашия анализа бяха тествани от зам.-директора на Центъра за оценка на риска по хранителната верига д-р Илиян Костов и диетолога проф. Донка Байкова.Всички бяха вкусни, определи Байкова, от отличи най-скъпия, чиято рецепта беше и най-къса. Искам да купувам такива продукти и мисля, че скоро ще имаме и такива къси етикети, каза тя.Във всички европейски страни има минимални стандарти за процента съдържание на месо в продуктите, не във всички са задължителни, отчете д-р Костов. У нас в момента се работи по тях.", "date": "2018.06.05", "title": "Какво има в българските кренвирши?"}
{"url": "http://www.cross.bg/koryptziyata-posochi-radev-1576208.html", "text": "/КРОСС/ „За корупция в България се говори много, но според мен се прави твърде малко”, заяви президентът Румен Радев на международната конференция на тема „Европейски практики и възможности за противодействие на корупцията”, която се провежда в София, съобщава bTV.„За корупцията няма почивен ден, оставена без обществено внимание и без систематични мерки за въздействие, тя се разраства като раково образувание”, каза Радев.Той посочи, че корупцията нанася огромни вреди на обществото, защото овладява основни лостове на държавно управление в законодателната, изпълнителната и съдебната власт и ги подчинява на частни интереси, ограничава основни права и свободи на гражданите, генерира бедност и престъпност, ерозира доверието в държавата, отблъсква инвеститорите.Според президента специално за България корупцията има и друго специфично негативно влияние, защото се превръща в основна спирачка за реализация на стратегически за България цели като развитие на съвременна конкурентоспособна икономика и пълноценна интеграция в европейските структури.„Когато усилията на бизнеса се насочват вместо в развитие на иновации и конкурентоспособност, към търсене на подходящ човек от администрацията, който, срещу определени финансови стимули да може да реши спечелването на обществена поръчка, това е убийствено за бъдещето на нашата икономика”, отбеляза държавният глава.„Всяка държава развива свой собствен антикорупционен модел, базиран на социални, икономически, политически характеристики. Ако искаме да сме пълноценно интегрирани в Европа, трябва да надскочим нашата ограда на доморасли методи за развитие и прилагане на антикорупционни мерки, да видим какво става отвън тази ограда, да черпим опит от добрите европейски практики”, посочи Радев.Според него критерият за нашето пълноценно интегриране ще бъдат резултатите в борбата с корупцията.Той посочи необходимостта от всеобхватни мерки за противодействие на корупцията – широкомащабни законодателни инициативи, фокусирани върху разкриването, пресичането и разследването на корупционни схеми в реално време, концентрирани върху безкомпромисното наказателно преследване на отговорните лица, както и върху превенцията.", "date": "2018.06.05", "title": "Президентът: За корупцията у нас се говори много, но се прави малко"}
{"url": "http://www.cross.bg/ydrya-podkyp-vzemane-1576238.html", "text": "/КРОСС/ Бившата румънска министърка на туризма и регионалното развитие Елена Удря беше осъдена днес окончателно на шест години затвор за вземане на подкуп и злоупотреба със служебно положение, предаде БНР.Делото се отнася за злоупотреби при организирането на международна гала вечер на професионалния бокс с участието на популярния румънски боксьор Лучиян Буте през 2011 г., които според прокурорите са нанесли съществени щети на държавния бюджет.Елена Удря е призната за виновна за три случая на вземане на подкуп и един случай на злоупотреба със служебно положение, съобщи информационният сайт Зиаре. Бившата министърка обаче е оправдана по обвинение в опит за отклоняване на еврофондове.44-годишната Удря, която беше един от най-влиятелните румънски политици през последното десетилетие, приближена на бившия президент Траян Бъсеску и самата тя кандидат на президентските избори през 2014 г., замина в началото на годината за Коста Рика, където според адвоката ѝ е получила политическо убежище.По същото дело бившият председател на Румънската федерация по бокс Рудел Обрежа бе осъден окончателно на пет години затвор по обвинения в съучастие във вземане на подкуп.", "date": "2018.06.05", "title": "Шест години затвор за бивш министър в Румъния"}
{"url": "http://www.cross.bg/byudzhet-denitza-teritorialno-1576250.html", "text": "/КРОСС/  Утре, 6 юни, заместник-министърът на регионалното развитие и благоустройството Деница Николова ще участва в заседание на Комисията по политиката на териториално сближаване и бюджет на ЕС на Комитета на регионите.Форумът се организира във връзка с председателството на Съвета на Европейския съюз, като негов домакин е Националното сдружение на общините в Република България.", "date": "2018.06.05", "title": "Деница Николова ще участва в заседание на Комисията по политиката на териториално сближаване и бюджет на ЕС"}
{"url": "http://www.cross.bg/kyba-predstaviteli-lider-1576190.html", "text": "/КРОСС/ Новият кубински лидер Мигел Диас-Канел проведе първите си срещи с представители на американските власти и бизнес.Диас-Канете се срещна с републиканския сенатор от щата Аризона Джеф Флейк и с Ерик Шмит от „Гугъл”.Те обсъдиха състоянието на кубинско-американските отношения и възможните области на сътрудничество.Двете страни са дискутирали и увеличаването на интернет достъпа за Куба посредством свързване с подводни фиброоптични кабели, преминаващи близо до острова, което ще позволи на кубинците да имат по-бърз достъп до данни, съхранени по света. Куба използва сега кабел, който преминава под Карибите до Венецуела. ", "date": "2018.06.05", "title": "Новият кубински лидер прие за първи път представители на САЩ"}
{"url": "http://www.cross.bg/zaginaha-sled-izrigvaneto-na-vylkan-v-gvatemala-1576187.html", "text": "/КРОСС/ Продължава да нараства броят на жертвите след изригването на вулкана Фуего в Гватемала. Загиналите вече са 70, а ранените - близо 60.В издирването на хора в неизвестност се включиха военни. Повече от 2000 души са се подслонили в специални убежища, а други 3200 са евакуирани от зоната бедствието.Вулканът изригна мощно в неделя и затрупа с гореща пепел и кал селата, намиращи се по неговите склонове. Изригването е било толкова бързо, че жителите не успели да избягат навреме.", "date": "2018.06.05", "title": "70 загинаха след изригването на вулкан в Гватемала"}
{"url": "http://www.cross.bg/evro-beshe-godini-1576196.html", "text": "/КРОСС/ Скелет на теропод, все още не добре проучен месояден динозавър, на възраст 150 млн. години, беше продаде за над 2 млн. евро на търг, организиран на първия етаж на Айфеловата кула.Скелетът с дължина 9 м и височина 2,60 м е на 70% пълен.Той беше открит по време на разкопки в американския щат Уайоминг през 2013 г. Тогава беше оценен на между 1,2 млн. и 1,8 млн. евро без таксите по организиране на търга.Сега скелетът се продаде за 1,58 млн. евро, което плюс таксите за търга достигна до крайна цена 2,02 млн. евро.Купувачът на скелета е французин, който колекционира произведения на съвременното изкуство. Той купува за първи път останки на динозавър и иска да ги изложи във френски музей. До скелета ще има достъп научната общност, за да го изследва задълбочено.През април два скелета на динозаври – диплодок и алозавър, бяха купени за над 1,4 милиона евро всеки един от тях от британец по време на търг, провел се също в ПарижНа друг търг, отново във френската столица, картина от младежките години на Винсент ван Гог беше продадена за малко над 7 млн. евро.Платното „Жени, кърпещи рибарски мрежи на дюните”, бе оценявано на между 3 и 5 млн. евро. То представя селянки, които работят под облачно небе.Творбата е вдъхновена от провинциалния пейзаж около Хага, където Ван Гог е прекарал кратко време. Той е нарисувал картината, когато е бил на 28 години през 1882 г. Купувачът е американски колекционер.Според организаторите на търга в творбата се откриват всички характеристики на творчеството на Ван Гог, по-специално отделянето на внимание на земята и на небето.Това е единственият пейзаж, който Ван Гог рисува през тази епоха.Сумата, платена за картината, е световен рекорд за пейзаж от т.нар. „холандски период” на твореца.Картината беше собственост на частен европейски колекционер, който я отдаде под наем за 8 години до 2015 г. на музея на Ван Гог в Амстердам.Последната продажба в Париж на търг на творба на Ван Гог датира от средата на 90-те години. Това бе картината „Градина в Овер”, продадена за 10 млн. долара.", "date": "2018.06.05", "title": "В Париж продадоха скелет на динозавър за 2 млн. евро"}
{"url": "http://www.cross.bg/nikolov-rani-kompleks-1576189.html", "text": "/КРОСС/ Бургаският окръжен съд гледа мярката за неотклонение на стрелеца, който Прокуратурата вече обяви, че ще поиска постоянното задържане под стража на 37-годишния Михаил Станчев.През уикенда мъжът застреля собственика на верига казина Коста Николов и рани 22-годишната му приятелка Симона Тодорова в курортния комплекс.Според държавното обвинение мотивът за престъплението е ревност.По-късно Станчев беше задържан при опит да напусне страната. Повдигнати са му обвинения за убийство и опит за убийство.", "date": "2018.06.05", "title": "Съдът гледа мярката за неотклонение на стрелеца от „Слънчев бряг”"}
{"url": "http://www.cross.bg/trump-melaniya-beliya-1576195.html", "text": "/КРОСС/ Първата дама на САЩ Мелания Тръмп се появи за първи път на обществена проява, след като преди три седмици претърпя бъбречна операция, предадоха Асошиейтед прес и Ройтерс.Мелания Тръмп присъства на прием в Белия дом за близките на военни, които са изгубили живота си във въоръжени конфликти. Тя бе на първия ред в залата, в която се проведе приемът, на който кратка реч произнесе президентът.", "date": "2018.06.05", "title": "Мелания Тръмп се появи на обществено място след 3 седмици"}
{"url": "http://www.cross.bg/manbidzh-boiitzi-siriiiskiya-1576193.html", "text": "/КРОСС/ Турция и САЩ са се договорили за график за изтеглянето на кюрдските бойци от сирийския град Манбидж, съобщи говорителят на турското правителство, цитиран от Ройтерс и БТА.Бекир Боздаг посочи, че Турция и САЩ също така са се споразумели по какъв начин да стане отстраняването на кюрдските бойци от Манбидж.По-рано днес САЩ и Турция одобриха пътна карта за стабилизиране на сирийския град.Турският външен министър Мевлют Чавушоглу е на посещение в САЩ, по време на което обсъди с американския държавен секретар пътната карта за Манбидж.", "date": "2018.06.05", "title": "Турция и САЩ договориха изтеглянето на кюрдските бойци от сирийския град Манбидж"}
{"url": "http://www.cross.bg/godina-pytin-ysloviya-1576198.html", "text": "/КРОСС/ Русия е създала добри условия за следващите стъпки за развитие на икономиката, заяви президентът Владимир Путин в интервю за най-голямата обществена медия в Австрия „ORF“, цитиран от ТАСС.„Създадохме много добри условия за следващите стъпки за развиване на икономиката и със сигурност ще го направим“, заяви Путин.Отговаряйки на въпрос за настоящето състояние на руската икономика в сравнение с 2012 година, Путин отбеляза: „От 2012 година насам Русия премина през няколко много трудни икономически предизвикателства и това не беше само заради така наречените санкции и ограничения. Това е най-вече, заради сериозния спад на цените в нашия традиционен износ. Това оказа влияние върху бюджетните приходи, което в основната си означава приходите на гражданите“.В същото време, според него в тези условия властите са „направили най-важното нещо – запазване и засилване на макроикономическата стабилност в страната“.Путин се съгласи, че от 2012 година насам „нивото на доходитее паднало малко“, но заяви че „ако погледнем в началото на нашия път, от 2000 година насам, ние намалихме до половина хората живеещи под линията на бедност. От 2012 до 2016-2017 година тази картина леко се е изменила в неблагоприятна за нас посока, но в момента всичко отново се нарежда“.Руският президент също така припомни, че към края на 2015 година инфлацията е била близо 13 процента, а „сега инфлацията е рекордно ниска за цялата модерна история на Русия – 2.5 процента“.", "date": "2018.06.05", "title": "Путин: Русия има интерес Евросъюзът да бъде единен и процъфтяващ"}
{"url": "http://www.cross.bg/krim-pytin-zayavi-1576197.html", "text": "/КРОСС/ Президентът на Русия Владимир Путин заяви, че страната му не би предала Крим на Украйна при никакви обстоятелства, предава ТАСС, цигиран от Фокус.„Когато противоконституционен военен преврат се извърши в Украйна и властта бе взета чрез сила, нашата армия се намираше легално в Крим, нашата военна база беше там по силата на сключени споразумения“, заяви Путин. Той обърна внимание на факта, че „руската армия винаги е присъствала в Крим“.„Първото нещо, което направихме, бе да увеличим контингента си, за да предпазим нашите въоръжени сили там, нашите военни съоръжения, където, както видяхме, редица нападения и посегателства се подготвяха. Така започна всичко. Нашите служители винаги са били там. Както вече казах – те бяха там, не са участвали в нищо“, допълни Путин.„Когато, обаче, спиралата на противоконституционните действия на Украйна започна да се завърта, когато хората в Крим си мислеха, че са в опасност, когато националисти бяха изпращани там с влакове, започнаха да блокират автобуси и наземен транспорт, хората искаха да се защитят. Така започна всичко. Процесът започна в парламента на Крим, за да се потвърди независимостта му от Украйна“, заяви руският президент.„Към онзи момент нашите въоръжени сили, които не надхвърляха бройката на базата, която е по споразумение, осигуриха независимите свободни избори – волята на народа живеещ в Крим. Решението за провеждането на този референдум беше направено от парламента на Крим, който беше избран в пълно съгласие с конституцията и законите на Украйна. При такива обстоятелства няма нищо нелегално“, поясни Путин.Той повтори: „Крим придоби независимост, не като резултат от навлизането на руски военнослужещи, а чрез волята на народа на Крим изразена в отворен референдум“.Путин отговори недвусмислено на въпроса за евентуалните условия, при които Русия може да върне Крим: „Няма такива условия и не може да има“.", "date": "2018.06.05", "title": "Владимир Путин заяви, че Русия няма да предаде Крим при никакви обстоятелства"}
{"url": "http://www.cross.bg/chasa-sofiyaot-provede-1576183.html", "text": "/КРОСС/София.От 10.00 часа в зала „Средец\" на София Хотел Балкан държавният глава Румен Радев ще откриемеждународна конференция на тема „Европейски практики и възможности за противодействие на корупцията\".***София.В НДК ще се проведе Неформална среща на министрите на земеделието от Европейския съюз. В 08.55 до 09.40 часа участниците в срещата ще направят кратки изявления на пред централния вход на НДК. От 10.00 часа ще започне работната сесия на Неформалната среща. От 13.00 часа в зала 6 министърът на земеделието, храните и горите Румен Порожанов и европейският комисар по земеделие и развитие на селските райони Фил Хоган ще дадат пресконференция.***София.От 10.00 часа в двореца „Врана\" ще се проведе второто издание на международната икономическа конференция „Vrana Economic Council 2018\". Темата на конференцията тази година е „Умни решения за дигиталната икономика\". Организатори на събитието са Европейския Либерален Форум в партньорство с Либералния институт за политически анализи - ЛИПА и Фондация „Фридрих Науман\". Конференцията ще бъде открита от вицепрезидента на Европейския Либерален Форум Оле Шмид, Лиляна Павлова, министър на Българското председателство на Европейския съвет и бившия премиер проф. Огнян Герджиков. Специален гост е Н. В. Цар Симеон II.***София.От 15.00 часа в хотел „Хилтън\" европейският комисар по земеделие и развитие на селските райони Фил Хоган ще открие Четвъртата годишна европейска конференция относно финансовите инструменти за земеделие и развитие на селските райони в ЕС подкрепени от Европейския фонд за земеделие и развитие на селските райони (ЕЗФРСР) през периода 2014-2020 г. В конференцията ще участва и министърът на земеделието,храните и горите Румен Порожанов. Поканен за участие е и министър-председателят Бойко Борисов.***София.От 09.00 часа 9 състав на Специализирания наказателен съд ще гледа делото срещу Ивайло С., Вергил С., Пламен С. и др. за образуване и ръководене на организирана престъпна група.***София.От 09.30 часа в заседателната зала в сградата на Висшия съдебен съвет (ул. „Екзарх Йосиф\" 12) ще се проведе заседание на Съдийската колегияна ВСС.***София.От 10.00 часа в Информационния център на Министерство на отбраната, намиращ се на ул. „Г. С. Раковски\" № 106, главният изпълнителен директор на „Български пощи\" ЕАД Деян Дънешки ще пусне в употреба издание на тема: тема „30 години от космическия полет на АлександърАлександров на орбитален комплекс „Мир\" - една пощенска марка в блок и специален пощенски печат.***СофияОт 10.00 часа в сградата на КЕВР, ет. 4, ще се проведе открито заседание, на което ще обсъди: 1 - обсъждане на доклад относно заявление от „Енерджи Съплай Грийн\" ЕООД за промени в лицензия от 16 юли 2012 г., издадена за дейността „търговия с електрическа енергия\", с включване на права и задължения на „координатор на стандартната балансираща група\"; 2 - доклад относно заявление на „ТЕЦ Варна\" ЕАД за лицензия за дейността „търговия с електрическа енергия\"; 3 - доклад относно заявление от „Щаткрафт Маркетс\" ГмбХ за продължаване срока на лицензия, издадена от дейността „търговия с електрическа енергия\".***София.От 12.00 часа зам.-кметът на София Евгени Крусев ще провери изграждането на тротоари по ул. „Гюешево\" в район „Възраждане\".***София.В 12.00 часа на летище „София\" ще се състои статичен показ на самолет E-3A за далечно радиолокационно откриване и управление (AWACS).***София.От 13.00 часа в централата на ПП АБВ на ул. „Врабча\" 23, ръководството на партията ще даде брифинг. На пресконференцията АБВ ще представи своята визия за стратегическия характер на отношения България - Русия.***София/Пловдив/Варна.Коалицията от неправителствени организации и граждански групи „За да остане природа в България\" и коалиция „Да спасим Кресненското дефиле\" организират протести във връзка с изграждането на магистрала „Струма\" и измененията в действащия план за управление наНационален парк Пирин без екологична оценка (ЕО). От 17.30 часа пред представителството на Европейската комисия на ул. „Раковски\" в София; от 17.30 часа пред хотел „Санкт-Петербург\" в Пловдив, от 18.00 часа пред Община Варна.***София.От 19.00 часа в зала „Джон Атанасов\" в „София Тех парк\" ще се проведе Четвъртият годишен бал на индустрията и работодателите, по време на който ще бъдат връчени Годишните награди за 2018 г. на Конфедерацията на работодателите и индустриалците в България „КРИБ -Качество, Растеж, Иновации от България\".***Варна.От 10.30 часа в сградата на ОДМВР-Варна ще се проведе брифинг, на който ще бъдат оповестени мерките за сигурност и опазване на обществения ред в града и курортите през летните месеци, както и пътната безопасност по време на ваканционния сезон. По време на брифинга ще бъде направено и кратко обобщение на изминалите от началото на 2018 година месеци.***Варна.От 17.00 часа на входа на Морската градина официално ще бъде открит Петия международен турнир „Одесос\" и 46-ят републикански преглед по пожаро-приложен спорт. Състезанията ще се състоят на стадион „Локомотив\".***Добрич.В Регионална библиотека „Дора Габе\" ще се състои информационен ден по повод 5 юни - Международен ден за опазване на околната среда -презентация.***Пловдив.От 10.30 часа в Пресцентъра на БСП (ул. „Кръстю Пастухов\"18), ППГОС на БСП ще даде пресконференция.***Пловдив.От 16.00 до 18.00 часа в офиса на ПП ГЕРБ в район „Тракия\" в блок 91, общинският съветник Иван Вичков ще има приемен ден. ", "date": "2018.06.05", "title": "Предстоящи събития в страната за 5 юни"}
{"url": "http://www.cross.bg/chereshi-proizvodstvo-tzeni-1576188.html", "text": "/КРОСС/ Производители на череши от Старозагорско излизат на протест срещу ниските изкупни цени.По думите им продукцията се изкупува за по-малко от 60 стотинки на килограм, което е много под себестойността за производство и тази година загубите на чершопроизводителите са големи.Пазарът у нас бил наводнен от чужди череши, най-вече гръцки, и това допълнително сваляло цената на българското производство. Протестът ще се състои на изхода на магистрала „Тракия”, който ще бъде блокиран за четири часа.", "date": "2018.06.05", "title": "Производители на череши протестират заради ниските цени"}
{"url": "http://www.cross.bg/voiina-svetovna-vtora-1576171.html", "text": "/КРОСС/  70 г. - Тит Флавий Веспасиан и предвожданите от него римски легиони пробиват средната стена на Йерусалим в Обсадата на Йерусалим.1305 г. - Бертран де Го е избран за папа под името Климент V.1817 г. - Фронтенак става първият параход пуснат на вода в Големите езера.1849 г. - Дания става конституционна монархия с подписването на нова конституция.1851 г. - Романът Чичо Томовата колиба на Хариет Бичър Стоу започва да се публикува в подлистник във вестникк Национална ера.1864 г. - Американска гражданска война: Битката за Пиемонт завършва с победа на войските на генерал Дейвид Хънтър от Севера над войските на конфедератите от Юга. Битката се води при Пиемонт във Вирджиния. Близо 1000 души са пленени.1866 г. - Според изчисленията, планетата Плутон е достигнала своя най-голям афелий; следващият афелий ще бъде достигнат през август 2113 г.1873 г. - Основан е град Кимбърли в Република Южна Африка.1900 г. - Британски войници превземат Претория по време на Втората бурска война.1904 г. - Основан е парагвайският футболен Клуб Насионал.1915 г. - Нанесени са поправки в конституцията на Дания, които дават избирателни права на жените.1942 г. - Втора световна война: САЩ обявяват война на Царство България в отговор на обявената символична война на САЩ.1942 г. - Втора световна война: При Битката при Мидуей е потопен японския самолетоносач \"Акаги\".1944 г. - Втора световна война: Над 1000 британски бомбардировача пускат 5000 тона бомби по германски артилерийски батареи на брега на Нормандия при подготовката за десанта от 6 юни 1944 г.1947 г. - План Маршал: По време на реч в Харвардския университет държавният секретар на САЩ Джордж Маршал призовава за оказване на икономическа помощ на следвоенна Европа.1963 г. - Британският военен министър Джон Профумо подава оставка заради сексуален скандал.1967 г. - Започва Шестдневната война с атаката на израелските военновъздушни сили срещу цели в Египет, Йордания и Сирия.1968 г. - Американският кандидат-президент Робърт Кенеди е смъртоносно прострелян в хотел „Амбасадор\" в Лос Анджелис от палестински емигрант и умира на следващия ден.1975 г. - Суецкият канал отваря за първи път след Шестдневната война.1977 г. - Извършва се военен преврат в Сейшели.1984 г. - Министър-председателят на Индия Индира Ганди дава нареждане за нападение над Златния храм, свещеното място на сикхите.2004 г. - Антоанета Стефанова става световна шампионка по шахмат за жени.2006 г. - Сърбия обявява независимост от конфедерацията Сърбия и Черна гора.", "date": "2018.06.05", "title": "5 юни в историята"}
{"url": "http://www.cross.bg/raiion-proekta-rastezh-1576178.html", "text": "/КРОСС/ 63 623 010,28 лв. от управляваната от Министерството на регионалното развитие и благоустройството Оперативна програма „Региони в растеж\" 2014 - 2020 г. ще бъдат инвестирани по проекта „Изграждане, основен ремонт/реконструкция на 26 училища и детски градини на територията на Столична община\". Близо 58 млн. лв. е стойността на безвъзмездната финансова помощ по проекта. Той, който е част от Инвестиционната програма на Столична община по първата приоритетна ос на ОП „Региони в растеж\", бе одобрен от Управляващия орган на програмата днес.Освен основен ремонт или реконструкция, проектът предвижда внедряване на мерки за енергийна ефективност и обновяване на материално-техническата база на включените в приоритета „Образователна инфраструктура\" от Интегрирания план за градско възстановяване и развитие на Столична община учебни заведения. 25 от тях са в районите „Красна поляна\", „Връбница\", „Надежда\" и „Илинден\", които са обособени като Зона с преобладаващ социален характер. Един обект - 9 Френска езикова гимназия „Алфонс дьо Ламартин\", е в Зоната на публични функции с висока обществена значимост в район „Средец\".В рамките на проекта, в район „Красна поляна\" ще бъдат обновени: 57 СОУ „Св. Наум Охридски\", 147 ОУ „Йордан Радичков\" и 123 СОУ „Стефан Стамболов\".В район „Надежда\" със средства от ОП „Региони в растеж\" ще бъдат модернизирани: 102 ОУ „Панайот Волов\", 54 СОУ „Иван Рилски\", 15 СОУ „Адам Мицкевич\", 101 СОУ „Бачо Киро\", 16 ОУ „Райко Жинзифов\", ОДЗ № 15 „Чучулига\", ОДЗ № 90 „Веса Паспалеева\", ОДЗ №115 „Осми март\", ЦДГ № 152 „Връбница\", ЦДГ №170 „Пчелица\" и ОДЗ № 27 „Детска китка\".Учебните заведения, които ще бъдат обновени в район „Връбница\" са 140 СОУ „Иван Богоров\", 70 ОУ „Св. Климент Охридски\", 62 ОУ „Христо Ботев\" и ОДЗ № 42 „Чайка\".В район „Илинден\" ще бъдат ремонтирани 113 СОУ „Сава Филаретов\", 3 СОУ „Марин Дринов\", бивш филиал на Втора АЕГ „Томас Джеферсън\", ОДЗ №179 „Синчец\", ОДЗ №51 „Щурче\", ЦДГ №53 „Света троица\" и Училищен корпус към 43 ОУ „Христо Смирненски\".Чрез дейностите, които ще бъдат изпълнени по проекта, ще се осигури модерна, здравословна и функционална среда с високо ниво на енергийна ефективност в общински детски градини, средни и общообразователни училища на територията на гр. София. Обновената инфраструктура и материално-техническа база в тях ще допринесат за по-доброто качество на образователния и възпитателен процес. С изпълнението на проекта ще се осигурят също равнопоставени условия и достъп до образование за всички деца от посочените столични райони като децата и учениците ще бъдат обхванати в максимална степен и няма да бъде допусната дискриминация. ", "date": "2018.06.05", "title": "С близо 64 млн. лв. от програма \"Региони в растеж\" основно ще бъдат ремонтирани 26 училища и детски градини в София"}
{"url": "http://www.cross.bg/chovechestvoto-vsichki-postupki-1576173.html", "text": "/КРОСС/ „От всички нелепи постъпки на човечеството, нищо не е по-абсурдно от критиката на ситите, подслонените и отоплените към навиците на бедните.\"Херман Мелвин", "date": "2018.06.05", "title": "От всички нелепи постъпки на човечеството..."}
{"url": "http://www.cross.bg/kyustendil-mrrb-moyata-1576176.html", "text": "/КРОСС/ Днес 5 юни, министърът на регионалното развитие и благоустройството Николай Нанков ще бъде на посещение в Кюстендил, където от 13.00 часа в Общинския драматичен театър ще се проведе вторият полуфинал на образователно-патриотичната кампания на МРРБ „Моят град е моята крепост\".В него сили ще премерят ученици от областите София-град, София-област, Перник, Пазарджик, Благоевград и Кюстендил. Водещи на състезанието са актьорите Димитър Рачков и Васил Василев - Зуека, които в игри ще изпитват децата какво знаят за България и за родните си места. ", "date": "2018.06.05", "title": "Министър Николай Нанков ще бъде в Кюстендил за втория полуфинал на кампанията на МРРБ „Моят град е моята крепост“"}
{"url": "http://www.cross.bg/rymen-nadezhda-programirane-1576177.html", "text": "/КРОСС/ Високите резултати на българските младежи в сферата на информационните технологии, математиката и програмирането ни дават надежда, че в бъдеще икономиката ни ще се базира все повече на знанието. Това заяви президентът Румен Радев на церемония на „Дондуков\" 2, на която бяха отличени победителите от финалния кръг на Международния конкурс по програмиране CodeIT. Държавният глава беше домакин на церемонията по награждаването и патрон на заключителния етап на състезанието. Президентът връчи наградата на Мартин Копчев, възпитаник на Природо-математическата гимназия „Акад. Иван Гюзелев\", гр. Габрово, който спечели първото място в Международния конкурс по програмиране CodeIT 2018 година. В конкурса се включиха младежи с интерес в математическите алгоритми и състезателното програмиране, а до финала тази година достигнаха участници от България, Сърбия, Хърватия и Република Македония. „Вашите резултати ни изпълват с надежда и гордост. Българските участници представляват държава с население от седем милиона и въпреки това спорят за призовите места със световни сили в информационните технологии като САЩ, Русия и Китай\", заяви в приветствената си реч към победителите и гостите на събитието президентът. Държавният глава благодари на организаторите и всички партньори на международното състезание за подкрепата и за това, че стимулират интереса на младите хора към информатиката. „Вие работите по един изключително убедителен начин за мира, стабилността, свързаността, приятелството и партньорството в нашия регион\", подчерта Румен Радев.", "date": "2018.06.05", "title": "Румен Радев: Високите постижения на българските програмисти ни дават надежда"}
{"url": "http://www.cross.bg/ivancheva-deloto-materialite-1576185.html", "text": "/КРОСС/ Апелативният специализиран съд решава дали задържаната кметица на район „Младост” Десислава Иванчева ще остане на поста.Миналата седмица делото беше отложено, за да могат Иванчева и заместничката ѝ Диляна Петрова да се запознаят с материалите.Част от тях са секретни, други не.Според Иванчева и Петрова те не могат да осъществят правото си на защита, ако не се запознаят с материалите по делото.Спецпрокуратурата поиска от спецсъда да отстрани Иванчева като кмет, след като стана ясно, че от килията си в ареста тя е издала заповед за уволнението на заместника си Румен Русев, който е един от основните свидетели срещу нея.Миналата седмица Столичният общински съвет обаче избра именно Русев за изпълняващ длъжността районен кмет.", "date": "2018.06.05", "title": "Съдът решава дали Десислава Иванчева ще остане на поста си"}
{"url": "http://www.cross.bg/otnoshenie-transport-pochivka-1576181.html", "text": "/КРОСС/Директивата относно командироването на работници да не се прилага по отношение на международния транспорт и транзита, но за сметка на това да се прилага по отношение на каботажа и комбинирания транспорт в частта, в която имаме сухопътен транспорт;По отношение на ползването на почивката в кабината - водачите няма да могат да ползват нито седмичната, нито намалената седмична почивка в кабината, освен ако не са паркирани на сертифицирани зони за паркиране, които ще трябва да отговарят на дълъг списък с условия като брой тоалетни, душове, пейки за отдих, други санитарни и хигиенни условия, които следва да бъдат съобразени с пола (gender friendly);Седмичната и намалената седмична почивка ще трябва да се ползва в хотел или на място, осигурено от работодателя;Компенсацията за намалената седмична почивка ще се ползва задължително преди изтичането на третата седмица, но няма да бъде задължително водача да се прибира вкъщи, а може след предварително подадена декларация до работодателя да избере да ползва почивката си на друго място.От друга страна, Комисията по транспорт и туризъм прие като задължение на всеки три седмици превозното средство да има поне едно натоварване и едно разтоварване в държавата членка на регистрация.По отношение на правилата за осъществяване на каботажа - разрешен е в рамките на 7 дни от последното разтоварване в приемащата държава членка в хода на входящ международен превоз, при условие че престоя в тази държава-членка не надвишава 48 часа след влизането им на територията на тази държава членка.  ", "date": "2018.06.05", "title": "Обобщени резултати от гласуването по първата част на Пакета за мобилност в Комисията по транспорт и туризъм в ЕП"}
{"url": "http://www.cross.bg/albena-kvartala-politziyata-1576186.html", "text": "/КРОСС/ Обитатели на апартаменти на вторите етажи в столичния квартал „Толстой“ са жертва на домашни кражби с един и същ почерк.„Това, което се знае до момента, са 14 обира от лятото на миналата година. Абсолютно всички обрани сме на втория етаж“, казва Албена Спасова, която е сред потърпевшите.Решетките, оковали почти всички апартаменти на първия етаж, служат като стълби на обирджиите.  „Влизат през прозореца, вземат дребни вещи, пари в брой, бижута, които след това лесно могат да препродават“, посочва Албена.Тя и приятелят ѝ спели, когато ги обрали.„На нас ни взеха пари в брой, компютър и часовник“, казва Албена.Преди да влязат през балкона, крадците са качили до входната врата на апартамента ѝ и били записани от камера.„От комшиите получихме видеозапис, от тяхната камера, която е насочена почти към входната врата – разказва младата жена. – Когато взехме клипа, разпознах един от извършителите. Той живее в квартала. Срещала съм го няколко пъти. Предадох клипа в полицията, след това го пуснах и в социалните мрежи, за да има повече гласност, най-малкото – за хората в квартала. В този момент на пускането на клипа ме заляха обаждания, есемеси, че още много хора са разпознали въпросното лице. След което по-странични хора ми се обадиха и за втория извършител и така предоставихме цялата информация на полицията. В квартала абсолютно всички ги познават и ги знаят кои са“.Съседите се обединяват и започват да помагат на полицията в разследването.  „Обаждат ми се приятелки и хора от квартала, които ми казват: „Въпросното лице се намира тук и тук“. Даже намерихме номер на кола, с която той се движи. Опитах да я предоставя на полицията, те не пожелаха. Казаха, че не е необходимо на този етап“, казва Албена и добавя, че мъжът си е в квартала и може да извърши следващ обир.От полицията заявиха за bTV, че са задържани и двамата извършители, повдигнати са им обвинения.  Отказаха коментар пред камера с мотива, че са свършили работата си и извършителите са установени и ще бъдат съдени. Но Албена и съседите ѝ не са спокойни, защото продължават да срещат предполагаемите крадци.„Последния обир, за който чухме, е от началото на май месец. Отново блок до нашия“, казва Албена.", "date": "2018.06.05", "title": "Крадци обират жилища в софийския ж.к. „Толстой“, всички в квартала знаят кои са"}
{"url": "http://www.cross.bg/doroteii-petur-hristiyanite-1576172.html", "text": "/КРОСС/ Светия свещеномъченик Доротей, епископ ТирскиПри царуването на нечестивия римски император Диоклетиан епископ на град Тир бил свети Доротей. Когато нечестивият цар повдигнал жестоко гонение срещу християните, Доротей оставил своята катедра и се криел в отдалечени места. Но с възцаряването на император Константин Велики, когато в Църквата настъпило успокоение, светителят отново се върнал на своята катедра в Тир и благополучно пасял стадото на словесните овци, мнозина привеждайки от заблудата на идолопоклонството към Бога.Животът на Доротей продължил до времето на император Юлиан Отстъпник. Възкачил се на престола, Юлиан отначало преследвал християните не открито, заповядвайки на началниците на области, които били негови единомишленици, по всякакъв начин да ги притесняват и измъчват. Тогава свети Доротей, виждайки, че срещу вярващите се надига ново гонение, отново оставил катедрата на Тирската църква, избягвайки по този начин от ръцете на мъчителите; защото Господ е заповядал да не се предаваме на явни беди от страна на гонителите, но да ги избягваме; Той е казал: \"А кога ви пъдят от един град, бягайте в друг\".И така, напускайки Тир, Доротей дошъл в Мала Азия, но и тук не се укрил от идолослужителите, тъй като Бог го призовавал към мъченически венец. Той бил хванат от поддръжниците на беззаконния цар в град Уд. Като претърпял различни мъчения, в страданията той предал блажената си душа в ръцете на Господа, на сто и седем годишна възраст.Изучил в съвършенство както светските, така и духовните науки, свети Доротей оставил след себе си различни, твърде важни за християните, съчинения на гръцки и латински, тъй като добре знаел и единия, и другия език. Между другото той съставил жития на пророците и апостолите, а също и други поучителни съчинения и разкази. И сега, бидейки сам записан в книгата на Живота, той е въдворен в небесните селения с тези светии, чиито разкази за живота им съставил по време на земния си живот.Преподобни Петър КорицкиПреподобни Петър е живял в ІІІ век. Той бил родом от с. Корица, което се намирало около Призрен (според други - около Ипек). Бил син на бедни родители и като момче орал с един сляп вол.Необикновено кротък и незлоблив, Петър твърде рано се отдалечил в самотно място и се предал на подвижнически живот. В тежката борба с демони и изкушения, той излязъл победител. Около него се събрало множество монаси, на които той станал наставник. Бягайки от людска слава, св. Петър се поселил в една пещера около Корица сред непристъпни скали и пропасти, където и починал в дълбока старост.", "date": "2018.06.05", "title": "Св. свщмчк Доротей, еп. Тирски. Преп. Петър Корицки."}
{"url": "http://www.cross.bg/tema-kakvi-zlatnite-1576182.html", "text": "/КРОСС/БНТ, „Денят започва \"На живо: българските превозвачи и пакетът „Мобилност\" - първи реакции след гласуването;#SAVEPENKAСпасяването на Пенка или как продължава историята на българската крава, която излезе от Европейския съюз?Производители на череши срещу ниските изкупни цени блокират магистрала „Тракия\" - какви са исканията им?Планове за модернизация на армията - коментар на Ангел Найденов и Тодор Тагарев;Решения за околната среда - министър Нено Димов;Европейски награди за българска архитектура - кои са проектите за обновяване на Централна гара-София;Златните момичета за успеха на Европейското по художествена гимнастика в Испания;БТВ, \"Тази сутрин\"Златните момичета - грациите със злато на европейското в Испания - Илиана Раева и момичетата от ансамбълаЗащо превозвачите поискаха да излзем от ЕС? И на живо от Париж - кои мерки   на Макрон ще приеме Европарламента?Кои са плюсовете за България след срещите на президент и премиер с Путин? Трябва ли да падне мораториума за строежа на АЕЦ Белене? - гост лидерът на ДСБ Атанас АтанасовЧети етиката - Биляна Гавазова - проверка заедно с експерти в студиото на 6 вида кремвиршиОпасно мъртво вълнение по Южното Черноморие - за какаво да внимаваме и още: пунктове за безплатна медицинска помощ по Северното крайбрежие.Нова телевизия,  „Здравей  България\"Тема: След жестокия побой в Люлин, какви ще са санкциите да агресорите и ще търсят ли правата си в съда потърпевшитеТема: Ще събаря ли държавата заведения в Слънчев бряг и кой ще е победител в надпреварата за ред по Черноморието - гост министърът на туризма Николина АнгелковаТема: Идва ли краят на битката за Младост и какво е наследството на горещия кметски стол - новият районен кмет. ", "date": "2018.06.05", "title": "Теми и гости в ефира днес"}
{"url": "http://www.cross.bg/depytat-oto-predsedatel-1576184.html", "text": "/КРОСС/ Борислав Чучков, актьор, продуцентВладимир Живков, юрист, бизнесмен Димитър Стоянов, депутат от „БСП за България\" в 44-ото НСЕмил Христов, депутат от ГЕРБ в 44-ото НСКалина Тасева, художничкаМаксим Минчев, генерален директор на БТА Михаил Екимджиев, адвокат, председател на УС на Асоциацията за европейска интеграция и права на човекаНиколай Дойнов, журналист, водещ в Нова телевизияПроф. д-р Петър Славейков, бивш председател на Селскостопанска академияСтанислав Анастасов, бивш депутат от ДПС.", "date": "2018.06.05", "title": "Родени на 5 юни"}
{"url": "http://www.cross.bg/danni-otkazva-pishe-1576194.html", "text": "/КРОСС/ Директорите на училища са в шок, не знаят какви данни да събират и да оповестяват, съобщава Стандарт. Заради новия регламент за лични данни, първолаците ще бъдат приемани с анонимен жребий, уточнява изданието.\"Не споделяйте тайни в нета\", пише още Стандарт, като цитира евродепутата ни Ева Майдел.По темата, вестник Сега допълва: \"Съдебната власт отказва да съобщи кой е осъден и кой е оправдан, уж защитавайки личните данни\".Така всъщност Темида отказва да съобщи на гражданите как работи и въздава ли справедливост.ДАТО и ДАНС спъват Бюрото за контрол на подслушването, пише вестник Сега. Гражданите са лишени от право на защита от неправомерно ограничаване на совободите им, предупреждава Бойко Рашков, ръководител на Бюрото. България направи пробив в енергетиката\", казва, в интервю за Труд, Бранимир Ботев, изпълнителен директор на Европейския институт за стратегии и анализи. Ботев подчертава, че страната ни застава начело на Комитет по въпросите на енергетиката, инфраструктурата и концесиите. Това е решено на проведен преди дни, в столицата, форум на Европейската лига за икономическо сътрудничество. \"Победа за превозвачите и за България! Спорната част от пакета \"Макрон\" отиде в историята\", е водещото заглавие на 24 часа по повод приетите от Европейския парламент решения по така наречения пакет \"мобилност\".  В интервю за 24 часа, Румен Петков от АБВ призовава Европа да спре двойния станрадт в политиката си. Високите наеми блокират пазара, пише Труд. Близо хиляда лева искат собственици за наем на голям апартамент в Студентски град, е ситуацията в София. За купувачите пък е информацията, че двустаен апартамент на Карибите струва колкото тристаен в София - 175 хиляди долара.Дума информира за успехи за българското кино, спечелени на руския фестивала \"Витяз\". Филмът на Иван Ничев за залятата с киселина българка, станала евродепутат впоследствие, получи наградата за най-добра режисура. Отличие в категорията за дебюти получи Албена Пунева за режисура на новелата \"Охлюви\" по сценарий на Красимир Крумов.", "date": "2018.06.05", "title": "В печата днес "}
{"url": "http://www.cross.bg/vzriva-godini-deloto-1576191.html", "text": "/КРОСС/ Навършват се шест години от взрива в базата за съхранение и обезвреждане на боеприпаси край пътен възел „Петолъчката“. Все още няма виновни за взрива, делото отново се гледа на първа инстанция, съобщава БНР.При експлозията на 5 юни 2012 година загинаха трима работници и бяха нанесени значителни  материални щети. Делото за взрива се гледа за трети път, като процесът е все още на етап разпит на свидетели.  Поредното заседание в Ямболския районен  съд е насрочено за 28 и 29 юни.Обвиняеми по делото са собственикът на фирмата Десислав Делев, началникът на производството Иван Пеев и проектантът на взривните работи Иван Табов. Те са обвинени, че при изпълнение на договор с Министерството на отбраната са държали и работили с взривни вещества и не са взели необходимите мерки за сигурност при тяхното унищожаване. Обвинението е повдигнато като особено тежък случай, за който се предвижда наказание от 5 до 15 години затвор. Днес в най- пострадалото от взрива село Лозенец, ще бъде отслужена панихида за загиналите.", "date": "2018.06.05", "title": "Шест години от взрива на боеприпаси край \"Петолъчката“"}
