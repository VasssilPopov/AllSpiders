{"url": "http://www.cross.bg/pleven-durzhavata-yazovira-1581089.html", "text": "/КРОСС/ Общинският съвет в Плевен реши да предостави безвъзмездно 21 язовира на държавата, съобщи БНР.Водните басейни се намират на територията на 12 населени места и се нуждаят от ремонтни дейности. В същото време общината няма специализиран човешки и финансов ресурс.Община Плевен е собственик на 30 язовира. За голяма част от тях има издадени предписания за различни по обем ремонти. Изпълнението на ремонтните работи обаче изисква много финансови средства, каквито общината не може да осигури от собствените си приходи.Когато язовирите се поддържат и експлоатират от държавата чрез държавното предприятие \"Управление и стопанисване на язовири\", тяхната безопасност ще бъде по-добре обезпечена. Ще се набави и необходимият специализиран човешки, технически и финансов ресурс, с какъвто общината в Плевен не разполага.Кметът на Общината ще внесе в Министерството на икономиката мотивираното предложение за промяна на собствеността на имотите.Припомняме, кметовете могат да прехвърлят водоемите на държавите до 7 октомври.  ", "date": "2018.08.08", "title": "Плевен прехвърля 21 язовира на държавата"}
{"url": "http://www.cross.bg/levski-goranov-ivan-1581075.html", "text": "/КРОСС/ Защитникът Иван Горанов преподписа договора си с \"Левски\". Контрактът на левия краен бранител е за срок от три години.Юношата на \"сините\" се завърна в клуба през миналото лято и направи много силен сезон с тима от \"Герена\". В момента лекува контузия.\"Изключително съм щастлив, че удължих договора си с \"Левски\". Това е една сбъдната мечта. Чувствам се прекрасно в \"Левски\", това е най-добрият подарък за мен\", каза Горанов пред клубната телевизия.\"През тази година имах както негативни, така и много положителни емоции. В момента обстановката в отбора със запазването на състава и назначаването на новия треньор е доста положителна. Вярвам, че тази година ще имаме доста поводи за радост. Имаме сили за нещо значимо. Искам този сезон да останем в историята\", добави бранителят, който на няколко пъти изведе тима с капитанската лента.\n\t\t\t\t\t  ", "date": "2018.08.08", "title": "Иван Горанов в \"Левски\" за още 3 години (видео)"}
{"url": "http://www.cross.bg/irlandiya-poleta-petuk-1581091.html", "text": "/КРОСС/ Най-малко 25 000 пътници ще бъдат засегнати заради отмяна на полети, след като пилоти към самолетната компания Ryanair в пет държави планират стачка този петък, информират световни медии.Пилоти в Германия, Холандия, Ирландия, Белгия и Швеция се очаква да спрат работа за 24 часа в петък.Около 3 500 пътници ще бъдат засегнати в Ирландия, където нискотарифната компания отменя 20 от 300 полета. Други 104 за и от Белгия ще бъдат приземени, а в Швеция - 22 полета. В Германия пилотите няма да изпълнят 250 полета. В Германия влиятелният синдикат Cockpit обяви, че е поискал 400 пилоти да излязат в стачка за 24 часа от 03,01 часа (01,01 часа по Гринуич) в петък.Синдикати твърдят, че призивите им за по-добро заплащане и по-справедливи договори не са чути. Също така не е постигнат напредък въпреки продължаващите вече няколко месеца преговори.Пилотите отдавна се оплакват, че печелят по-малко от колегите си в други нискотарифни компании. Служителите извън Ирландия също се оплакват, че изпълняват задълженията си в съответствие с ирландското законодателство, което не им позволява да се възползват от социалните придобивки в държавите им.Превозвачът вече беше засегнат от стачки през миналия месец, когато бяха отменени 600 полета в Белгия, Ирландия, Италия, Португалия и Испания.", "date": "2018.08.08", "title": "25 000 пътници ще бъдат засегнати от стачка на пилотите на Ryanair в Европа"}
{"url": "http://www.cross.bg/trimesechie-zhilishta-sgradi-1581092.html", "text": "/КРОСС/ По предварителни данни на Националния статистически институт (НСИ) през юни индексът на продукцията в сектор \"Строителство\", изчислен въз основа на сезонни данни, е с 0.7% под равнището от предходния месец. Календарни данни показват намаление от 2.9% на строителната продукция през юни 2018 г. в сравнение със същия месец на 2017 г.През юни индексът на произведената строителна продукция, изчислен от сезонни данни, е под равнището от предходния месец, като продукцията от гражданското/инженерното строителство намалява с 0.8%, а от сградното строителство - с 0.6%. На годишна база понижението на строителната продукция през юни 2018 г., изчислено от календарни данни, се определя от отрицателния темп при гражданското/инженерното строителство, където спадът е с 4%, а при сградното строителство - с 2.1%.В същото време по предварителни данни на статистическия институт броят на въведените в експлоатация жилищни сгради през второто тримесечие на 2018 г. е 573, а новопостроените жилища в тях са 2285. Спрямо второто тримесечие на 2017 г. сградите са с 11 по-малко, или с 1.9%, а жилищата в тях намаляват с 290, или с 11.3%.От въведените в експлоатация новопостроени жилищни сгради през второто тримесечие на 2018 г. със стоманобетонна конструкция са 74.2%, с тухлена - 21.8%, с друга - 3.5%, и с панелна - 0.5%. Най-голям е относителният дял на новопостроените къщи (73.5%), следвани от жилищните кооперации (15.5%). През второто тримесечие на 2018 г. в сравнение със същия период на 2017 г. броят на новопостроените къщи и сгради от смесен тип се увеличава, докато броят на новопостроените жилищни кооперации и вили намалява. Най-много жилищни сгради са въведени в експлоатация в областите Пловдив - 91 сгради с 274 жилища в тях, Варна - 88 сгради с 502 жилища, и Бургас - 69 сгради с 381 жилища. Най-висок е делът на новопостроените жилища с две стаи (35.5%), следват тези с три стаи (32.3%), а най-нисък е делът на жилищата с шест и повече стаи - 3.7%.Общата полезна площ на всички новопостроени жилища през второто тримесечие на 2018 г. е 206.9 хил. кв. м, или с 2.3% по-малко в сравнение със същото тримесечие на 2017 г., а жилищната площ намалява със 7.6% до 126.8 хил. кв. метра. Средната полезна площ на едно новопостроено жилище се увеличава от 82.2 кв.м през второто тримесечие на 2017 г. на 90.5 кв.м през същото тримесечие на 2018 г. Най-голяма средна полезна площ на едно новопостроено жилище е регистрирана в областите Видин - 188.0 кв.м, и Ловеч - 171.8 кв.м, а най-малка - в областите Добрич - 59.1 кв.м, и Плевен - 61.7 кв.м.", "date": "2018.08.08", "title": "НСИ: Спад в строителството през юни"}
{"url": "http://www.cross.bg/ynikalno-ogneno-tornado-v-nebeto-video-1581082.html", "text": "/КРОСС/ Пожарникари от английското графство Лестършир заснеха фантастична гледка, докато опитваха да потушат пожар във фабрика за пластмаса.Впечатляващото явление е популярно като \"огнено торнадо\". То се наблюдава, когато студен въздух се смеси с горещ в небето, което предизвиква ефект на завихряне. ", "date": "2018.08.08", "title": "Уникално: Огнено торнадо в небето (видео)"}
{"url": "http://www.cross.bg/rysiya-pytin-vladimir-1581095.html", "text": "/КРОСС/ Владмир Путин- енигматичната му личност е една от най-обсъжданите в света. Каква е тайната на успеха му? Как успя винаги да запази добрия тон и да предизвика уважение дори в най-яростните врагове на Русия?Определено, Владимир Путин вече е вписал името си в световната история за поколения напред. Синеок, скромен и подкупващо искрен. Твърд и суров когато ситуацията го изисква. Загадка за мнжество експерти, това е човек, който носи Русия в сърцето си. А с това и отговорността да не се огъва пред никакви обстоятелства, за да следва верния път на страната си и да отстоява националния интерес на народа си.В историята руският народ неведнъж се е оказвал в опасни, близки до гибел ситуации. Един от най-известните примери е нахълтването на шестдесетхилядната армия на Наполеон през 1812 година, която тогава успява да вземе Москва. Смелостта на руската армия обаче изиграва решаваща роля и нашествието получава мощен отпор. След което Наполеон със съжаление разказва как никога в живота си не е срещал по- упорита армия от руската.По време на Втората световна война при защитата на Сталинград и битката за Москва непреломното упорство на руснаците в битките предизвиква истински възторг.Сега Владимир Путин продължава пътя на Русия в съвременните геополитически условия. Принципен, вежлив и с остро чувство за човешка справедливост, Владимир Путин не оставя никого равнодушен.Сега за всички е ясно, че по времето на СССР бъдещият президент на Русия днес, е бил специален агент на КГБ и дълго време е защитавал интересите на Русия в Германия. От там е и прекрасният му немски език, който владее до съвършенство.Интернет пространството е пълно с различни удивителни истории за работата на Путин в КГБ. Някой от тях граничат с полета на волно въображение- от това как се е сражавал с мечки или е управлявал военни изтребители.Една от най-популярните истории от тази част на живота на Владимир Путин разказва за събития по време на падането на Берлинската стена. Тогава главното управление на КГБ в Източна Германия е обкръжено, напрежението трепти във въздуха и..тогава излиза един руснак от сградата и застава пред затворените врати.Той заявява на събралите се със спокоен тон, че всички трябва да се разотидат, тъй като това е съветска територия, а при опит за нахлуване в сградата, военната полиция ще е принудена да открие огън.Разкзават, че руснакът бил крайно вежлив, говорил спокойно и убедително на немски. Думите му успяват да подействат на разярената тълпа, която все пак се отегля от територията на руския щаб.Разбира се, след време става ясно, че това е бил Владимир Путин, който не се изплашил да поеме нещата в свои ръце в такъв момент.Когато Владимир Путин е избран за президент на Русия, дава едно обещание, което всеки ден продължава да изпълнява до днес.Тези думи се превръщат не само в обещание и клетва пред Русия, но  и в предизвикателство за САЩ и Западния свят, които не искат да повярват, че силна Русия е възможна.Но тези думи се превръщат в обещание за света, че американската хегемония вече има отпор.Безстрашието на Путин пред САЩ е основано на реалната сила на руския народ и Русия. Затова Путин днес има не само подкрепата на народа си, но и дава надежда и вдъхновение на много държави по света.Източник:  ", "date": "2018.08.08", "title": "Безстрашието на Русия пред САЩ- тайната на Владимир Путин"}
{"url": "http://www.cross.bg/putnitzi-avtomobili-prevoz-1581102.html", "text": "/КРОСС/ Инспекторите на ИА „Автомобилна администрация\" спряха от движение 31 леки автомобили за извършването на нерегламентиран превоз на пътници срещу заплащане в района на Варна и Бургас. Акцията се извършва съвместно с органите на Министерството на вътрешните работи и Националната агенция за приходите. Екипите проверяват фирми, организиращи туристически обиколки с високопроходими автомобили. При проверката до момента в област Бургас екипите са съставили актове за извършването на нерегламентиран превоз на пътници без необходимите документи за тази дейност на 24 автомобили, а в област Варна установените нарушители са 7.Съгласно Закона за автомобилните превози предвидената санкция за това нарушение е 2000 лв. и спиране от движение на превозното средство за срок от 6 месеца. Проверките за незаконни превози продължават по цялото Черноморие.", "date": "2018.08.08", "title": "Спряха от движение 31 автомобила за незаконен превоз на пътници"}
{"url": "http://www.cross.bg/koraba-noviya-kosmicheski-1581096.html", "text": "/КРОСС/ Специалисти от Ракетно-космическата корпорация \"Енергия\" започнаха нова серия експерименти за преценка на човеко-машинния интерфейс на новия космически кораб \"Федерация\", предаде ТАСС.\"\", заяви заместник-директорът на летателно-космическия център на РКК \"Енергия\" Марк Серов.В плановете на специалистите е да бъдат отработени всички режими на полета на кораба, от извеждането в космоса до скачването и преминаването на траекторията на полет до Луната.Корабът \"Федерация\" е предназначен за доставяне на хора и товари на околоземна орбита и на Луната. Екипажът ще включва до четирима души. В режим на автономен полет корабът може да е до 30 денонощия, а в състава на орбитална станция - до година. Първият старт на новия пилотиран кораб е планиран за 2022 г.Още догодина обаче САЩ ще осъществи първия полет не на един, а на два нови космически кораба - Ѕtаrlіnеr на Boeing и Dragon на SpaceX.", "date": "2018.08.08", "title": "Русия тества новия си космически кораб"}
{"url": "http://www.cross.bg/znanie-siri-kompaniyata-1581030.html", "text": "/КРОСС/ От ръководството на американската корпорация Apple отрекоха, че смартфоните им записват ползвателите си без тяхно знание, предадоха БГНЕС и Ройтерс.От компанията подчертаха, че не допускат това да правят и приложенията на други разработчици.Членове на Комисията по енергетика и търговия на Камарата на представителите на Конгреса на САЩ бяха изискали от „Епъл“ да коментират медийни публикации, в които се твърди, че устройствата на компанията шпионират притежателите си без тяхното знание.Става въпрос най-вече за гласовия асистент „Сири“, който се активира чрез ключова фраза. Някои експерти обаче твърдят, че „Сири“ подслушва и записва всеки разговор, проведен в близост до устройството.Американските конгресмени изпратиха аналогично запитване относно операционната система Android и до Google. От там отказаха коментар, но според членовете на енергийната комисия и двете технологични компании сътрудничат на американския законодателен орган.", "date": "2018.08.08", "title": "Apple отрекоха, че смартфоните им тайно записват притежателите си"}
{"url": "http://www.cross.bg/moskva-septemvri-circle-1581085.html", "text": "/КРОСС/ От  21  до  25  септември в Москва ще се проведе уникален международен светомузикален фестивал \"Circle of Light\".                     На седем емблематични площадки ще бъдат излъчени спектакъли, представляващи неповторима комбинация на светлина и музика с използване на най-съвременни технологии на създаване на видеосюжети.                       Пълната програма и интересни факти а също и снимки и видео може да видите тук: \n\t\t\t\t\t", "date": "2018.08.08", "title": "Уникален международен светомузикален фестивал \"Circle of Light от 21 до 25 септември в Москва (видео)"}
{"url": "http://www.cross.bg/turgoviyata-drebno-stoki-1581086.html", "text": "/КРОСС/ По предварителни сезонно изгладени данни през юни 2018 г. оборотът в раздел \"Търговия на дребно, без търговията с автомобили и мотоциклети\" по съпоставими цени нараства с 0.4% спрямо предходния месец, съобщава НСИ.През юни оборотът в търговията на дребно, изчислен въз основа на календарно изгладени данни, бележи ръст от 6.1% в сравнение със същия месец на предходната година.  През юни се наблюдава по-значително увеличение на оборота спрямо предходния месец при: търговията на дребно с фармацевтични и медицински стоки- с 2.9%, и търговията на дребно с текстил, облекло, обувки и кожени изделия - с 2.0%.Намаление е отбелязано при: търговията на дребно с автомобилни горива и смазочни материали - с 2.6%, търговията на дребно с разнообразни стоки - с 0.5%, и търговията на дребно с битова техника, мебели и други стоки за бита- с 0.4%.  През юни в сравнение със същия месец на 2017 г. оборотът нараства при:търговията на дребно с фармацевтични и медицински стоки - с 15.6%, търговията на дребно с хранителни стоки, напитки и тютюневи изделия - с 11.3%, търговията на дребно чрез поръчки по пощата, телефона или интернет - с 6.5%, търговията на дребно с битова техника, мебели и други стоки за бита - с 4.5%, и търговията на дребно с текстил, облекло, обувки и кожени изделия - с 2.8%.По-значителен спад е регистриран при търговията на дребно с компютърна и комуникационна техника - с 2.3%, и търговията на дребно с автомобилни горива и смазочни материали - с 1.7%.                       ", "date": "2018.08.08", "title": "НСИ: С 6,1% нараства оборотът при търговията на дребно тази година"}
{"url": "http://www.cross.bg/ivancheva-ytre-beleznitzi-1581088.html", "text": "/КРОСС/ Бившата кметица на столичния район \"Младост\" Десислава Иванчева остава в ендокринологията в сградата на Майчин дом на Александровска болница до утре.Иванчева няма да бъде изписана днес. Това съобщи бившият пиар на общината в \"Младост\" Петър Кърджилов, цитиран от offnews.Предвидено е Иванчева да бъде изписана утре в 14 часа. Днес медиците ще направят на бившата кметица ядрено магнитен резонанс (ЯМР).Припомняме, Иванчева влезе в болница на 1 август. Тя беше транспортирана с белезници и окови на краката, което предизвика силно възмущение от начина, по който се третират затворниците у нас.Няколко дни след това стана ясно, че всъщност поставянето на специални колани и на белезници на ръцете и краката на арестанти у нас е масова практика. Това, по думите на бившия български съдия в Европейския съд по правата на човека (ЕСПЧ) в Страсбург Здравка Калайджиева, е в нарушение на правата на затворниците и обвиняемите.Темата коментира лидерът на БСП Корнелия Нинова, която попита през социалните мрежи Цецка Цачева, Екатерина Захариева и Цвета Караянчева защо \"довчера давахте мило и драго за джендърската конвенция, днес мълчите оглушително за достойнството на жените\", визирайки отношението към Иванчева.Общественият защитник Мая Манолова пък призова министъра на правосъдието Цецка Цачева да предприеме незабавни и ефективни административни мерки по преустановяване на унизителното отношение спрямо затворниците у нас. ", "date": "2018.08.08", "title": "Иванчева остава в болницата до утре"}
{"url": "http://www.cross.bg/otborno-shampion-vodnospasitelen-1581094.html", "text": "/КРОСС/ Двама нови заместник-министри са назначени със заповед на министър-председателя Бойко Борисов, съобщиха от правителствената информационна служба.Лилия Иванова заема длъжността заместник-министър на икономиката. Тя е магистър по право и до момента е била началник на политическия кабинет на министъра на икономиката. От 2005 година професионалният й опит е свързан с работа в администрациите на няколко министерства – на младежта и спорта, на здравеопазването, на земеделието и храните и на държавната администрация и административната реформа.Стоян Андонов е назначен на длъжността заместник-министър на младежта и спорта. Завършил е висшето си образование в Национална спортна академия „Васил Левски“. От 1985 г. работи в НСА „Васил Левски“, като от 2017 г. е ръководител на катедра „Водни спортове“.По време на своята спортна кариера е завоювал редица значими спортни постижения – той е световен шампион по водноспасителен многобой индивидуално и отборно (1981 г.) и вицесветовен шампион по водноспасителен многобой – отборно (1983 г.). Като треньор на националния отбор по водно спасяване (1987-1991 г.) има европейски шампион за мъже и трети места в Европа отборно за мъже и жени. ", "date": "2018.08.08", "title": "Назначени са двама нови заместник-министри"}
{"url": "http://www.cross.bg/konsyl-kosovo-pochetno-1581087.html", "text": "/КРОСС/ Правителството одобри решение България да открие почетно консулство в Република Косово, съобщиха от пресслужбата на Министерски съвет.Консулството ни в балканската държава ще бъде ръководено от почетно (нещатно) консулско длъжностно лице.Решено е почетен консул да бъде Абедин Хасани, косовски бизнесмен,работещ активно с български фирми. Той се ползва с уважение и авторитет в местните политически и икономически среди и притежава нужните качества за ефективно изпълнение на задълженията на почетен консул на страната ни в Република Косово, пишат от МС. Той владеел и български език.Седалището на почетния консул на България ще е в град Призрен, а консулският окръг обхваща територията на общините Призрен, Драгаш, Сухарека и Мамуша.", "date": "2018.08.08", "title": "Откриваме почетно консулство в Косово"}
{"url": "http://www.cross.bg/yvrezhdaniya-detza-sotzialni-1581101.html", "text": "/КРОСС/ Председателят на Държавната агенция за закрила на детето (ДАЗД) д-р Елеонора Лилова постави началото на проверките в Дневните центрове за деца/младежи с увреждания (ДЦДМУ). Основната цел на тематичните инспекции е да бъде направен актуален преглед на състоянието и качеството на услугите за деца с увреждания, предоставяни от общини и лицензирани доставчици на социални услуги. Ще бъдат изследвани мерките за осигуряване на социални, здравни и интегрирани здравно-социални услуги за деца. Проверката ще обхване 91 дневни центъра и ще се приключи в края на месец септември 2018 година. Тя ще бъде извършена чрез проучване на документацията, анонимно анкетно проучване, беседи с персонала и потребителите, наблюдение на материалната база и работата. Всяка проверка ще завърши с констативен протокол за проверените факти, извършени проучвания и дадени обяснения, както и източниците за получаване на тези данни. Когато услугата се предоставя от лицензиран от ДАЗД доставчик и бъде  установено несъответствие с нормативните разпоредби, ще бъде направено предложение за отнемане на лиценз. След приключване на проверките ще бъде изготвен анализ на предоставянето на услугата Дневен център за деца/младежи с увреждания и ще бъдат направени предложения за подобряване на качеството й. Информацията ще бъде предоставена на министъра на труда и социалната политика и на кметовете на общини.  Д-р Лилова и главният директор на Главна дирекция „Контрол по правата на детето\" г-жа Камелия Николова инспектираха дейността на ДЦДМУ „Свети Врач\" в гр. София. Услугата се посещава от 31 деца, с които работят 8 специалисти - психолози, социални педагози, рехабилитатор.За постигане на резултати и подобряване на състоянието на момчетата и момичетата се използват и музикотерапия, хипотерапия, плуване и релационна психомоторика, които се предоставят от външни доставчици и по желание на родителите.По време на проверката беше направен преглед на задължителната документация и бяха проведени разговори със служители и родители. Дневният център за деца/младежи с увреждания е алтернативна форма на грижи, която предоставя възможност децата да бъдат отглеждани в семейна среда, да получават качествени специализирани грижи и подкрепа, както и да се интегрират в общността. В същото време, ползването на услугата дава шанс на родителите да се включат по-активно в обществения живот, да се реализират професионално и да преодолеят социалната изолация, като получават необходимата професионална подкрепа при отглеждането на дете с увреждане.", "date": "2018.08.08", "title": "ДАЗД започна проверки в Дневните центрове за деца с увреждания"}
{"url": "http://www.cross.bg/taiifyn-sysha-nevizhdana-1581079.html", "text": "/КРОСС/ Най-населеният щат на Австралия - Нов Южен Уелс, е обхванат от невиждана суша. Сухият вятър само усложнява обстановката в щата, който осигурява една четвърт от австралийския износ на земеделски стоки. Препоръка да се евакуират заради наближаващ тайфун пък получиха почти 90 хиляди жители на японското селище Мобара, недалеч от столицата Токио.", "date": "2018.08.08", "title": "Нов Южен Уелс е обхванат от невиждана суша, тайфун връхлита Япония"}
{"url": "http://www.cross.bg/proizvodstvoto-promishlenost-izdeliya-1581093.html", "text": "/КРОСС/ През юни 2018 година промишленото производство в България нараства с 1% спрямо май и с 3.6% спрямо юни 2017 година, пoĸaзвaт дaнни нa Националния статистически институт (НСИ). Месечното увеличение се дължи основно на добивната промишленост, където скокът на производството е с 18.4%. В преработващата промишленост увеличението е с 0.5%, а в енергетиката е отчетено намаление с 0.3%.По значителен ръст в преработващата промишленост има при производството на превозни средства, без автомобили - с 9.3%, производството на тютюневи изделия - със 7.9%, производството на химични продукти - със 7.7%, производството на компютърна и комуникационна техника, електронни и оптични продукти - с 6.2%.Статистиците регистрират спад при ремонта и инсталирането на машини и оборудване - с 8.1%, производството на метални изделия, без машини и оборудване - с 5.6%, производството на дървен материал и изделия от него, без мебели - с 4.5%, производството на мебели - с 3.9%.Сравнението с година по-рано сочи ръст в добивната промишленост с 8.3%, и в преработващата промишленост - с 3.8%, а спад с 4.6% в енергетиката.Спрямо юни 2017 г. най-съществено е увеличението на производството на превозни средства, без автомобили - с 35.7%, производството на автомобили, ремаркета и полуремаркета - с 31.2%, ремонта и инсталирането на машини и оборудване - с 19.2%, производството на напитки, производството на изделия от каучук и пластмаси и производството на електрически съоръжения - по 11.2%.Намаление е отчетено при производството на дървен материал и изделия от него, без мебели - с 11.8%, производството на облекло - със 7.7%, производството на хранителни продукти - със 7.6%, производството на текстил и изделия от текстил, без облекло - със 7.1%.Спадът в производството на тютюневи изделия се забавя до 5.6% годишно при двуцифрени стойности в предишните месеци.Припомняме, че наскоро НСИ обяви данни показващи, че през юни общият индекс на цените на производител в България (индексът PPI) нараства с 0,8% спрямо май, когато се повиши с 1,4 на сто. По-съществено нарастване на цените - с 5,3% е отчетено в добивната промишленост и с 0,8% в преработващата промишленост, докато цените при производството и разпределението на електрическа енергия, топлоенергия и газ, се повишиха слабо с 0,1 на сто.На годишна база общият индекс на производствените цени в страната се повиши през юни 2018 година с 6,8%, след растеж с 5,7% през предходния месец. Това представлява най-голям растеж на производствените цени от есента на 2012 година насам.Повишение с 10,2% е отчетено на цените в добивната промишленост и с 9,0% при производството и разпределението на електрическа енергия, топлоенергия и газ, докато цените в преработващата промишленост се повишиха с 6,0 на сто.Индексът на цените на производител само на вътрешния пазар в България през шестия месец на настоящата година се повиши с 0,5% спрямо май, когато също нарасна с 0,5% и регистрира повишение на годишна база с 5,7%, след годишен растеж от 4,8% месец по-рано. ", "date": "2018.08.08", "title": "НСИ: Ръст на промишленото производство в България през юни"}
{"url": "http://www.cross.bg/ignatiev-konteiinerite-vhoda-1581084.html", "text": "/КРОСС/Недопустимо е да се правят промени в първоначалния план за ремонта на ул. „Граф Игнатиев“, без да бъдат предварително обявени и съгласувани със заинтересованите страни. Явно и този ремонт „блести“ с недомислици. Това каза лидерът на БСП – София и председател на групата на социалистите в СОС Калоян Паргов по повод на сигнал от граждани, живеещи на ул. „Луи Леже“ в частта й, която граничи с ул. „Граф Игнатиев“. Те алармираха, че в хода на строителните работи, мястото за контейнерите за боклук е преместено непосредствено пред входа на кооперацията и в момента там се изграждат бетонни ями.Според гражданите мястото е крайно неподходящо от санитарно-хигиенна гледна точка и по отношение на безопасността на хората. Поставянето на контейнерите точно пред входа на кооперацията, под прозорците на апартамента на партерния етаж и пред входа на магазина ще влоши изключително много качеството на живот на обитателите на жилищата и работещите в магазина. Близостта на контейнерите до задния вход и двора на Шесто основно училище „Граф Н. П. Игнатиев“ ще създаде опасност и за здравето и хигиената на децата. В тази си част ул. „Луи Леже“ е без изход и освен, че ще бъде затруднено извозването на боклука, ще бъде проблемно влизането на линейки и пожарни коли, което е от особено значение, предвид близостта на училището.Общинските съветници от БСП призовават Столична община и лично кметът Фандъкова да изпълнят задълженията си, като стриктно проследят дали точно се изпълнява проекта и качествено се извършват строително-ремонтните дейности на ул. „Граф Игнатиев“ и конкретно да се ангажират казуса на „“  – преместване мястото на контейнерите за боклук на подходящо за целта, за да не се застрашава безопасността и свободното придвижване на гражданите.", "date": "2018.08.08", "title": "Калоян Паргов: Явно и ремонтът на „Граф Игнатиев“ „блести“ с недомислици"}
{"url": "http://www.cross.bg/chrez-bezopasnost-pozharna-1581072.html", "text": "/КРОСС/ С повишаването на дневните температури значително се увеличава и рискът от възникване и бързо разпространение на пожари в природата. За да не се допускат сериозни инциденти и за да бъде опазена селскостопанската реколта, гората и имуществото ни, е важно да бъдат спазвани правилата за пожарна безопасност. От ГД „Пожарна безопасност и защита на населението“ припомнят основните правила за пожарна безопасност през летния сезон:- недопустимо е изхвърлянето на недоизгасени кибритени клечки и угарки от цигари в горима и леснозапалима среда;- всички моторни превозни средства, които влизат в горите или извършват селскостопанска дейност, трябва да са технически изправни, с уредба, недопускаща отделянето или изхвърлянето на искри;- преди да запалите огън – уверете се, че не е ветровито, че имате достатъчни количества вода или други подръчни средства за гасене;- не оставяйте огъня без наблюдение, а накрая внимателно го изгасете;- не допускайте паленето на огън от деца или възрастни хора, които не са в състояние да контролират горенето и гасенето при реална опасност от пожар;- разчистването на сухи треви и отпадъци в горски участъци трябва да става чрез извозването им на определените за това места, а не чрез изгаряне;- забранено е унищожаването на сухи клони и отпадъци чрез изгаряне на място в горски участъци и в земеделски земи, забранено е паленето и опалването на стърнищата.На страницата на  може да проверите как ще се промени индексът за пожароопасност през следващите 48 часа.", "date": "2018.08.08", "title": "Внимание: Опасност от пожари!"}
{"url": "http://www.cross.bg/sayditska-posolstvo-arabiya-1581071.html", "text": "/КРОСС/ Правителството отпусна 1 612 510 лв. за откриване на Посолство на Република България в Рияд, Кралство Саудитска Арабия, съобщиха от Министерския съвет.Решението е резултат от разговорите, които премиерът Бойко Борисов проведе в хода на визитата си в сунитската петролна монархия през ноември 2017 г. Саудитска Арабия има посолство в София от малко повече от година.От официалната информация не става ясно дали с крупната сума ще се закупува земя и ще се изгражда чисто ново посолство, или ще бъде закупен съществуващ имот. Според съобщението от „Дондуков” 1 в саудитската столица ще има политическа и консулска служба, както и такава по търговско-икономиеските въпроси.За сравнение, през април т.г. България отвори посолство и в Абу Даби (ОАЕ), като за целта бяха заделени 578 000 лв. или около една трета от сумата, която сега ще отиде за дипломатическа мисия в столицата на Саудитска Арабия.", "date": "2018.08.08", "title": "България прави посолство в Саудитска Арабия за 1,6 млн. лв."}
{"url": "http://www.cross.bg/starbucks-varna-kafe-1581073.html", "text": "/КРОСС/ Световноизвестната кафе верига Starbucks, представена в България от AmRest, откри своето първо кафене във Варна. Това е десетият юбилеен обект в страната на прочутия бранд, който тази година чества и своята десетгодишнина в България. Кафенето е разположено в историческа сграда на ул. „Воден” №13 и разполага с търговска площ от 160 кв. м. и 135 седящи места отвън и вътре. Обектът е отворен за посетители всеки ден от 08:00 до 22:00 часа.                    Новото кафене следва философията на Starbucksда подкрепя креативността, създавайки уникална атмосфера, която предразполага към общуване и приятно прекарване на свободното време. Интериорният дизайн е разработен ексклузивно за морската столица с акцент върху туризма, градската култура и традициите. Специално изработен стъклен под в заведението ще позволи гостите да видят от близо запазените артефакти в основата на сградата.                  „Щастливи сме, че отбелязваме своя юбилей и десети обект във Варна. Работихме усилено и с вдъхновение, за да предложим най-доброто от Starbucks като атмосфера, вкус и избор. Вярваме, че морската столица ще бъде гостоприемна към нас, заради позитивната енергия и космополитния дух на града. Искаме да допринесем за развитието на кафе културата, да дадем още едно място за социални контакти и да бъдем част от всекидневието на варненци. Десетгодишният ни опит ни научи да бъдем новатори, да се развиваме динамично и да отговаряме на изискванията на нашите клиенти. Затова вярваме, че ще предоставим уникално преживяване на жителите и гостите на Варна.“, заяви Иван Георгиев – регионален мениджър на StarbucksБългария.                   Откриването на първото кафене Starbucksвъв Варна беше отбелязано с атрактивен дирижабъл, вдигнат в небето над града. За настроението на варненци се погрижиха изпълнителите от Гостите на новото кафене имаха възможност да опитат ароматните напитки на Starbucks, както и тържествената торта по случай откриването. Всички гости на StarbucksВарна могат да се насладят както на емблематичните напитки на веригата, приготвени с кафе 100% арабика, така и на всички иновативни и сезонни предложения, които се предлагат на глобално ниво. ", "date": "2018.08.08", "title": "Световноизвестната кафе верига Starbucks® стъпва във Варна"}
{"url": "http://www.cross.bg/polozhenie-chastichnoto-bedstveno-1581076.html", "text": "/КРОСС/ Отменено е частичното бедствено положение в общините Садово и Родопи, където след проливните дъждове река Чая скъса дига, а в района на Катуница бяха наводнени за втори път в рамките на месец земеделски земи.В момента дигата е укрепена, но за трайно решаване на проблемите е необходимо тя да бъде обновена в този участък и да се почисти реката, каза областният управител Здравко Димитров. Той уточни, че остава в сила частичното бедствено положение в Община Куклен, заради пораженията в село Добралък. Там продължава разчистването на основните улици.Пътят за селото е проходим, но остава опасността при влошаване на времето да има нови пропадания и свлачища.Предстои да се изготви проект за финансиране, който ще бъде изпратен до Междуведoмствената комисия за бедствия и аварии. ", "date": "2018.08.08", "title": "Отменено е частичното бедствено положение в общините Садово и Родопи"}
{"url": "http://www.cross.bg/petrova-metra-skok-1581074.html", "text": "/КРОСС/ Габриела Петрова се класира с лекота за финала в тройния скок на европейското първенство по лека атлетика в Берлин. Българката се приземи на 14.05 метра - точно колкото е квалификационната норма - още при първия си опит. Това автоматично й осигури право да се бори за медалите.Финалът е насрочен за петък от 21:07 ч. В него ще участват общо 12 атлетки, успели да покрият норматива.Петрова, която е спортист №1 на България за 2015 г., е втората ни представителка с финал на Евро 2018. Вчера Радослава Мавродиева преодоля квалификациите в тласкането на гюле.Другата българка в тройния скок - Александра Начева - остана с резултат 13.39 метра. За 16-годишната състезателка това бе първо участие в голям форум при жените. Тя е световна шампионка до 20 г. от Тампере 2018.  Начева е и най-младата участничка на шампионата на Стария континент.", "date": "2018.08.08", "title": "Габриела Петрова на финал в Берлин"}
{"url": "http://www.cross.bg/grazhdani-grazhdanite-reshenie-1581077.html", "text": "/КРОСС/ Омбудсманът Мая Манолова се срещна с протестиращи граждани на Димитровград, които настояват Общината да преразгледа свое решение за застрояване на 15 дка от парк \"Никола Вапцаров\".Инициативен комитет е внесъл в Общината подписка на над 2600 граждани с такова искане. Омбудсманът ги подкрепи:\"Кметът да си внесе докладна записка, с която да поиска това решение да бъде отменено от тези, които са го приели - общинските съветници. Това очаквам аз, защото моята презумпция е, че кметовете работят за гражданите и се съобразяват с гласа на гражданите. Аз вярвам, че Иво Димов е такъв кмет\". ", "date": "2018.08.08", "title": "Манолова призова кметът на Димитровград да поиска отмяна на решението за застрояване на парка"}
{"url": "http://www.cross.bg/rabotnitzi-dyshi-italiya-1581080.html", "text": "/КРОСС/ Стотици селскостопански работници, предимно африканци, които събират реколтата от домати в Южна Италия, обявиха стачка. Те протестираха днес с искане за повече уважение и по-добри условия на труд след смъртта на 16 техни колеги при две пътни катастрофи, предадоха АФП и RAI News 24.\"Ние не сме роби, не на експлоатацията\", скандираха сутринта демонстрантите по време на шествие, наречено „Марш на червените барети”. В него се включи и областният управител на Пулия Микеле Емилиано. В италианската провинция Фоджа, в южната област Пулия, хиляди африканци, а също и поляци, българи и румънци цяло лято берат домати под жаркото слънце. Въпреки че почти всички работници пребивават в Италия законно, малцина са онези, които се ползват от изискваните от закона условия на труд и заплащане.Много от тях са принудени да живеят в бидонвили и зависят от посредници, които често са свързани с мафията, отбелязва агенцията.16 души загинаха и четирима бяха тежко ранени през изминалите дни при две катастрофи на микробуси, превозващи чужденци, работещи в земеделието. При едната от тях, в края на работния ден на 6 август, четиринайсет сезонни работници \"са пътували натъпкани в бял микробус с българска регистрация, който в най-добрия случай е бил предвиден да превозва осем души\", пише в. \"Кориере дела сера\". 12 души загинаха, след като возилото се блъсна в тежкотоварен камион.", "date": "2018.08.08", "title": "Чуждестранни работници в Италия се вдигнаха на протест"}
{"url": "http://www.cross.bg/osigyritelen-stranata-dohod-1581081.html", "text": "/КРОСС/ Националният осигурителен институт обяви, че размерът на средния осигурителен доход за страната за юни 2018 г. е 875 лв. Средномесечният осигурителен доход за страната за периода от 01.07.2017 г. до 30.06.2018 г. е 855,83 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец юли 2018 г., съгласно чл. 70, ал. 2 от Кодекса за социално осигуряване, допълват от НОИ. ", "date": "2018.08.08", "title": "Средният осигурителен доход за страната за юни е 875 лева"}
{"url": "http://www.cross.bg/zdraveopazvaneto-sistema-horata-1581083.html", "text": "/КРОСС/Ние предлагаме проект за вижданията в сферата на здравеопазването.Смятам, че вече за всички ни е ясно, че по този начин здравната ни система има голяма нужда от промяна, защото при всички запитвания (близо 85%) от хората не са доволни от системата, която имаме. Тя води до тежко социално раздвоение, до невъзможност за лечение на огромна част от населението.Няма го нейния краен резултат, а – именно здравето на нацията. Боледува самото българско здравеопазване не само хората.Като казваме, че искаме промяна в системата, това е основната идея, която предлагаме в нашия проект в нашата визия да има повече държава в здравеопазването, тоест да я върнем в управлението, в регулацията, в контрола на здравеопазването и, разбира се, да имаме гарантиран достъп на здравеопазване за всеки.Основните мерки в нашите предложения са в три посоки, първо към лекарите, второ за пациентите и трето за НЗОК.Основната ни задача е да поставим пациентът в фокуса на здравеопазването, а и така трябва да бъде и по конституция, и по правилата на световната здравна организация.Това ще стане с една финансова защита при функциониране на здравната система, а именно да сведем до минимум доплащания от страна на пациента, като в момента те са огромна част. По стандартите на СЗО са 20 %, а в България – 50 % от доплащанията в сектора, а именно 4 млрд. лева излизат от джоба на хората.Тук говорим за хората в най-бедната държава, с най-ниските доходи, което за нас е абсолютно неприемливо.Нужно е намаляване на ставката на ДДС за лекарства и медицинските изделия - това е една от нашите идеи, която ще ограничи възможността за доплащане.Втората ни мярка е държавните и общинските болници да не бъдат търговски дружества, а – лечебни заведения.Частните лечебни заведения, които искат да работят с НЗОК с обществения ресурс, няма да могат да бъдат търговски дружества.Бюджетът на НЗОК винаги е недостатъчен и трябва и още, и още... Когато говорим за промяна на един модел това е една от основните причини, а именно – финансовите резултати.Аз смятам, че дори и сега парите, които циркулират в бюджета на НЗОК, не са малко – в момента са близо 5 млрд. лева и още толкова излизат от джоба на хората.Фактически един бюджет около 9 млрд. лева циркулира в сферата на здравеопазването.Във момента нямаме яснота, нямаме остойностяване дейността и ако не направим пълна реформа в сферата на здравеопазването, постоянно ще се увеличава проблемът.85% от е недоверието не е към лекарите, а – към системата, виждаме какви са резултатите – една ниска продължителност на живот, висока смъртност, висок процент на недоносени деца.Една система, която не може да продължава по този начин. До сега всички мерки, които се вземат са „на парче“, когато се появи напрежение. Това води до нестабилност на всички елементи в системата и от там се получава една неустойчивост на управленските решения и нови, и нови промени.Но в резултат на всичко това, качеството не се получава. Относно касата, това е въпрос на дискусия – ще останем ли по този начин с една каса, ще влязат ли допълнителни застрахователни дружества за втори и трети стълб...Проблемът е ,че вървим към една пълна комерсиализация на здравната система, където водещият алгоритъм на поведение не е качеството на лечението и изходът от лечението, а – количеството на извършена дейност. Заплаща се за количество извършена дейност, а не – за качество по съответния алгоритъм на лечение.Тази пълна комерсиализация води до всички негативни последствия за основните принципи като солидарност и равнопоставеност, защото финансовият резултат в тази система е единственият водещ критерий.Всичко това е въпрос на дискусия , трябва да седнем и да поговорим с всички политически партии, със съсловията в здравеопазването, а също и с пациентските организации.Трябва да се види кое колко струва, да се види реално каква е потребността ни от финансова гледна точка, за да имаме едно нормално здравеопазване. И чак след това да направим едни модел, който е най-близък до нас, ние не откриваме топлата вода. Няма идеален модел на здравна система. Да вземем за пример американския модел, той е неприложим в България, може би, немският или холандският биха могли да се пригодят към нашите условия. Тази система на клинични пътеки е абсолютно неприемлива.Болничното заведение не може да бъде със статут на търговско дружество, то трябва да бъде със статут, който отговаря на техните социален характер и социалната насоченост. Това е въпрос, за който ние от БСП сме категорични, че виждаме нещата по този начин. Тези частни болници, които искат да използват ресурса на НЗОК, няма да могат да бъдат търговски дружества. Който иска, може да работи спокойно и на кешовия пазар.В малките градове е най-голямата драма, защото там здравеопазването е общинско, а то по социални и финансови причини разчита на огромна част от населението в държавата. Именно хората в по-малките населени места, хората в отдалечените райони, малките общини, но, като ги събереш, това са близо около 2 млн. от населението на България. Реално болниците се водят общински, но дадената община не може да ги финансира, отделно държавата също не може, тъй като те са търговски дружества и се получава .Ако целта в момента е разрушаване на общинското здравеопазване, то вървим уверено към това. Но това не е изходът и не е правилното решение. Редно е да се замислим за тези болници и за тяхното бъдеще, защото, ако ги няма, тогава вече ще имаме оголване на достъпа до здраве.Една от идеите ни е да се изгради национална здравна система, с която да има достъп до здравеопазване навсякъде във всеки регион с финансиране на лечебната дейност, а не, както е в момента.Това е голям проблем, цели курсове заминават в чужбина и това е факт. Всички знаем, че здравеопазването е едно от най-трудните и най-скъпоплатените обучения.Имаме визията и искането за въвеждането, на т. нар. държавни стипендии за обучение, които да бъдат свързани с ясен ангажимент за работа в държавното здравеопазване.Също така специализации във водещи клиники, приветствам и идеята на новия шеф на НЗОК – тук да идват специалисти от чужбина, които да помагат, с което всичко ще става по бързо и по лесно.Няма нещо по-тежко от това видиш как се събират парички за дете, за да се оперира то в чужбина, това е голяма драма.Имаме страхотни лекари нека да направим една по-добра система.Българинът трябва да има достъп до здравеопазването, но до едно здравеопазване, в което не е важно само количеството, но и качеството на лечение и най-важното е резултатът от лечението.Много е важно хората да не изгубят доверието в система, моралът на системата.Трябва да има смяна в този модел, но трябва да има и много смелост и разум, за да стане.Трябва да положим достатъчно потенциал, енергия, воля, търпимост, за да се развива здравеопазването, защото за всеки е важно да има достъп до лекар, за да се достигне важният златен час, всеки да има достъп до здравеопазване 24 часа.Да знаем, че държава в сферата на здравеопазването прави, каквото е необходимо.Лекарите ги имаме, трябва ни просто една система.", "date": "2018.08.08", "title": "Д-р Десислав Тасков: С „Визия за България“ искаме да имаме качествено здравеопазване и да задържим лекарите в България"}
{"url": "http://www.cross.bg/glyshakova-elena-informatziya-1581070.html", "text": "/КРОСС/ В интервю за кореспондентката на БТА Оля Ал-Ахмед, завеждащата отдел „Русия” в РИА „Новости” споделя своите виждания за борбата с фалшивите новини и за бъдещето на журналистическата професияЕлена Глушакова е журналист от 15 години, завежда отдел „Русия ” в РИА „Новости” и отговаря за новинарския поток на руски език.  Тя даде  пред кореспондентката на нашата агенция Оля Ал-Ахмед, подчертавайки в него основнит проблеми, с които се сблъсква агенцията днес.Агенционната журналистика е принудена да се конкурира по време и съдържание със социалните мрежи, които са реална заплаха за професията. Елена Глушакова  смята, че социалните мрежи много силно са повлияли  на журналистиката и дори са я променили.Главното предизвикателство е борбата с фалшивите новини, тяхното опровержение,  повторна проверка на информацията, поднасяне на обективни новини. Безспорен приоритет на журналистите в агенцията е да  пресяват огромното море от информация, да подбират и бързо да разпространяват само проверени новини. Предпочитат да цитират изказвания на личности, заемащи сериозни длъжности и носещи отговорност за своето изказване.Глушакова наблегна и на начина на отразяване на трагични и криминални случаи, свързани с жертви.  Според нея в РИА „Новости” всички журналисти стриктно спазват редакционната политика и етичния кодекс за  отразяване на подобни трагични новини. Основен принцип на  РИА „Новости” е да публикува  единствено  и само точни и достоверни новини и в никакъв случай да не се визират теми, забранени от закона, попадащи под наказателни актове или теми, подклаждащи междунационална омраза, които могат да предизвикат  насилие в обществото и да прераснат в национални конфликти. Русия е многонационална държава и по темите за национални конфликти  се пише много внимателно.Елена Глушакова е оптимист за бъдещето на журналистическата професия. Тя е убедена, че професионалната журналистика ще има дълъг живот, тъй като е нужна на обществото.  „Сега световната журналистиката е изправена  пред дилемата –  в каква посока да се насочи информационния поток. Тенденциите, които бяха актуални преди десет години, вече се приемат по друг начин и се трансформират”, пояснява Глушакова. Тя не одобрява стремежа на някои журналисти да търсят ярки заглавия за сметка на истината.  Добър ден! Изключително ми е приятно да ви приветствам в главното здание на РИА \"Новости\" в центъра на Москва. Казвам се Елена Глушакова и съм завеждащ отдел \"Русия\" в РИА \"Новости\". Отговарям за новинарския поток на руски език. Медията не е партийна, тя е държавна и изцяло принадлежи на държавата. В структурата си има главен редактор, генерален директор. Имаме няколко подразделения, които правят новини за радиото, сайта, професионалната лента с новини, предназначени за медиите, и други. Аз съм точно от последното подразделение - новинарския поток за професионалните медии.Ние отразяваме всички събитията, които се случват в Русия и по света. Имаме голям щат от служители, позиционирани в Москва. Отразяваме активно както международната политика, така и отразяваме дейността на Министерството на Външните работи на Русия, дейността на Кремъл, правителството и парламента. Отразяваме и събитията в силовите ведомства. Разполагаме с голяма мрежа от регионални кореспонденти в цялата страна - от Камчатка до Калининград! Разполагаме и с изключително голяма мрежа от кореспонденти зад граница - в САЩ, във Франция, в Япония, в Италия и още много други страни. С една дума - стараем се да предоставяме пълния спектър от информация за това, което се случва днес в Русия и по целия свят.На практика РИА \"Новости\" съществува много отдавна. Първоначално, непосредствено след началото на Великата Отечествена Война, сме били Агенция за Политически Новини, за да може информацията да достига до по-широк кръг хора и те да са осведомени какво се случва. След което агенцията претърпява няколко трансформации. Към средата на 1990 година бе създадена агенцията РИА \"Новости\", но с различни наименования. Голямата трансформация бе преди няколко години, когато се създаде холдингът \"Русия Днес\". Но основната новинарска лента си остана с името РИА \"Новости\" и всички наши абонати и тези, които сътрудничат с нас, си ни знаят като РИА \"Новости\". Над 15 години. Да, мисля, че повече от 15 години вече! Струва ми се, че ние изминахме доста дълъг път. Но сега, както и световната журналистиката в много други страни, сме изправени пред дилемата - накъде да вървим? Не е много ясно, не визирам само за РИА \"Новости\", а за цялото журналистическо общество, не е много ясно накъде ще се движи информацията. Някои колеги мъчително търсят за себе си някакви жанрове или варианти на по-нататъшното развитие, което не е много ясно. Тенденциите, които бяха актуални преди десет години, вече се приемат по друг начин и се трансформират. Сблъскваме се с други, по-различни проблеми. Ще дам пример. Социалните мрежи много силно повлияха на журналистиката и дори донякъде я промениха. А и не само журналистиката, но и всички сфери на живота. Социалните мрежи като че ли внесоха коректив в това как ще се развива журналистиката в бъдещето. Преди никой не се е замислял дори, че може да е възможно. А това са нови предизвикателства, дори заплаха, които нахлуват през социалните мрежи. Дори не бих се изразила точно така. Може би не точно политическата коректност, а по-скоро влияние имат определени етични норми, етични кодекси и етични представи за нашата професия, за това как да постъпваме правилно или неправилно. По-скоро това влияе на отразяването на определени събития. И според това се взимат и решенията, в допълнение към основните принципи които ни ръководят, а именно законът, който регулира журналистиката в нашата страна, това са различни законодателни членове. Ние доста силно сме ориентирани към етичните норми. И се придържаме към нашия етичен кодекс. Понякога сме длъжни сериозно да помислим и правилно да се ориентираме как да постъпим в една или друга ситуация. Разбира се, съветваме се и се допитваме помежду си кое е коректно и кое не е от гледна точка на етиката. Ние си имаме наш вътрешен етичен кодекс в медията, това е част от нашата вътрешна политика и история. Той възникна поради някои извънредни ситуации, които беше сложно да бъдат решени. Това наложи създаването на определени правила, в които всеки един журналист може да надникне и да вземе решение как е правилно да постъпи в създалата се ситуация, какви биха могли да бъдат последствията от съответното решение, как то да бъде максимално етично и максимално коректно от гледна точка на създалата се ситуация и хората, които са въвлечени в нея.Ние сме зависими единствено от нашата редакционна политика, определена от главния редактор. Ориентирани сме и се придържаме, разбира се, на първо място към закона и конституцията, законите за медиите и средствата за масова информация. Това са основните регулатори. Ръководим се и от нашата вътрешна представа как трябва да бъде изграждана журналистиката и, естествено, на редакционната политика, която се определя от главния редактор. Това е правилото за работа в медията. Всеки трябва да я съблюдава и да си направи сам за себе си съответния избор - дали да работи в тази медия или не. Мисля, че всеки един журналист трябва да намери тази медия, която оптимално, напълно да съответства на неговата представа за света, за прекрасното, за справедливостта и само тогава той ще се справя с работата на журналист прекрасно и никога няма да се сблъска с проблема на вътрешните си противоречия.Ние нямаме такова понятие - \"забранени гости\". Ние сме все пак информационна агенция, пишем и отразяваме събития, пишем и изказвания на различни хора и личности. Що се отнася до забранените теми - и тук опираме до това, че всичко се регулира от закона. Ако законът счита дадена тема неподходяща и попадаща в ракурса на съответни членове, които категорично забраняват подобно отразяване и даване гласност на тематиката, то ние не пишем за това. Ще ви дам пример. На първо място това са теми, които биха могли да налеят масло в огъня в междунационалните сблъсъци и конфликти. За нашата страна това е много важна тема, тъй като ние сме многонационална страна и по тази причина се стараем максимално да съблюдаваме коректността при отразяване на такъв род събития, за да не допускаме съобщения или изказвания, които биха могли да предизвикат разпалване на конфликти. Расизмът е непълно недопустим за нашата страна и несъществуващ, ние сме далеч от този проблем. Но към междунационалните спорове, сблъсъци или изостряне на националните отношения трябва да подхождаме изключително внимателно и професионално. Хора, които по един или друг начин разпалват тези конфликти, не могат да присъстват в нашата медия по никакъв начин. Още нещо бих искала да поясня относно т.н. \"забранени теми\". По-скоро ние подбираме начина на отразяване. Например, ако става дума за някое трагично събития, като например убийство, подробностите от което предизвикват ужас, журналистът трябва да определи степента на отразяване и да наложи рамките на поднасяните за аудиторията подробности, за да не шокира хората и тези, които пък са свързани със самата новина. Така че тук става въпрос не толкова за забранена тема, а за избора и начина на нейното отразяване. Цензурата е забранена със закон и това е много добре, защото това е реално действащ начин да се предотвратят всякакви методи за влияние върху журналиста. По този начин спазването на закона е единственото нещо, което ръководи работата на журналиста. Мисля, обаче, че на света едва ли има журналист, в която и да било страна, който не се е сблъсквал с опитите на поредния чиновник от поредното ведомство да му повлияе. Въпросът е как се отнасяме към това и доколко сме стабилни в отстояването на своите интереси и принципи от гледна точка на това дали сме прави или не в конкретната ситуация. В ситуации, когато съм била наясно, че отразяването би могло да предизвика болка при хора, въвлечени в конкретната ситуация. С една дума, прибягвала съм до самоконтрол в отразяването на инциденти от криминален характер. Например истории, свързани с деца, където присъстват елементи на жестоко убийство. Винаги съм се опитвала да разбера как се чувства семейството и да не допукам неща, които биха ги наранили. В такъв момент се ръководя от мисълта - как бих искала да постъпят по отношение към мен. Гледам да спестя шокиращи подробости, които са излишни и за конкретния случай биха могли да се спестят. Смятам, че е излишна онази информация, която не играе роля в конкретния случай, може да доведе до нежелани последствия и е само за рейтинг. Гигантски! Социалните мрежи разполагат наистина с гигантски възможности, огромни преимущества, но и представляват гигантска опасност. По принцип за хората е свойствено желанието да нагнетяват паника, да раздуват нещата. Аудиторията обича да обръща внимание на ярки заглавия, които нямат нищо общо с действителността, или на такива, които са изопачени от някои колеги. Това привлича много хора. Много от читателите разбират, че това заглавие не съответства на истината, че нещата са дълбоко изопачени, но нищо не може да се направи. В такива случаи трябва да се помисли, да се видят и проверят и други източници на информация. Преди всичко да се препровери и намери първоизточникът на дадената информация. Виждаме, че поднесената информация в социалната мрежа не е правдива или е преувеличена и изопачена - длъжни сме да се борим с това, да разкажем на хората, че това не е така, да го опровергаем. Социалние мрежи имат наистина огромни, необятни възможности и много силно повлияха и промениха професията ни. Навремето не сме с и помисляли, че това може да стане възможно. Изключително отрицателно, разбира се! Борим се с тях! Това също е много голям проблем. Всъщност, проблемът се състои в проверката на информация. Хората, които пишат в социалните мрежи, не винаги могат да бъдат идентифицирани, те не попадат под действието на закона и законовите нормативи за разпространение на невярна информация. Ние, като журналисти, като информационна агенция, носим юридическа отговорност пред закона за недостоверна информация.Съществуват различни ограничения като жалби или искови молби в съда. Това не важи за социалните медии и там никой не носи никаква юридическа отговорност. Всеки си пише каквото си иска, а ти се конкурираш с тази среда дори по бързина, тъй като трябва да се реагира оперативно и своевременно. Доста зачестиха \"фейк нюз\", които успяват да вплетат в примката си дори и колеги от по-малко известни издания, за които са важни ярките заглавия. И когато проследим нещата по веригата, от къде е изтекла тази информация, в крайна сметка разбираме, че това е абсолютно неизвестен сайт, с трима неясни посетители, който сайт е написал нещо гръмко, забележимо и ярко. Някой го е забелязал и се е хванал, препечатал, без да провери, след него и други са направили същото, и вече край, не можем да му хванем края, фалшивата новина вече е попаднала дори в големите търсачки.Често се улавяме, че не знаем какво да правим. Напълно сме наясно, че сайтът е безумно неизвестен, ненужен, но ако фалшивата новина вече е успяла да се превърне в топ новина за обществото, то ние сме длъжни да внесем някаква яснота по въпроса. Затова считаме, че т.н. \"фейк нюз\" - фалшивите новини, са голям проблем и огромна заплаха на първо място заради светкавичното им разпространение в социалните мрежи.Хората не умеят или по-скоро нямат навик да проверяват информацията. Масово народът не е готов за това. Ние, журналистите, знаем, че не на всяка една информация можем да се доверим. Наясно сме, че имаме източници на информация, които се делят на достоверни и не толкова.Когато информацията произлиза от доверено лице на висока длъжност, то такъв човек, предвид заеманата от него длъжност, би трябвало да носи отговорност за казаните от него думи. Той може да бъде привлечен към наказателна отговорност, да бъде съден. А ако информацията е изтекла от някой минувач на улицата, то той не носи никаква отговорност. В случая, вярваме на чиновника, който заема длъжност, защото той носи отговорност за думите си. Хората масово не правят разлика между качеството на източниците на информация, че на едни можем да се доверим , на други не. Струва ми се, че бъдещето на журналистиката е в проверката на достоверността - установяване, удостоверяване на истината. С една дума, никога журналистиката няма да може да се конкурира със социалните мрежи по бързината във времето на публикация на съответната информация, но истинската журналистика винаги ще се различава от псевдо-подобната в социалните мрежи по нейната достоверност. Една маркировка за обективност и достоверност ще различава истинската от фалшивата журналистика. Дори често в разговор между приятели или роднини ми казват, че се е появила някаква информация за нещо. Първият ми въпрос към тях е - къде, в коя медия? Аз съм наясно може ли да се вярва на определен източник или не. Проверка, многократна проверка на сведенията от професионални журналисти, които знаят и са наясно как се прави това, които умеят да различат истината от лъжата и които могат открито да кажат на обществеността - \"да, това е истина\" или \"не, това е лъжа\". Така че основен принцип е проверката и задължителното представяне и на втората страна. В случаите, които предполагат конфликт на интереси, обезателно трябва да се покаже и втората гледна точка.Може би желанието да вярваме на най-невероятните неща в случаите, когато става въпрос за трагедии. Например, трагедията, на която бяхме свидетели - пожарът в Кемерово. Желанието да имаш ярко заглавие за сметка на истината. А най-страшното в случая е вътрешното желанието на хората да прочетат това. Нищо не можем да направим с това. Разбира се, че това се чете. Непрекъснато сме между чука и наковалнята. Знаем какво хората искат да прочетат и сме длъжни да поднасяме търсената от хората информация, тъй като ние работим за хората, и в същото време сме напълно наясно, че много неправилни неща са търсени и желани, за съжаление. \"Фастфуд\" също е много търсен, но дали е полезен за здравето?!?Да, аз съм оптимист, защото някои известни имена на автори не изчезват от вестниците. Появяват се нови, но въпреки това и старите са търсени и тачени в гилдията на журналистиката. Професията е необходима и търсена. Журналистиката няма да изчезне, тя ще живее. Тя се е появила не защото на някой му е хрумнало да измисли журналистиката, а защото обществото има нужда от нея. И бъдещето е нейно. Трябва да се стараем да помним главното и да отговаряме на определящите, главни неща, заради които работи журналистиката.Автор: Оля Ал-Ахмед //", "date": "2018.08.08", "title": "Елена Глушакова от РИА „Новости” пред БТА: Социалните мрежи промениха журналистиката"}
{"url": "http://www.cross.bg/tzigari-byudzheta-borisov-1581066.html", "text": "/КРОСС/ Приходите в бюджета на държавата ни позволиха и ни дадоха възможност да направим много, не само в социалната сфера, но и за заплатите армията, заплатите на учителите, на служителите в охраната на затворите. За Коледа и Великден по 100 млн. отиват за пенсионерите. 15 млн. повече за БАН.Това каза премиерът Бойко Борисов, предаде БГНЕС.Борисов взе участие в представянето на резултатите за първото тримесечие от проучването на незаконната търговия с цигари, осъществявано от инициативата „Срещу незаконната търговия“ и показващи рекордно ниски нива за страната ни.Под 6 на сто е била незаконната търговия с цигари за първите три месеца на годината. Това отчетоха водещите търговци в бранша. Според тях, контрабандата е стигнала рекордно ниско ниво.Министър-председателят подчерта, че благодарение на борбата, която институциите водят срещу контрабандата и „сивата“ икономика, се правят постъпления в бюджета на страната, които след това могат да бъдат използвани за развитието в други сфери.„Повече спокойствие за гражданите, повече приходи в бюджета“, допълни Борисов.Делът на потребление на незаконните цигари през 2018 г. е 5,8 на сто. Това показват резултатите от традиционното изследване на празни опаковки у нас, което бе представено в Гранд хотел София. Резултатите бяха представени пред министър-председателя Бойко Борисов и представители на държавните институции, които са пряко ангажирани с противодействието на контрабандата. Последните резултати от изследването показват, че това е спад с 0,8 на сто спрямо последното тримесечие на 2017 г. и е най-ниското ниво на незаконна търговия с цигари, откакто проучването се прави в България.Изследването показва, че основните марки цигари, които се разпространяват нелегално, и собствениците на тези марки, остават едни и същи. Наред с това, системно се появяват нови марки, които излизат на пазара в цялата страна внезапно и бързо, заменяйки други предишни масово предлагани варианти.Близо 20 тона нарязан тютюн и над 10 милиона тона къса цигари са били заловени от органите на МВР през последните шест месеца, посочи вътрешният министър Валентин Радев. Освен това 553 са досъдебните производства, които са били образувани през последните шест месеца за нелегално разпространение на цигари, допълни Радев, съобщава още БГНЕС.Премиерът Бойко Борисов изтъкна, че статистиката е показателна, че България се справя с контрабандата на цигари. Според него добрите показатели са постигнати и благодарение на \"личното ангажиране на прокуратурата по тази тема\", защото областните звена са отреагирали много бързо. Той е доволен, че тенденцията повече от година се запазва и държавата няма никакво намерение да отстъпва, а точно обратното.Бойко Борисов изтъкна, че добрите резултатите в борбата с контрабандата оказват положително влияние и на приходите в бюджета, който в момента е на излишък. Той каза, че приходите в бюджета дават възможност да се отпускат повече средства не само в социалната сфера, но във всички останали. Министър-председателят заяви, че очаква тази година, благодарение на борбата с контрабандата, с 200-300 мил. лева да е минимумът, който ще се събере в повече в бюджета. Той коментира, че повишението на приходите в бюджета съответно повишава и стандарта на живот на хората.", "date": "2018.08.08", "title": "Борисов: Приходите в бюджета ни дадоха възможност да направим много"}
{"url": "http://www.cross.bg/avgyst-festivala-bulgariya-1581069.html", "text": "/КРОСС/ За трета поредна година в Камчия се провежда Международният детски фестивал за танцово изкуство \"GRAND DANCE ACADEMY\" - за талантливи деца от 8 до 18 години, съобщиха за  от комплекса. Те се състезават в категориите класически танц, съвременен танц, народно-характерен танц и поп-денс в съответните възрастови групи. Във фестивала участват млади надeжди в танцовото изкуство от България, Русия, Чехия,Турция, Гърция, Япония, Нова Зеландия, ЮАР, Ливан, ОАЕ, Украйна, Италия, Беларус, Швейцария и др.Сред организаторите на събитието, което продължава до 14 август, са Фондация \"Устойчиво развитие за България\", Московската държавна академия по хореография - Академията на \"Болшой театър\". Фестивалът е под патронажа на Министерството на културата на България със съдействието на Посолството на Руската Федерация в България и Представителството на \"Россътрудничество\" в страната. Председател на Международното жури на фестивала е проф. Марина Леонова - ректор на Московската държавна академия по хореография. В състава му са Владимир Малахов (Германия), н.а. Елена Андриенко - прима на \"Болшой театър\" (Русия), Вадим Писарев - ръководител на Украинския държавен балет \"Н.А. Соловяненко\" (Украйна), Сара-Нора Кръстева - директор на бaлeта на Софийска опера и балет (България), Маша Илиева - прима и педагог (България), Такане Ямамото - хореограф (Япония).В рамките на фестивала - от 1 до 8 август, в професионалните хореографски зали на комплекса се провеждат и майсторски класове с водещи преподаватели от Московската държавна академия по хореография и членове на международното жури. Всяка година в \"Камчия\" авторитетното висше училище избира талантливи деца за обучение или стаж в Академията. Носителката на Първата награда Гран-при Ивана Харизанова вече трета година е ученичка на МГАХ. Още три български деца бяха на стаж в прочутата балетна школа. Официалното откриване на фестивала ще бъде на 8 август от 20.00 ч. в киноконцертната зала \"Радуга\" на СОК \"Камчия\" с българска фолклорна програма, а тържественото закриване е на 12 август от 17.30 ч. на същото място с гала-концерт на победителите. Входът е свободен.Автор: Оля Ал-Ахмед, ", "date": "2018.08.08", "title": "Майсторски класове на Академията на \"Болшой театър\" се провеждат в Камчия"}
{"url": "http://www.cross.bg/deteto-zakrila-organizatzii-1581068.html", "text": "/КРОСС/ Държавната агенция за закрила на детето стартира допитване към децата на България. Целта е да се чуе детското мнение и то да се вземе предвид при разработването на новата Национална стратегия за детето, за да бъдат създадени мерки и политики, които да отговарят на потребностите на младите хора. Всеки на възраст до 18 г. може да попълни до 01 октомври 2018 г. формата за допитване, която може да бъде намерена Създаването на нов стратегически документ за детето е в изпълнение на ангажиментите на ДАЗД по чл. 1, ал. 3 от Закона за закрила на детето и се прави след решение на Националния съвет за закрила на детето.      Консултационният процес заема важно място в планирания график за изработване на Стратегията. Целта е да бъдат взети предвид мненията и становищата на всички заинтересованите страни /детски и младежки организации, родители и родителски организации, професионалисти, законодателна и съдебна власт, граждански и други организации, работещи с деца, местна власт, научни и изследователски общности, медии/. ", "date": "2018.08.08", "title": "ДАЗД пита децата на България"}
{"url": "http://www.cross.bg/dosudebno-obrazyvanoto-mnozhestvo-1581067.html", "text": "/КРОСС/ Служители на столичното Осмо РУ са открили голямо количество наркотици в жилище в ж.к.\"Дружба\", съобщава пресцентърът на МВР. На 6 август в хода на следствието криминалистите са намерили почти 10 кг наркотици - множество пликове с бучки бяло прахообразно вещество и тревиста маса, три везни, машина за пресоване, различни видове киселини и множество опаковъчни пликчета. Резултатът от експертизата е показал, че иззетите вещества са 9828 г амфетамин, 33.66 г коноп и 0.93 г кокаин. Задържани са двама мъже, обитавали жилището - на 58 и 21 години. След доклад на събраните материали по образуваното досъдебно производство в Софийската градска прокуратура, те са привлечени като обвиняеми за престъпление по чл.354 а от НК и са им наложени мерки за неотклонение \"задържане под стража\" за срок до 72 часа. Работата по образуваното досъдебно производство продължава, допълват от МВР.", "date": "2018.08.08", "title": "10 килограма дрога откриха в жилище в София"}
{"url": "http://www.cross.bg/probi-vzemat-zhivotnite-1581063.html", "text": "/КРОСС/ Ало-измамници поискали да вземат проби от животните на фермери в Казанлъшко с аргумента, че чумата се е разпространила в района.Случката е от неделя, когато фермер от казанлъшко село получил телефонно обаждане, че животните му попадат в заразен район и трябва да им бъдат взети кръвни проби.Мнимите експерти обяснили, че са от Държавен фонд „Земеделие”. Искали веднага да видят животните. Те обаче били на паша на километри от селото. Наредили в понеделник стадото да не излиза, защото тогава щели да дойдат служителите за пробите.Намекнали, че има начин нещата да бъдат уредени. Изплашени, стопаните позвънили на местния ветеринар.„Аз разбирам, че от фонд „Земеделие” няма кой да взема кръвни проби, вземат се от Агенцията по храните, от техни служители. Въпреки това се обаждам на официалния лекар на община Казанлък да го попитам има ли такъв риск за нашата община и вземат ли се проби. Отговорът е отрицателен – не се вземат и няма такъв риск. Съответно обаждам се на стопанина и го успокоявам, че това са телефонни измамници”, обясни д-р Стилян Шиков.", "date": "2018.08.08", "title": "Телефонните измамници „хванаха” и чумната епидемия"}
{"url": "http://www.cross.bg/sela-pomosht-kyustendilsko-1581062.html", "text": "/КРОСС/ Над 20 села в Кюстендилско разчитат на един доктор след закриването на дейността на местните общопрактикуващи лекари. Той обслужва 23 села.За цяла община Невестино се грижи и един спешен екип, съобщава bTV.Често се налага помощ да търсят и от центъра за спешна помощ в Кюстендил. ", "date": "2018.08.08", "title": "Над 20 села в Кюстендилско разчитат на един лекар"}
{"url": "http://www.cross.bg/peshterata-deiinosti-vzrivovete-1581064.html", "text": "/КРОСС/ За взривове в близост до защитена пещера сигнализираха зрители на bTV Новините. Детонациите са предвидени в района на кариера за варовици и според спелеолози, това може да доведе до разрушаването й.Врачанската пещера „Гълъбарника” е природна забележителност. Тя и други две пещери в близост се обитават от няколко вида прилепи, които са застрашени от изчезване.При обиколка в района спелеолози забелязват терен, подготвен за взривни дейности. По техни изчисления, разстоянието от входа на пещерата до мястото на взривовете е едва стотина метра. Има риск те да отрежат част от галериите и е почти сигурно, че част от образуванията вътре ще бъдат разрушени.От фирмата-концесионер на кариерата заявиха, че инвестиционното им предложение е одобрено, съгласувано и се спазва. Това не успокоява спелеолозите. „Изрично е упоменато в този доклад за оценка на съвместимост, (…) че кариерата няма да се развива в посока на пещерата и дейности, които ще са в близост до пещерата, ще бъдат възможни чак след 30 години.”, посочва доц. Д-р Николай Симов от Българската федерация по спелеология.„Подготвените взривни дейности не попадат в границата на природната забележителност”, установи проверка на еко инспекцията във Враца. Според техните измервания, отстоянието от мястото на взривовете до входа на пещерата е над 200 метра.За взривовете е наета външна фирма. Ще пощадят ли пещерата, прилепите и природата, ще се разбере скоро.", "date": "2018.08.08", "title": "Взривове в кариера за варовици може да унищожат защитена пещера"}
{"url": "http://www.cross.bg/avstraliya-sysha-vlasti-1581058.html", "text": "/КРОСС/ Австралийският щат Нов Южен Уелс преживява най-голямата суша в историята на страната.Местните власти потвърдиха, че почти цялата територия от най-гъсто населения щат на Австралия вече е в суша.Щатските и федералните власти осигуриха над 570 милиона долара за подпомагане на фермерите.Нов Южен Уелс произвежда около една четвърт от селскостопанската продукция на Австралия. През юли там са паднали по-малко от 10 милиметра дъжд.Суша е обхванала също над половината от съседния щат Куинсланд, както и части от Виктория и Южна Австралия.", "date": "2018.08.08", "title": "Невиждана суша в Австралия"}
{"url": "http://www.cross.bg/dvorkovich-arkadiii-shahmat-1581065.html", "text": "/КРОСС/ Васил Антонов Член на Управителните съвети на БФШ и БФШ 1928 в оставка и народен представител с декларация до министър Кралев за подновяване на лиценза и подкрепа за Аркадий Дворкович.Ето и пълният текст на декларацията без редакторска намеса:Преди година Комисията по лицензиране към оглавяваното от Вас министерство взе решение да не поднови лиценза на Българската федерация по шахмат. Опитите Ви да администрирате и управлявате този спорт не бяха успешни и доведоха организираният български шахмат пред разруха. Факт е, че изявени български шахматисти вече са картотекирани за други страни. Факт е и, че България е със замразено участие в Международната федерация по шахмат (FIDE).През месец октомври предстои FIDE да избере нов президент. Това е възможност за възстановяване както на правата на организираното шахматно движение у нас, така и за изчистване имиджа на България в този спорт.55 клуба от цялата страна, въпреки липсата на лицензирана федерация, изразиха с декларация своята подкрепа за кандидатурата за президент на FIDE на Аркадий Дворкович. В негово лице и това на екипа му те виждат шанс за промяна. Кандидатурата на Аркадий Дворкович е подкрепена в международен план от федерациите на редица страни, както и от Асоциацията на шахматните професионалисти (АСР) с президент гросмайстор Емил Сутовски.Първите ходове са направени. Следват Вашите, господин министър! Заявете Вашата държавническа позиция открито и категорично, съобразявайки се с волята на българската шахматна общественост!Покана от Вас към г-н Аркадий Дворкович да посети страната ни преди Конгреса на FIDE ще е ясен знак за желанието на България и ключов момент в стъпките за разрешаването на проблемите в организираното шахматно движение у нас. Всякакви други действия вредят и задълбочават кризата с българския шахмат в национален и международен план. Противоречиви и будещи негодувание са действията на президента на БФШ 1928, който води лобистки разговори с Кирсан Илюмжинов и екипа на Георгиос Макропулос, без да са му делегирани такива права от членовете на Федерацията, която представлява.Господин министър, Вашите точни, навременни и категорични ходове могат да върнат авторитета на България в световното шахматно семейство. Убеден съм, че и Вашето желание е такова и ще предприемете последващите действия! ", "date": "2018.08.08", "title": "Васил Антонов с декларация до министър Кралев"}
{"url": "http://www.cross.bg/atika-oblastta-atina-1581061.html", "text": "/КРОСС/ Малко повече от две седмици след огнения ад в Гърция край Атина избухна нов пожар. Огънят е пламнал в селището Неа Макри, в източната част на областта Атика, в която се намира и столицата Атина, съобщават гръцки медии.Неа Макри е много близо до районите на опустошителните пожари през юли, в които загинаха над 90 души, съобщава bTV.Гръцката Гражданска защита издаде днес предупреждение за висока опасност от пожари за областта Атика и островите Евия, Скирос, Лезбос, Хиос, Самос и Икария.", "date": "2018.08.08", "title": "Нов пожар край Атика в Гърция"}
{"url": "http://www.cross.bg/honor-smartfon-kamera-1581078.html", "text": "/КРОСС/ Honor, водещият смартфон бранд на Huawei, вчера пусна в продажба в България своите най-достъпни смартфони Honor 7S и Honor 7A. Те са създадени за потребители, които търсят едновременно забавление и удобство при ежедневната употреба на телефона си. Новите смартфони идват с функция за лицево разпознаване и отключване на екрана, която гарантира лесна употреба; камери с висока разделителна способност, които осигуряват чудесно качество на снимките и големи Honor Fullview дисплеи. Всички тези топ функции са перфектно интегрирани в тънки смартфон тела и ще се предлагат на изключително достъпни цени, започващи от малко под 300 лв. за Honor 7S.Honor 7SFullview дисплейHonor 7S има ярък широкоекранен HD дисплей - 18:9. В съответствие с тенденцията на широкоекранните дисплеи при модерните смартфони, Honor 7S разполага с 5.45-инчов дисплей в смартфон тяло, което е удобно за държане в една ръка, благодарение на едва доловимата рамка. Резолюцията е 1440x720 пиксела и е ненадмината в този ценови клас, предоставяйки по-добро преживяване за потребителя при преглед на снимки, гледане на видеоклипове и интензивна работа.Мощен приемникКакъв е смисълът от един телефон, ако човекът на другия край на линията не може да бъде чут? Мощният приемник с функция „Loud Voice Call\" (силно гласово обаждане) на Honor 7S гарантира, че обажданията ще се чуват силно и ясно и в най-шумната среда. „Loud Voice Call\" е иновативна функция, която допълнително свидетелства за ангажимента на Honor да отговаря на нуждите на смартфон потребителите и непрекъснато да подобрява за тях практическото преживяване при употребата на смартфон.КамераБлагодарение на LED светкавицата на предната и задната камера, Honor 7S изпъква пред други смартфони в своя клас. Уникалната LED светкавица за селфита осигурява естествена и равномерна светлина при селфи снимки дори вечер или при слабо осветление. Качествените кадри са гарантирани с 13-мегапикселова задна камера и 5 мегапикселова предна камера.Интелигентно управление на батериятаHonor 7S също така е начело в класациите със своята мощна 3020 mAh батерия, а функцията за смарт управление на батерията на Honor гарантира нейната оптимална употреба. Казано накратко, това означава, че потребителите могат да се наслаждават на телефона си през целия ден без да се притесняват за презареждане. Също така Honor 7S разполага с четириядрен процесор.Двойна SIM + Micro SD Honor 7S поддържа едновременното използване на две SIM карти за данни и разговори, както и microSD карта за съхранение на данни до 256GB.Honor 7AHonor 7A идва с 5.7-инчов широкоекранен дисплей (Honor FullView). Екранът със съотношение 18:9 предлага завладяващо широкоекранно преживяване, което е близко до това в киното. Устройството е оборудвано с 13-мегапикселова основна камера с висока разделителна способност и 8MP предна камера. Honor 7A се задвижва от 8-ядрен процесор и разполага с най-новата версия на Android 8.0 и потребителския интерфейс EMUI 8.0, които отключват за потребителите нови функции и по-висока производителност при интензивна употреба. Смартфонът има симетричен дизайн и идентично извита рамка от всички страни и ъгли. Също така има компактно тяло с дебелина от само 7.8 мм, което придава елегантен облик.Наличност, цени и цветовеОт този август Honor 7S и Honor 7A са в продажба в България. Можете да избирате между син, златен и черен цвят на устройството.Цените стартират от 229 лв. за Honor 7S 16 + 2GB, и 279 лв. за Honor 7A 16 + 2GB. ", "date": "2018.08.08", "title": "Honor 7S – най-добрият смартфон с Fullview дисплей и цена под 300 лв., вече е наличен в България"}
{"url": "http://www.cross.bg/berlin-erdogan-zadurzhani-1581090.html", "text": "/КРОСС/ Правителството на Германия обяви, че канцлерът Ангела Меркел ще се срещне с турския президент по време на държавна визита в Берлин през следващия месец, на която ще обсъдят различията, информира АП.От прессекретариата на държавния глава на Германия съобщиха, че Реджеп Ердоган ще пристигне в Берлин на 28-29 септември след труден период в германско-турските отношения.Говорител на германския кабинет заяви, че канцлерът ще се срещне с Ердоган, за да обсъдят всички важни въпроси, включително и различията. Представителят добави, че все още се работи по детайлите.Отношенията между двете държави се обтегнаха, след като Турция задържа германски граждани след неуспешния опит за преврат в Турция през 2016 г. Според Берлин те са задържани по политически причини. Говорител на германското външно министерство разкри, че в момента в Турция са задържани седем германци.", "date": "2018.08.08", "title": "Меркел посреща Ердоган в Берлин през септември"}
{"url": "http://www.cross.bg/kraii-yazovir-chicho-1581052.html", "text": "/КРОСС/ Момче от ромската махала на врачанското село Добролево се е удавил в язовир \"Живковец\" край селото. За инцидента в полицията било съобщено снощи.15-годишният Никсън Илиев отишъл с чичо си на язовира за риба и влязъл да се изкъпе.Момчето обаче се заплело в клони край брега и започнал да вика за помощ. Докато чичо му притича от другия край на водоема, непълнолетният потънал.Полицаите вече е извършили оглед на мястото и разследват обстоятелствата около трагичния инцидент.По случая е образувано и досъдебно производство.", "date": "2018.08.08", "title": "Тийнейджър се удави в язовир във Врачанско"}
{"url": "http://www.cross.bg/iskate-taka-pochivka-1581053.html", "text": "/КРОСС/ ного често се връщаме болни от така дългоочакваната ваканция. Казваме си, че явно и тази година е плъзнал някакъв вирус, който ни е хванал неподготвени. И така до следващата почивка.Има обаче и редица други причини, които могат да отслабят имунната система и да ви направят податливи на различни болестотворни микроорганизми, докато почивате.Промяната е труднаВсяка промяна, особено ако е свързана с часова разлика или друг климат, е огромен стрес за организма. Той превключва на режим на компенсация, стремящ се да достави необходимите количества енергия. Това отслабва защитните механизми на тялото и то става по-податливо на инфекции.Отнасяте се с почивката като с работаЗаминавате на екскурзия или пътешествие. Планирате всяка стъпка. Набелязвате обектите, които искате да посетите. Правите си план, разграфен по дни и часове, за да успеете да видите всичко, което искате. Целият този подход не позволява на мозъка ви да се отпусне. Тялото ви продължава да работи на същите обороти, сякаш не сте излезли в отпуск.", "date": "2018.08.08", "title": "Защо се разболяваме, докато сме на почивка?"}
{"url": "http://www.cross.bg/vuprosa-spetzialisti-donka-1581050.html", "text": "/КРОСС/  „Продължаваме да следим решаването на въпроса за възстановяване на транспортните разходи на педагогическите специалисти. Има сигнали, че в редица училища все още не се изплащат тези разходи”, коментира депутатът Донка Симеонова по повод информацията, че от МТСП предлагат очакваната промяна върху пътните и наема на учители да не се начисляват осигуровки.Преди три месеца в парламентарната комисия по образованието и науката тя постави въпроса пред ресорния министър Красимир Вълчев. Тогава той обясни, че  ще бъдат възстановени средствата за транспорт на всички пътуващи педагогически специалисти от 1 януари 2018г. и че се търсят варианти за решаване на въпроса за дължащите се социални осигуровки. „Да се надяваме, че до 15-ти септември ще има окончателно решение. Дано  направеният проект за промяна на Наредбата за елементите на възнаграждението и за доходите, върху които се правят осигурителни вноски влезе в сила за новата учебна година.”, каза Донка Симеонова, очаквайки да се реши въпроса на хиляди учители. Депутатът настоява за промяната, тъй като „това е подкрепа за педагозите и ще доведе до повишаване привлекателността на учителската професия, така младите хора ще се задържат на работа в българското училище”.Над  16 600 педагози в предучилищното и училищно образование от 2 800 училища и детски заведения в цялата страна пътуват до и от работа или живеят под наем.Според промените върху възстановените разходи за транспорт на педагогическите специалисти от местоживеенето им до местоработата и обратно или за наем по месторабота няма да се изчисляват и внасят осигурителни вноски.", "date": "2018.08.08", "title": "Донка Симеонова, БСП: Следя решаването на въпроса за транспортните разходи на учителите"}
{"url": "http://www.cross.bg/trotoar-momicheta-daniel-1581051.html", "text": "/КРОСС/ Пиян и дрогиран шофьор е връхлетял върху момичета, които се движили по тротоар в центъра на Китен, съобщиха 24chasa.bg. По данни на полицията инцидентът е станал близо до почивна база \"Морско утро\" около 21:00 ч. във вторник.За щастие, никоя от пострадалите момичета на възраст между 15 и 18 години не е ранена сериозно. Девойките, които са от Лом, вървели по тротоар, когато върху тях връхлетял автомобила, управляван от млад мъж. С него в колата имало още двама мъже. Веднага след катастрофата Даниел С. на 31 години е бил изпробван с дрегер, който отчел 0,92 промила алкохол в кръвта му.Той е тестван и за наркотици, при което е отчетена положителна проба за амфетамин.31-годишният Даниел С. е арестуван за 24 часа.", "date": "2018.08.08", "title": "Пиян и дрогиран шофьор помете шест момичета на тротоар в Китен"}
{"url": "http://www.cross.bg/zigbyrg-pozhara-frankfyrt-1581054.html", "text": "/КРОСС/ Министерството на външните работи (МВнР) предупреждава българските граждани да внимават във връзка с пожара край гара Зигбург в Германия.Към момента няма данни за ранени или пострадали български граждани при инцидента.Местни представители в град Зигбург първоначално заявиха, че вероятната причина за пожара е възникването на искри от преминаващ влак, които са предизвикали пожар, който се е разпространил до къщите.Но по-късно градската управа отбеляза, че все още не са установили причината за пожара. Железопътните власти също участват в разследването на причините за пожара.Около 550 пожарникари, полицейско водно оръдие и хеликоптер се включиха в гасенето на пожара, който е бил овладян няколко часа по-късно.Първите пожарникари се изправиха пред стена от пламъци. Когато е 39 градуса по Целзий, тези неща могат много бързо да се разпространят, коментира говорител на пожарната.Тази сутрин местните власти съобщиха, че 32-ма души са пострадали, като един човек е в тежко състояние. По-рано беше обявено за 28 ранени, включително трима пожарникари и петима полицаи.Германия е залята от гореща вълна като по-голямата част от Европа.Железопътните услуги, свързващи градовете Кьолн и Франкфурт, ще бъдат възобновени днес, но не е ясно кога ще бъде възстановена работата на локалните влакове.Българите, живеещи или пътуващи през близкия до Бон град Зигбург, да проявяват особено внимание при придвижването си с влак заради избухналия вчера край гарата пожар.Сънародниците ни, които ползват експресните влакове, обслужващи Зигбург, трябва да следят местните медии, както и съобщенията на властите, за да се уверят, че влаковете се движат по разписание, предупреждават от консулството ни във Франкфурт на Майн.Припомняме, вчера възникна силен пожар в близост до гарата в Зигбург. Пламъците обхванаха къщи и засегнаха гаровото пространство.Най-малко 28 души, сред които 20 местни жители, бяха ранени.Властите отцепиха района, а 520 пожарникари локализираха огъня. Движението на високоскоростния ICE влак от Кьолн за Франкфурт бе временно спряно в едната посока.Нарушения в разписанията на влаковете може да има и днес.Повече информация може да бъде получена на телефоните на консулството ни във Франкфурт:+49-69-509 278 1310 и+49-69-509 278 132.", "date": "2018.08.08", "title": "Няма данни за пострадали българи при пожара в Зигбург"}
{"url": "http://www.cross.bg/salvini-katastrofata-italiya-1581055.html", "text": "/КРОСС/ Зад катастрофата с българския бус с 12 загинали има трудова експлоатация, каза той.Министърът на вътрешните работи на Италия Матео Салвини заяви, че ще се обърне към българските и румънските власти заради големия приток на незаконни сезонни работници от тези страни.Изявлението му беше по повод катастрофата на български бус в Италия, при която загинаха 12 души. Салвини и премиерът Джузепе Конте разговаряха във Фоджа с представители на силите на реда и синдикатите, както и с мигранти, които работят в земеделието.\"Зад тези смъртни случаи има трудова експлоатация\", подчерта премиерът, а вътрешният министър добави, че това се дължи на нелоялна конкуренция на външна продукция, задушаваща селскостопанските италиански производители.Матео Салвини каза, че са конфискувани микробуси с българска регистрация без застраховка, а освен това се отчита, че \"от България и Румъния има приток на съвременни роби\". И понеже тези страни са членки на ЕС, той ще се обърне към съответните си колеги за съдействие по въпроса.Прокуратурата разследва причините за катастрофата с микробуса с българска регистрация, както и незаконно наемане на селскостопански работници в Италия.", "date": "2018.08.08", "title": "Матео Салвини към България: Изпращате съвременни роби в Италия!"}
{"url": "http://www.cross.bg/syuleiimanogly-godina-mori-1581056.html", "text": "/КРОСС/ ДНК тест доказа, че японката Секаи Мори е дъщеря на легендата на световните щанги Наим Сюлейманоглу, съобщава „Хабертюрк“.Непосредствено след кончината на Сюлейманоглу на 18 ноември 2017 година, 27-годишната Мори заведе дело за доказване на бащинство, с което си навлече гнева на другите му дъщери. Според резултатите от съдебната експертиза тя е негова дъщеря от връзката му с японската журналистка Киоко Мори.По този начин значителното наследство на спортната икона ще трябва бъде разпределено между четирима наследници. „Джобният херкулес“, както беше наричан приживе именитият атлет, има четири деца от три различни жени. След смъртта си той остави в наследство четири-пет недвижими имота и парична сума от 2 млн. лири, които в момента се равняват на около 640 хил. лева. Четири месеца преди кончината си той е превел по сметката на брат си Мухарем други 2 млн. лири.Световният и олимпийски шампион по вдигане на тежести Наим Сюлейманоглу е роден на 23 януари 1967 година в село Птичар, Кърджалийско. По време на т.нар. Възродителен процес името му е променено на Наум Шаламанов. През 1986 година емигрира в Турция, а българската държава получава парична компенсация от 1,25 млн. долара.", "date": "2018.08.08", "title": "ДНК тест доказа посмъртно бащинство на Наим Сюлейманоглу"}
{"url": "http://www.cross.bg/ninova-zaev-ilindenskoto-1581060.html", "text": "/КРОСС/  „Изчаках няколко дни премиерът да реагира на думите на македонския му колега Зоран Заев, че \"Илинденското въстание е македонско\", но той мълчи и до днес.Затова поемам отговорността да кажа следното: личното ми приятелство с г-н Заев, общите идеи и съвместната работа между БСП и СДСМ, общото бъдеще на двете страни като част от Европейския съюз и НАТО са много важни и ние държим на тях, но историческата истина е една и не може да бъде пренебрегвана и преиначавана“.Това написа във Фейсбук председателят на БСП Корнелия Нинова.  Тя подчерта, че разбира сложната вътрешнополитическа ситуация в Република Македония, предстоящия референдум и деликатните баланси, но подчерта, че те не трябва да се решават за сметка на България и да не се поставят на изпитание крехките основи на добросъседството, градени с труд и надежда през последната година.„Призовавам премиера Борисов да се откаже от политиката на мълчаливо съгласие с такива изявления, защото по-късно това може да се върне като бумеранг срещу България“, заявява още Нинова.", "date": "2018.08.08", "title": " Корнелия Нинова: Историческата истина е една и не може да бъде пренебрегвана и преиначавана"}
{"url": "http://www.cross.bg/slychaya-plazh-prokyratyrata-1581057.html", "text": "/КРОСС/ Момче на 6-годишна възраст беше блъснато от водач на АТВ на паркинга до плаж \"Силистар\" край Синеморец, съобщиха от МВР и прокуратурата.Детето е пострадало сериозно и е настанено в здравно заведение с опасност за живота.По случая тече разследване по образувано досъдебно производство за нанесена средна телесна повреда спрямо малолетното момче.Инцидентът станал заради несъобразената скорост, с която се движел водачът на АТВ-то, и релефа на пътя. Шофьорът загубил контрол върху управлението на превозното средство и помел две леки коли, паркирани на паркинга на плаж \"Силистар\". След удара с колите детето изпаднало от едната кола и получило сериозни наранявания.Момченцето е транспортирано до лечебно заведение с опасност за живота.Водачът на АТВ-то е избягал. По-късно той е открит от органите на реда. При направен тест за алкохол техническото средство е показало, че мъжът е с 0.46 промила концентрация на алкохол в кръвта.По случая е назначена авто-техническа експертиза. Предстои да се направят и повторни огледи на мястото на инцидента. Разпитват се и свидетели.Към момента по случая няма привлечено към наказателна отговорност обвиняемо лице, допълват от прокуратурата.", "date": "2018.08.08", "title": "Мъж блъсна 6-годишно дете с АТВ на плаж \"Силистар\""}
{"url": "http://www.cross.bg/rymuniya-granitza-ogradata-1581047.html", "text": "/КРОСС/ До момента са изградени 81 км от телената ограда срещу диви свине по сухоземната граница с Румъния. Разнесени са и коловете, върху които се поставя бодливата тел по дължината на 90% от общо 133-те километра между Силистра и Дуранкулак.  По оградата се работи едновременно на 6 места – 2 в Силистренска и 4 – в Добричка област. От следващата седмица започват и регулярните доставки на режещата тел „Бруно“, с която ще бъде подсилена  оградата. Първата доставка на 35 км тел „Бруно“ е предвидена за началото на другата седмица. На местата, където все още няма изградена ограда продължават денонощните дежурства на патрули, които имат за цел да не допуснат навлизането на диви прасета от Румъния.Ръководството на Министерството на земеделието, храните и горите лично следи за бързото изграждане на оградата по северната ни сухоземна граница с Румъния.", "date": "2018.08.08", "title": "Изградени са 81 км от телената ограда срещу диви свине по сухоземната граница с Румъния"}
{"url": "http://www.cross.bg/zlateva-obshtinite-finansirane-1581041.html", "text": "/КРОСС/ „Има безпринципно и задкулисно финансиране на общините. След последното постановление на МСни се обаждат и питат колко пари искаме. Кметовете на БСП не могат да се купят! Искаме ясни критерии и механизъм за разпределяне на средствата“. Това заяви зам.-председателят на БСП Деница Златева в сутрешния блок на BG on AIR. Тя припомни, че при приемането на бюджета миналата година БСП е поискала по-големи капиталови трансфери към общините и прозрачно разпределение на допълнителните средства. „Всички сме наясно, че общините имат нужда от ремонт и реконструкция на различните видове инфраструктура, и на създаване на по-добра среда, особено в по-малките общини, които не са толкова привлекателни“, допълни Златева. Тя коментира статус на министъра на регионалното развитие във Фейсбук, в който обвинява кмета на Троян, че не признава усилията, които прави правителството по линия на европейските проекти. „Трябва да се прави разлика между национално финансиране и европейски програми. Още при програмирането на ОП „Регионално развитие“ са заложени дисбаланси - 840 млн. евро отиват за 39 големи общини, а 107 млн. евро се разпределят между 35 общини. Националното финансиране би трябвало да допълни тази необходимост, но то разделя още повече общините“, категорична е Златева. Тя подчерта, че има общини, които са били наводнени. „Нека правителството подкрепя общините, които имат нужда, но нека се прави по ясни критерии, да се включва и Националното сдружение на общините. Всички български граждани искат да живеят в привлекателни градове и села“, каза още зам.-председателят на БСП. Златева коментира и че освен общини, ГЕРБ се опитват да си купят и народни представители. „Имаме информация от наш депутат, че му е направено предложение да напусне групата на „БСП за България“, като получи петкратна заплата, за да подкрепя правителството“, допълни тя. Деница Златева подчерта, че БСП се финансира чрез субсидия, която благодарение на добрите резултати на последните избори е достатъчно висока, за да гарантира спокойна дейност на партията. „БСП тегли и заем, за да финансира предизборната си кампания и все още го изплащаме. Имаме и дарения, но те са официални, записани в регистъра и са заверени от Сметната палата“, посочи тя. Златева е категорична, че финансиране от Бенчо Бенчев няма. „Той е изключен от групата на БСП в Общинския съвет на Бургас“, каза още тя и уточни, че няма правен ред, по който той да бъде изваден от Общинския съвет. Златева обясни, че той е избран като гражданска квота с преференции и при следващи избори ръководството на партията ще обръща повече внимание на кандидатите в листите. „Защо сега залавят Митьо Очите? Ако толкова дълго време са го проследявали и той участва в организирана престъпна група, защо фирмата, която е пряко свързана с него, печели толкова обществени поръчки – охранява митниците в Бургас и Ямбол, пристанището в Бургас, НОИ, социални домове?“, попита Златева. Според нея тази фирма се ползва с облагите и преференциите на властта, защото печели обществени поръчки. „Отговорите ги дължат управляващите. Разследващите органи също трябва да си свършат работата“, каза още Златева.", "date": "2018.08.08", "title": "Деница Златева: Има безпринципно и задкулисно финансиране на общините"}
{"url": "http://www.cross.bg/makedoniya-zaev-bulgariya-1581049.html", "text": "/КРОСС/ Не е нужно да си историк, нито да си доктор на историческите науки от Югозападния университет „Неофит Рилски“ като Красимир Каракачанов, за да ти светне, че македонският премиер Зоран Заев се подиграва с България. При това пред глуповато нахилените физиономии на цялото ни правителство, включително и тази на гореспоменатия специалист по македонските въпроси Каракачанов. Вкупом управляващите ни си запушиха ушите за една подписка-декларация на изявени наши учени, писатели и интелектуалци, сред които тримата историци академици Георги Марков, Константин Косев, Васил Гюзелев, академик Стефан Воденичаров, писателят Антон Дончев и още много знакови фигури, които се обявиха против името Северна Македония. И тази подписка не е приумица или интелектуална заигравка с тема, която десетилетия боде очите на външната ни политика. Защото така наречените македонци очевидно са особен тип хора.Броени дни след като нашите вождове се прегръщаха със Зоран Заев и си обещаваха общо слънчево европейско и натовско бъдеще, същият този Заев им показа среден пръст. Кукиш, който дълги години може да стои вместо герб върху знамената на всякакви патриотарски формации, които имат претенциите да работят за България по македонския въпрос. А всъщност да се снишават като мишки и да предават националните ни интереси точно когато му е времето да се защитават. Иначе няма как да си обясним мълчанието на всички, докато Заев прави референдум, за да угоди на гърците и да вкара България в безброй клопки. В един коментар е трудно да отбележим всички македонски капани, които ще щракнат след 30 септември - датата на референдума. Въпросът на допитването е особено некоректно зададен - „Искате ли Македония да бъде приета в ЕС и НАТО, подкрепете договора с Гърция!“.Подкрепят ли специалистът Каракачанов и цялото ни правителство договора на Македония с Гърция? Питам, защото най-големите ни историци не го подкрепят. И са прави да не го подкрепят. Те знаят, че Северна Македония, като географско понятие, включва Благоевградска и Кюстендилска област. И за разлика от специалисти като Каракачанов, които в момента се правят на слепи и глухи, си дават сметка, че много скоро Заев и заевци ще ни проглушат ушите с настояване за признаване на македонско малцинство в България. Да не говорим, че след прегръдките си с Бойко Борисов нахалникът Заев вече далеч по-спокойно тълкува историята и си ги каканиже всякакви, включително и че спорът за Самуил щял да бъде вечен. И за Гоце, и за Даме, и за Вапцаров, и за още десетки хиляди българи ли ще спорим вечно с тази пластмасова държава. Някои от тях дадоха кръвта си, за да са свободни македонските земи, а не за да има Северна Македония. Докога ще търпим маймунджулуците и опитите на Скопие всекидневно да ни краде от историята. Докато имаме пишман политици, пишман патриоти и пишман войводи.Ако България признае държава под името Северна Македония, управниците, подписали подобен срамен акт, ще бъдат принудени да отговарят за действията си. Понякога и със закъснение, но националното предателство се наказва сурово. Интересите на страната ни съвсем не съвпадат с гръцките и с предложеното име Северна Македония. Далеч по-коректно и в политическо отношение, и като географско понятие е Вардарска Македония или Република Скопие. Въпрос на избор, но България също е добре да постави условията си. За последното са нужни мъже, а не угояващи се политици, за които е важно наденицата да е харна. Без значение дали е македонска, северномакедонска, илинденска или вардарскомакедонска. И това обикновено се случва, когато стомашно-чревният тракт започне да изпълнява функциите на главен мозък.Автор: Иво Димитровв.к Галерия", "date": "2018.08.08", "title": "Харна ли ви е  северно македонската  наденица, а?"}
{"url": "http://www.cross.bg/zheni-ymbal-godini-1581048.html", "text": "/КРОСС/ Мъж на 50 години от гр. Бургас, изпаднал в мозъчна смърт след хеморагичен инсулт, даде надежда за по-добър живот на две жени с хронична бъбречна недостатъчност в УМБАЛ „Александровска“.Едната е 28-годишна, на перитонеална диализа, от гр. София. Другата пациентка е на 50 години, от с. Срем, Тополовградско и все още не е на диализно лечение. За трансплантациите са поканени 6 човека, но изследванията на двете жени са показали най-голям процент органна съвместимост. В момента се възстановяват в реанимация, състоянието им е стабилно.  Екипът на УМБАЛ «Александровска» е съпричастен към скръбта на семейството на починалия и адмирира хуманното им решение да дарят органите му за спасяването на други човешки животи в най-трудния за тях момент.От началото на 2018г. в Клиниката по урология на Алксандровска болница са направени 11 трансплантации – 8 от трупен и 3 от жив донор.", "date": "2018.08.08", "title": "Две жени получиха шанс за „нови“ бъбреци в УМБАЛ ''Александровска''"}
{"url": "http://www.cross.bg/kolata-suseda-susedite-1581042.html", "text": "/КРОСС/ Млад мъж потроши колата на съседите си, защото се дразнeл, че немската им овчарка лае. Автомобилът на семейство Колеви е обявен за „тотална щета”, а на съседа им е съставен акт.Случката се разиграла в пловдиското село Марково. Извършителят обяснил в полицията, че е блъснал колата случайно. Той не е проверяван за алкохол и наркотици, защото полицаите го намерили късно., заяви Нели Колева.По думите й още преди година семейството й започнало да получава заплахи от съседа си, който дори казвал, че ще отрови кучето.", "date": "2018.08.08", "title": "Мъж потроши колата на съседите си "}
{"url": "http://www.cross.bg/burzi-shefkata-choveka-1581040.html", "text": "/КРОСС/ Полиция, прокуратура и омбудсман се заемат със скандален случай в Гоце Делчев. Служителки на шивашки цех се оплакаха, че шефката им ги е карала да теглят бързи кредити уж с цел временно да осигурят пари в брой на фирмата, а след това ги оставила те да връщат борчовете.Над 20 души вече получават заплашителни позвънявания от кредитните институции, след като, според жените, шефката им не изпълнила ангажимента си да върне изтеглените от тях бързи заеми.„Тези хора са хора, които са работили при мен и ме заплашваха, даже още получавам заплахи от тях, че няма да си дръпнат жалбите, ако не платя и тези, и тези. По тая логика аз имам 60 човека, сега с две думи всички 60 човека мога да кажат „Това са ми парите на мене, ти ми ги взе”, заяви по телефона Христина Дамянова, която отказа да застане пред камера.Това предизвика гневната реакция на подчинените й, които се заканиха, че ако институциите не си свършат работата, ще се разправят сами с нея.", "date": "2018.08.08", "title": "Шивачки обвиниха шефката си: Карала ги да теглят бързи кредити за нея"}
{"url": "http://www.cross.bg/tazi-dimitrov-toronto-1581045.html", "text": "/КРОСС/ Григор Димитров ще излезе отново на корта тази вечер за първия си мач от схемата на двойки на Мастърса в Торонто. След 22:00 часа българинът и партньорът му Давид Гофен ще срещнат тандема Жереми Шарди - Лука Пуй. Французите замениха в последния момент австриеца Доминик Тийм и аржентинеца Диего Шварцман.Първата ни ракета вече записа един успех в Торонто. Рано тази сутрин в среща от втория кръг на сингъл той се наложи в три сета над испанеца Фернандо Вердаско.", "date": "2018.08.08", "title": "Димитров отново на корта тази вечер"}
{"url": "http://www.cross.bg/ptitzite-proekt-razpredelenie-1581046.html", "text": "/КРОСС/ “Живот за птиците” е един изключително интересен проект, в който влагаме не само усилия и средства, но и доста емоции. Обявихме старта на проекта в края на миналата година и от началото на 2018 г. започнахме същинската работа по него. Той ще се реализира в рамките на 5 години. Това е един проект, който цели да създаде механизми за защита на птиците и да осигури възможности за безопасно гнездене.  В природата се случва птиците да стават жертви при кацане върху електрически стълб или от директен сблъсък с проводници. Същевременно липсата на достатъчно естествени места за гнездене в някои райони в резултат на урбанизацията и изсичането на старите, високи и подходящи дървета, принуждава птиците да свиват гнездата си върху съоръженията от електроразпределителната мрежа.  Те са недостъпни за хората и в същото време са стабилни, а това ги привлича.Тези места са и стратегически наблюдателници по време на лов, както и удобни места за почивка по време на дълъг полет. За да гарантираме безопасността на птиците ние ще инсталираме 4000 предпазни и 3600 маркиращи съоръжения на рискови стълбове и ще монтираме 900 платформи за повдигане на щъркелови гнезда. Планираме да разработим, произведем и тестваме прототипи на безопасни за птиците стълбове. Със съдействието на Българско дружество за защита на птиците (БДЗП), които са партньор на ЧЕЗ Разпределение по проекта, дейностите ще се извършат в 19 специално защитени зони по Директива на птиците на ЕС, част от мрежата Натура 2000. БДЗП ще определи важните за птиците места и местообитанията им, което ще гарантира целенасоченото и ползотворно извършване на предвидените от нас дейности.Чрез осъществяване на планираните действия ние не само ще допринесем за опазване на живота на птиците, но и ще предпазим електроразпределителната мрежа от пожари, вследствие на запалване на гнезда или прекъсване на електрозахранването при досега на птиците с проводници. Така че тези дейности имат ефект и за хората. Повече информация за проекта може да се намери на сайта: lifebirds.eu. Изпълнението на този проект не е импулсивно решение. Ние от много години работим за съхраняване на биологичното разнообразие и това е естествено продължение на нашите усилия. В ЧЕЗ Разпределение е основан сектор „Екология“, който създава и развива добри практики, свързани с околната среда. С ентусиазма на хората от екипа, от стъпването на електроразпределителната компания на българския пазар, сме обезопасили 620 гнезда чрез монтиране на платформи, специално конструирани да предпазват птиците от токов удар, както и 520 стълба. До момента инвестициите ни за запазване на биологичното разнообразие възлизат на над 100 хил. лв. Така че като продължение на дългогодишните ни традиции по извършване на дейности за защита на птиците, ние решихме да кандидатстваме с проекта „Живот за птиците“ по програма LIFE на Европейския съюз, която предоставя финансиране за проекти за опазване на околната среда и природата. За наша радост предложението ни получи висока оценка на европейско ниво и спечелихме финансиране.Проектът с официалното име „Опазване на застрашени видове птици чрез обезопасяване на опасни за тях въздушни електропроводи в защитени зони от Натура 2000 в Западна България”, (LIFE16/NAT/BG/000612) е с бюджет 2,65 млн. евро, като 1,83 млн. лв. от тях са европейско съфинансиране. Нашите инвестиции са в размер на 820 хил. евро. Вярвам, че защитата на птиците и опазването на околната среда трябва да е цел на всяко електроразпределително дружество, но мисля, че по отношение на мащабите си нашият проект е уникален за България. Иначе ние черпим опит от други държави. Наскоро взехме участие в международен семинар за обмен на опит в обезопасяването на електрическата мрежа с цел опазване на птиците. На семинара бяха представени различни технически решения, реализирани по проекти с европейско финансиране. Участие в него взеха и представители от Латвия, Беларус, Португалия, Германия, Полша, както и от домакините – Литва. Ние представихме дългогодишната ни политика за опазване на биологичното разнообразие, както и настоящия проект, и имахме възможността да се запознаем с добрите практики на нашите колеги от чужбина.В ход са теренните проучвания. Това е един от най-ключовите етапи в проекта, тъй като  по време на него екипът на ЧЕЗ Разпределение и Българско дружество за защита на птиците ще получат допълнително информация за рисковите за птиците въздушни електропроводи в западната част на страната. През настоящия сезон проучванията са съсредоточени в няколко Натура 2000 зони, които са част от проекта – Свищовско-Беленска низина, комплекс Беленски острови, Никополско плато, Златията, Врачански Балкан и Кресна. Целта е полевите експерти да обходят ежемесечно рисковите съоръжения, които бяха предварително определени в специален анализ, изготвен от ГИС експерти на БДЗП и ЧЕЗ Разпределение България. Нашите екипи констатираха и първите жертви по време на проучването – черношипа ветрушка (керкенез), гарван, сойка и др. Проучването ще продължи 3 години, като зоните на конфликт между птиците и електропреносната мрежа ще бъдат обезопасявани поетапно. Вече проведохме и първата от поредица съвместни срещи с компетентните институции, с които обсъждаме възможностите за създаване на стандарт за безопасни за птиците стълбове. Работим с желание по този проект и се надяваме на положителни резултати. Да променим статистиката ще е истинската награда за нашите усилия и инвестиции. Но очакваме и други награди. Проектът получи номинация в годишното издание за 2018 г. на Европейските бизнес награди, категория „Бизнес и биоразнообразие“. Европейската комисия ще възнагради компании от всякакъв мащаб, които са допринесли значително за устойчивото развитие. За нас дори номинацията е признание, но се надяваме да бъдем отличени и по време на церемонията по награждаването през ноември тази година.                             ", "date": "2018.08.08", "title": "Виктор Станчев: ЧЕЗ Разпределение осъществява уникален проект за защита живота на птиците"}
{"url": "http://www.cross.bg/ystroiistvo-huawei-obslyzhvane-1581043.html", "text": "/КРОСС/ Huawei стартира инициативата Smart Friday, в рамките на която Центърът за обслужване на клиенти на ул. Леге 6 ще предлага безплатна диагностика на всички устройства на марката и 10% отстъпка от негаранционното сервизиране.На 10 август (петък) Huawei стартира първата по рода си инициатива в България, наречена Smart Friday. На тази дата и всеки петък след нея в Центъра за обслужване на клиенти на компанията на ул. Леге N6 в идеалния център на София, всеки собственик на Huawei устройство ще може да получи пълна и напълно безплатна диагностика на своето гаранционно или вече негаранционно Huawei устройство, да изпие чаша кафе и разгледа новите продукти на компанията, и ако диагностиката установи проблем – негаранционните устройства получават 10% отстъпка от цената на ремонт, а гаранционното устройство – напълно безплатен ремонт в рамките на гаранционните условия. Всеки петък се превръща в специален ден за потребителите на Huawei, които могат да се възползват и от всички консултантски и помощни услуги, от които имат нужда – да обсъдят оптимални идеи за използване на своето устройство, препоръка при избор на ново според личния си лайфстайл, архивиране на цялата информация от смартфона им на USB диск и други.Инициативата Smart Friday, както и цялостното обслужване, предлагано в Центъра за обслужване на клиенти на Huawei на ул. Леге N6, e отворена за всички потребители на марката, независимо от къде са закупили своето устройство – мобилен оператор или магазин за техника, в страната или чужбина. Работното време на Центъра е всеки делничен ден от 09:00 до 18:00 ч.                          ", "date": "2018.08.08", "title": "Всеки петък безплатна диагностика от Huawei"}
{"url": "http://www.cross.bg/hilyadi-leva-italiya-1581044.html", "text": "/КРОСС/ Според имуществените декларации на властта, най-добре се представят във финансов план евродепутатите ни. Андрей Ковачев от ГЕРБ и групата на ЕНП има банков влог от над 1,2 млн. лв. от заплата и спестявания, и ипотечен кредит за 120 хиляди евро.Еврокомисарят ни Мария Габриел пък е обявила спестявания от над 325 хиляди евро.При депутатите в Народното събрание – представителят на ДПС Делян Пеевски е декларирал 37 милиона лева доходи от дивидент и 44 хиляди лева от заплати. Макар да е идвал на работа само веднъж – за да положи клетва.Лидерът на партия „Воля” Веселин Марешки е получил от партията си безвъзмездно немска кола. Съпругата му има налични средства от 2,2 млн. лева от дивиденти. Светлана Марешка е прехвърлила и дялове от 85 фирми.   Данните отговарят на обективната действителност у нас и в Брюксел, коментираха в студиото на „Тази сутрин” проф. Михаил Константинов и политологът Цветанка Андреева. И двамата отбелязаха, че има множество механизми за укриване на доходи и имущество, но няма как да знаем дали български политици се възползват от тях.„За невярно подадени данни носят отговорност по чл. 313 от Наказателния кодекс. Искрено вярвам, че нашите първи жени и мъже са подписали верни документи”, заяви Константинов.", "date": "2018.08.08", "title": "Има ли новина в имуществените декларации на политиците през тази година"}
{"url": "http://www.cross.bg/baba-olekna-s-nad-bona-kradetzut-neiiniyat-vnyk-1581035.html", "text": "/КРОСС/ 18 годишен младеж е заподозрян за кражба на значителна сума пари от собствената си баба.В Районното полицейско управление в Смолян е постъпила жалба от 62-годишната жена, че от дома й липсва сумата от 3040лв., съобщи БНР.Времето на извършване на деянието и начина на проникване в жилището са в процес на изясняване. Местопроизшествието не е запазено.Незабавно след получаване на сигнала са предприети оперативно – издирвателни мероприятия.Установено е, че евентуален извършител на деянието е 18-годишният й внук. Работата по случая продължава.", "date": "2018.08.08", "title": "Баба \"олекна\" с над 3 бона! Крадецът – нейният внук"}
{"url": "http://www.cross.bg/baseiin-v-kolata-ili-kak-boryat-zhegata-v-ykraiina-video-1581034.html", "text": "/КРОСС/ Жител на украинския град Днипро намери евтино и ефикасно решение за справяне с летните горещини, превръщайки стария си ВАЗ-2104 в подвижен басейн. Комбито се е простило със задната част на покрива си, а задните врати са заварени. Легенът на новоизлюпения пикап е уплътнен криво-ляво и е напълнен с вода. При движение част от нея се разплисква по пътя, но за сметка на това е весело и най-вече прохладно.\n\t\t\t\t\t", "date": "2018.08.08", "title": "Басейн в колата или как борят жегата в Украйна (видео)"}
{"url": "http://www.cross.bg/zhyrnalisti-ybiti-ryski-1581032.html", "text": "/КРОСС/ Тримата руски журналисти, убити в Централноафриканската република, докато водели разследване за руски военни наемници, бяха погребани в Москва, предаде „Телевизия Зведа“.Руското външно министерство посочи, че тримата журналисти са убити при грабеж, но техни колеги започнаха разследване на убийствата им, чиито обстоятелства по думите им остават неясни.Журналистите Орхан Джемал, Александър Расторгуев и Кирил Радченко били убити на около 200 километра североизточно от столицата на африканската страна Банги, посочиха властите.", "date": "2018.08.08", "title": "Погребаха убитите руски журналисти"}
{"url": "http://www.cross.bg/biblioteka-stolichna-zelenata-1581033.html", "text": "/КРОСС/ На 11.08.2018 г. \"Зелената библиотека\" на Столична библиотека ще бъде в парк „Света Троица“. Поетите и музиканти Петър Чухов и Иван Христов ще четат свои стихове и ще свирят композиции на етнорок групата „Гологан“.\"За малките читатели сме подготвили арт работилница с куклената актриса Таня Гигова от Сдружение \"ГлухАРТчета\", в която ще могат да си направят \"сладолед на клечка\" от подръчни материали. Любознателните посетители ще може да се запознаят с интересни факти за квартал \"Илинден\".В парка ще бъде и мобилната библиотека - Библиобус, от която всички желаещи могат да получат безплатна едногодишна читателска карта и да заемат книги от фонда на Столична библиотека.Станете наш читател, прочетете хубава книга сред природата и оцветявайте книжки с децата си.Продължава инициативата \"Споделени книги\" - \"Вземи, прочети, върни\".Очакваме ви от 10:00 до 14:00 ч.\", съобщиха от библиотеката.", "date": "2018.08.08", "title": "Зелената библиотека\" на Столична библиотека ще бъде в парк „Света Троица“"}
{"url": "http://www.cross.bg/kontrabandata-tzigari-mesta-1581029.html", "text": "/КРОСС/ Ново изследване за контрабандата на цигари у нас ще бъде представено от \"Инициативата срещу незаконната търговия\".В нея се обединяват пет компании - производители и вносители на тютюневи изделия. Последните данни от април бяха, че нелегалният сектор е 6,6 на сто, което е с 0,6 пункта по-високо спрямо предходните данни.Изследването за контрабандата на цигари се прави по метода: \"Обръщат се кофи за боклук и се броят в нея кутиите от цигари с бандерол и кутиите без бандерол. Това са черните пари, които директно идват. Не от постъпления в бюджета, а директно отиват някъде\", обясни през месец април премиерът Бойко Борисов.Тогава той нареди да се следят специално определени региони в страната, защото има места, при които на всеки десет кутии, три са контрабандни.Главният прокурор Сотир Цацаров разясни:\"Има места с много нисък процент, има места с много висок процент. Хайде, ако Хасково, като най-висок процент го обясняваме географски, възникват въпросите за В.Търново и Пазарджик\". Премиерът е убеден, че борбата с контрабандата е успешна, а преди месец обеща:\"Под 6% ще падне контрабандата на цигари\".Дали обещанието е изпълнено ще разберем от данните за първото тримесечие на годината, които ще бъдат представени по-късно през деня.", "date": "2018.08.08", "title": "Ново изследване за контрабандата на цигари у нас"}
{"url": "http://www.cross.bg/gradskiya-petrov-taksyvane-1581031.html", "text": "/КРОСС/ Това увери директорът на Центъра за градска мобилност Християн Петров за \"Здравей, България\". Думите му дойдоха във връзка с експеримент на NOVA, който показа, че е абсолютно възможно с една електронна карта да пътуват няколко души, и то без да бъдат заловени като нарушители. категоричен бе Петров. Той обясни, че доскоро услугата е била в тестови режим и затова от ЦГМ са били подготвени за възможни манипулации от страна на граждани.Шефът на ЦГМ обясни, че този вид услуга е междинен период, който да осигури плавното адаптиране към новите технологии в градския транспорт., заяви Петров.По негови думи това е една истинска технологична революция, тъй като чрез нея ще може да се установи броя на качените пътници.", "date": "2018.08.08", "title": "Шефът на ЦГМ: Предстои технологична революция в градския транспорт"}
{"url": "http://www.cross.bg/benchev-arest-suvetnik-1581036.html", "text": "/КРОСС/ Полицията все още издирва общинския съветник от Несебър Пейко Янков, за когото има издадена европейска заповед за арест, съобщава Bulgaria ON AIR.Той е обвинен задочно за участие в организираната престъпна група за рекет, палежи и наркоразпространение в Бургаско.В района продължава да тече активна работа по случая с групата, за чиито ръководител се сочи Димитър Желязков - Митьо Очите.Той остава 30 дни в турски арест, докато съдът решава за екстрадицията му. Продължава и работата на МВР във връзка със седемте души, които бяха арестувани заедно с Митьо Очите в Истанбул.Предстои прокуратурата да прецени към кого, какви обвинения ще бъдат повдигнати.Сред задържаните бяха и общинският съветник от БСП в Бургас Бенчо Бенчев и бившият депутат от ДПС Несрин Узун.Вчера БСП-Бургас изключи Бенчев от групата на левицата в общинския съвет, а относно здравословното му състояние се появиха разнопосочни имформации, според които Бенчев е бил приет в болница.а", "date": "2018.08.08", "title": "Ни вест, ни кост от общинаря Пейко Янков. Издирват го!"}
{"url": "http://www.cross.bg/kolev-stachka-nyama-1581038.html", "text": "/КРОСС/ Протестиращият общественик Николай Колев-Босия заяви на на 54-ия ден от гладната си стачка, че не иска никой да прави избор вместо него. Няколко пъти е опитвал да изгони реанимобила, който стои пред блока му по нареждане на премиера Бойко Борисов, сподели той пред репортер на \"Дневник\".По случая бе сформирана временна комисия в парламента, която проведе две заседания, но предвид лятната ваканция на депутатите и напредване на времето на гладуване надали ще се събира пак, обясни общественикът Пламен Даракчиев, който е във връзка с гладуващия поет.Николай Колев-Босия започна протеста си на 13 юни с искане на оставката на транспортния министър Ивайло Московски заради корупция в издаването на шофьорски книжки и паралелно с това - разпускане на парламента.\"На последното заседание на временната комисия председателят докладва събраните данни от прокуратурата и транспортното министерство. Основното твърдение беше, че данните на Колев са стари - от 2015 г. Един от експертите, помагащи на Колев - Кънчо Димитров, обаче опроверга депутатите. Още повече че в изложението имаше информация за миналогодишните арести през юни в ДАИ. След атака от гражданите, присъстващи на заседанието на комисията, мненията на членовете ѝ се разцепиха. Двама депутати - от БСП и \"Воля\", поискаха да се изслуша транспортният министър. Това, струва ми се, вече не е от кой знае какво значение - дали и кога ще заседават пак. Освен това Босия няма да спре да гладува и след оставка на Ивайло Московски\", смята Даракчиев.Той допълни, че депутатите в комисията са наблегнали на това, че с въвеждането на новата система за изпити на кандидат-шофьорите - с камери и бели стаи, всичко било приключено. От другата страна обаче подчертали, че човешкият фактор остава важен.\"Аз съм казал, не мога да си отменям думите за разлика от т.нар. българските политици. Аз държа на думата си\", подчерта Колев пред \"Дневник\" продължаването на глада вече 54-ти ден. Каза, че няма намерение да ходи в болницата и не се е срещал с никого от управляващите. Такава среща би била самоубийствена за представителите на властта, коментира Колев и заради това не очаквал нищо подобно.\"Духовно се чувствам прекрасно. Духът ми владее тялото ми, мисълта ми. Нямам проблеми нито с паметта, нито с каквото и да е\", обясни състоянието си Колев.Каза, че няколко пъти е направил \"строга забележка\" на паркирания пред блока му вече повече от 15 дни реанимобил. \"Предупредих ги, че ако не го махнат, ще се прехвърля да живея временно на друго място, където те няма да знаят. Един реанимобил означава спасени хора. Като са го тръснали пред мен - да си вардят задника от една страна, от друга да докажат, че съм симулант. Това не може да са нормални хора. Знаете ли колко струва поддръжката на един реаномобил денонощно да стои пред един дом. Това са лекар, шофьор и медицинска сестра\", продължи той.И допълни: \"Какви са те, че да ми управляват живота. Не може премиерът да решава аз от какво се нуждая. Че ако той слагаше по един на всеки човек... аз даже нямам опасност за живота все още. Да се слага по един реанимобил - това никъде го няма.\"Колев каза, че в края на юли си е направил експеримент, като отишъл в правителствената болница \"уж за преглед\". По думите му там лекарското становище не е било взето предвид. То гласяло, че гладуващият има общо влошаване на всички базови показатели. \"Заключението, което минава за лекарско и според което аз съм в прекрасно състояние и само дето не тропам ръченица, бе написано от пресслужбата на болницата\", заяви Колев.Обясни, че негов приятел лекар ще го прегледа днес. А на въпрос дали очаква оставки заради протеста му той обясни, че не очаква нищо - \"не може да се чака от глупави хора умни постъпки\".Лекари коментираха пред \"Дневник\", че обикновено човек може да издържи без храна между 20 и 30 дни. Най-продължителната гладна стачка е на ирландски политически затворник Терънс Максъни, чиято 74-дневна стачка завърши със смъртта му през 1920 г.  ", "date": "2018.08.08", "title": "Босия продължава гладната стачка, не иска друг да избира вместо него"}
{"url": "http://www.cross.bg/hora-detza-evropa-1581039.html", "text": "/КРОСС/ От 1990 до 2017 година България е загубила 19% от населението си, което е повече дори и отколкото биха били загубите при война. Причините са ниска раждаемост и висока емиграция.Но това не е само български проблем – хората от Източна Европа се преместват на огромни вълни на Запад най-вече заради разликата в заплащането. От емиграцията най-силно е пострадало Косово – 50% от населението е напуснало домовете си и се е преместило в друга държава. Латвия пък бележи спад от 27% - 10% се дължат на отрицателно демографско развитие, а 17% - на емиграцията от 1990 г. насам.Данните бяха публикувани миналата седмица от Центъра за изследване на демографията и глобалния човешки капитал “Витгенщайн” във Виена. Според авторите на проучването Източна Европа е загубила между 12 и 15 милиона души, които са напуснали родината си след падането на Берлинската стена.Голямата част от тях са млади хора във фертилна възраст, което влошава още повече демографската ситуация в родината им. Там просто не остават достатъчно хора, които да раждат деца.Тази тенденция успява донякъде да се омекоти с мерки на правителствата. Например Eстония e успяла да вдигне раждаемостта между 1998 и 2008 година от 1,28 на 1,66 деца на жена. Това се дължи до голяма степен на улесненията, които държавата въвежда за семейства с деца. Майчинските при гледане на дете са равни на заплатата, въведено е частично работно време, което улеснява връщането на работа на майки с малки деца, бащите се ползват от равното право да си вземат отпуск за гледане на дете или да се трудят на половин работен ден, ако са поели грижата за малките.Добър резултат дава и политиката за стимулиране на раждаемостта в Русия – там тя плюс прилива на хора от бивши съветски републики почти успява да компенсира изключително високата за Европа смъртност.Според авторите на изследването по отношение на раждаемостта Европа вече не се дели на Северна и Южна, както бе в края на 80-те до 2000 година. Тогава заради кризите южните жени раждаха по-малко деца от жените в северните и западните страни на континента. Сега в повечето страни раждаемостта е около 1,2-1,4 деца на жена. И докато източноевропейците масово губят от населението си, западноевропейските държави стават все по-многолюдни. Швейцария, Германия и Великобритания от години са основна цел за преселване на източноевропейците. Освен това в повечето северни и западни държави демографската картина не изглежда зле – повече хора се раждат, отколкото умират. Само Германия и Италия правят изключение, но пък и двете се радват на огромни притоци имигранти.Рядко източноевропейците емигрират от родните си места заради политическата обстановка. Основната причина е разликата в заплащането. Докато в България то е  1,67 евро на час, в Германия средната надница е 15,60 евро за един час работа. Най-много печелят в Дания – 25,52 на час. По покупателна сила статистиката изглежда по същия начин – най-горе в класацията е Дания, в края ѝ – пак България. Приемането на източноевропейските страни в ЕС е ускорило процеса на миграция на младото работоспособно население, посочва проучването. Хората от всяка страна се насочват към определена държава. Например поляците масово отиват във Великобритания, латвийците в Ирландия, а за българите най-предпочитана си остава Германия.Но не може да се твърди, че само свободата на движение в ЕС е причина за отлива на население от по-бедните членки, смятат изследователите. И като пример дават Румъния – най-много хора тя губи между 1990 и 2000 година, а влиза в ЕС едва през 2007-а заедно с България, като по това време броят на емигриращите вече намалява.Авторите на проучването са дори оптимисти. Според един от тях – Томас Суботка, в краткосрочен план членството в ЕС води до отлив на население, но в дългосрочен може да се очаква, че голяма част от емигрантите ще се завърнат заради повишаването на стандарта в родината. Има и вълни на връщащи се, но данните за тях все още не се подават.Не е ясно какво ще стане с източноевропейците във Великобритания след Брекзит. Дали те ще се завърнат по родните си места, ще потърсят друга държава за работа или ще успеят да останат на Острова при новите условия, тепърва ще се види.Подобряването на икономическата ситуация в Източна Европа ще направи страните там и по-атрактивни за работници от трети страни. Според учените, за да се задържи нивото на населението, всяка жена трябва да има по 2 деца.Тъй като това не е факт в голяма част от Европа, изравняването на работната сила с пенсиониращите се може да стане чрез покана към чуждестранни работници. Много актуален в повечето европейски страни е и шведският модел. В него не се разчита толкова много на имигранти за работния пазар, колкото на включване на всички в него – най-вече жени и хора над 50 г.Жените имат условия за гледане на малки деца и бързо връщане на работа след раждане, което икономически се отразява добре на страната. Хората над 50 пък може да бъдат преквалифицирани, за да остават възможно най-дълго на работа.Към резерва от хора в златната възраст се обръщат и в Германия. Все повече браншове създават работни места за пенсионери, които не са вече толкова физически издръжливи като по-младите си колеги, но за сметка на това имат ценен опит и благодарение на него дори превъзхождат 30-50-годишните. Въпреки това има браншове, в които и този резерв не е достатъчен – болничният персонал, учителите, полицията са професии с все по-голям недостиг на кадри. Затова и германците се обръщат към източноевропейците с покана да работят като болногледачи или полицаи. Последно албанците получиха право на бърза работна виза, ако са квалифицирани в медицинските професии.Това обаче се превръща в конфликт между правителствата на западните и източните страни в Европа. Източноевропейците негодуват, че инвестират в образованието на свои хора, които после работят на Запад, и така остават без кадри. Според една станала популярна прогноза на ООН до 2050 година населението в повечето източноевропейски държави ще спадне почти наполовина.В него за България се предвижда спад до 5 милиона души.Авторите на проучването обаче предупреждават, че такива прогнози се правят трудно и рядко издържат на проверката на времето, тъй като миграционните процеси и раждаемостта се влияят от много спонтанни странични фактори. Така например в средата на 80-те години никой не бе предвидил колапса на СССР и произлезлите от това демографски и миграционни процеси. Войната в бивша Югославия също изненада региона и бе причина за масово бягство на хората от Босна и Косово. Последният такъв внезапен процес бе напливът на млади хора от Близкия изток заради войната в Сирия.", "date": "2018.08.08", "title": "България е загубила 19% от населението си"}
{"url": "http://www.cross.bg/predade-tass-vleze-1581037.html", "text": "/КРОСС/ Неизвестен мъж разби вратата на руското почетно консулство в Лимасол, но кипърската полиция не квалифицира това като терористичен акт, предаде ТАСС.Нападателят, вероятно кипърски гражданин, влезе на територията на консулството и се опита да влезе в самата сграда.Той бе спрян от охраната, която го предаде на полицията.Няма ранени при инцидента, но нападателят е причинил материални щети на сградата на консулството, които руските дипломати оценяват.Полицията разследва случая, допълва още ТАСС.", "date": "2018.08.08", "title": "Мъж нахлу в руското консулство в Лимасол"}
{"url": "http://www.cross.bg/aleksandur-plyvane-radina-1581059.html", "text": "/КРОСС/ Спортният талант на „Еврофутбол\" Александър Сръндев се класира на 1-во място в спринтова дистанцияна отворения турнир по триатлон „Три екстрийм Пловдив 2018\". Дисциплината беше 750 м плуване, 20 км колоездене и 5 км бягане.                      Александър се включи и в щафета с братовчедите си Радина Бозукова, която е 14-годишна състезателка по плуване, и 17-годишния й брат Даниел Бозуков, който е баскетболист.                       Радина плува 50 м, Александър преодоля с велосипед разстоянието от 5 км, а Даниел бяга 1000 м. След оспорвана надпревара тримата станаха втори с минимална разлика от първата щафета, съставена петобоец, колоездач и триатлонист.  ", "date": "2018.08.08", "title": "Талантът на \"Еврофутбол\" Александър Сръндев е първи на \"Три Екстрийм Пловдив''"}
{"url": "http://www.cross.bg/dzholi-detza-televiziya-1581026.html", "text": "/КРОСС/ Холивудската звезда Анджелина Джоли заведе иск във Върховния съд на Лос Анджелис Брад Пит да бъде задължен да заплаща повече средства за възпитанието на общите им деца. Това съобщи телевизия ЕйБиСи. Не става ясно каква точно сума разчита да получи Джоли. Представители на Пит обаче са заявили за американската телевизия, че той безукорно изпълнява всички поети ангажименти. Джоли и Пит се разделиха през септември 2016-та. Двамата прекараха заедно 10 години, но сключиха брак едва през 2014-та. Семейството има шест деца, три от които - осиновени.", "date": "2018.08.08", "title": "Анджелина Джоли поиска от съда да принуди Брад Пит да плаща за възпитанието на децата"}
{"url": "http://www.cross.bg/glasyvat-dokato-za-1581027.html", "text": "/КРОСС/ Според социологическо проучване, проведено от Македонския център за международно сътрудничество, на предстоящия референдум с въпрос „Съгласни ли сте за членство в ЕС и НАТО и приемане на Договора между Република Македония и Република Гърция?“, 41,5% от допитаните ще гласуват със „за“, докато 35,1% ще гласуват „против“, 12,4% няма да гласуват, докато 9,2% не са решили, а 1,9% са отказали да отговорят, предава „Телма“.Така, според допитването, 66,4% от попитаните ще гласуват, докато 19,8% ще се присъединят към инициативата за бойкот, 11,9% все още нямат мнение, а 1,9% са отказали да отговорят.Анализът на етническа основа показва убедителна подкрепа от албанците и далеч по-малка от македонците. 45,2% от етническите македонци са против, 27,4% от тях са „за“, а останалите не знаят или няма да гласуват. При етническите албанци 88% подкрепят и само 2,2% са против. Според възрастовата структура 48,2% от младите хора ще гласуват „за“, а с възрастта подкрепата намалява до 34,1%. Подобна тенденция показва нивото на образование - избирателите с висше образование са основните поддръжници.За 48,3% от респондентите въпросът на референдума е ясен и разбираем, докато 44,8% са на обратното мнение. Същевременно подкрепата за членството в ЕС и НАТО е безспорна, съответно с 80,2% и 79,6%.Проучването е проведено по телефона сред 1026 респонденти за периода от 24 юли до 1 август. Възможната статистическа грешка възлиза на 3,1%.", "date": "2018.08.08", "title": "41,5% от македонците ще гласуват със „за“ на референдума"}
{"url": "http://www.cross.bg/rymuniya-antraks-registriran-1581028.html", "text": "/КРОСС/ В Румъния бе регистриран случай на прасе, заразено с антркс, предаде Ройтерс.Румънската ветеринарна служба уточнява, че заразеното  животно е било в малка ферма в градче край границата с Молдова. Има съмнения, че още 13 прасета може да са се заразили.Вирусът се среща най-често сред тревопасни домашни и диви животни, но има фатални последици и за хората, които може да се заразят с него.", "date": "2018.08.08", "title": "В Румъния бе регистриран случай на прасе, заразено с антракс"}
{"url": "http://www.cross.bg/tesla-chastna-musk-1581018.html", "text": "/КРОСС/ „Тесла” да стане частна фирма – такова намерение заяви  изпълнителният директор на компанията Илон Мъск. \"Обмислям да направя \"Тесла\" частна за 420 долара. Финансирането е осигурено\", заяви Мъск.След появата на тази информация акциите на \"Тесла\" се покачиха със 7%, но изявлението му породи и съмнения, че се шегува.„Ройтерс” отбеляза, че става дума за 420 долара на. Преди това в. \"Файненшъл таймс\" съобщи, че държавният инвестиционен фонд на Саудитска Арабия е придобил дял между 3% и 5% от \"Тесла\". Изданието се позова на запознати източници.Покупката може да е станала през март, когато саудитският престолонаследник принц Мохамед бин Салман беше в САЩ. Според \"Файненшъл таймс\" делът е под прага от 5%, който изисква публично обявяване, като сделката се оценява на между 1,7 и 2,9 млрд долара.", "date": "2018.08.08", "title": "Илон Мъск с нова идея: „Тесла\" да стане частна компания"}
{"url": "http://www.cross.bg/zakrila-deteto-podobryavane-1581024.html", "text": "/КРОСС/ На днешното си заседание правителството ще разгледа доклад за изпълнението на националната програма за закрила на детето за миналата година.Документът поставя акцент върху мерките за подобряване на политиките за подкрепа на децата и семействата. Както и за осигуряването на равен достъп до образование и здравеопазване, и върху мерките за подобряване на работата на системата за закрила на детето.Очаква се кабинетът да одобри допълнителни разходи за Министерството на външните работи за тази година и да разгледа проект на промени в закона за авторското право.", "date": "2018.08.08", "title": "Правителството гледа програма за закрила на детето"}
{"url": "http://www.cross.bg/potrebitelite-vestnik-pishe-1581025.html", "text": "/КРОСС/ \"И хлябът поскъпва\", съобщава вестник \"Земя\". Изданието посочва, че \"с близо 15% ще поскъпне пшеницата през есента според прогнози на Софийската стокова борса,като производители очакват също и повишение на хляба. Затова ще допринесат и по-високите цени на тока и газа, допълва \"Земя\".\"Фалшиви биохрани ни пробутват в магазините\", пише в заглавие на първата си страница вестник \"Труд\". Изданието обяснява, че според доклад на Сметната палата за контрола върху сектора интересите на потребителите не са защитени. Занижените наказания при нарушения водят до риск от попадане в магазините на храни, които не отговарят на етикета за био, пише в документа. При нарушения контролиращите органи не отнемали сертификати, а само давали предписания, допълва \".\"Пушим само на улицата\", информира вестник . Промяна в Закона за здравето може са сложи край на пушенето в оградените с найлони пространства. В текстовете, които са пуснати за обществено обсъждане, се включва и забрана за тютюнопушене на закрито на наргилета и бездимни цигари.Вестник  пише по темата, че в законопроекта за първи път се въвежда дефиниция какво е затворено обществено място и ако текстовете бъдат приети в този си вид, то би следвало да преобразят ресторантьорския бизнес, който сега заобикаля забраната за пушене с навеси, найлонови стени и всякакви други приспособления, минаващи за \"открито пространство\". Всекидневникът посочва още, че размерът на паричната санкция за нарушителите остава без промяна, но отпада личната глоба за пушача.В заглавие на първата си страница вестник \" цитира думи на Бенчо Бенчев, който заявява, че нито Бойко Борисов, нито Румен Радев му е ходил на гости. Скандалният общински съветник от БСП в Бургас, който преди дни беше арестуван в Истанбул заедно с издирвания Митьо Очите, е опровергал твърденията на социалистите, че не са били спонсорирани от него и ги призова да си проверят счетоводството, допълва .\"Влошава се мнението на хората за икономическата ситуация у нас“, пише вестник \". През юли 2018 г. общият показател на доверие на потребителите намалява с 0.6 пункта спрямо равнището си отпреди три месеца, което се дължи изцяло на пониженото доверие сред населението в селата, съобщават от НСИ. Мненията на потребителите за развитието на общата икономическа ситуация в страната през последните дванадесет месеца, както и очакванията им за следващите дванадесет месеца, са леко влошени в сравнение с предходното наблюдение. По-резервирани в сравнение с април са и оценките и очакванията им относно промените във финансовото състояние на техните домакинства, уточнява \"Дума\".", "date": "2018.08.08", "title": "Преглед на печата"}
{"url": "http://www.cross.bg/lisitzi-hora-opitomyavaneto-1581017.html", "text": "/КРОСС/ Започнал преди 60 години експеримент позволи да бъдат открити гени, свързани с агресивността и опитомяването, сочат резултатите от изследване, цитирани от Франс прес.\"Установихме, че специфичен ген, известен като SorCS1, влияе върху поведението, като прави лисиците по-покорни\", заяви един от авторите на изследването Ана Кукекова от университета на Илинойс.Всичко започнало през 1959 г., когато руският биолог Дмитрий Беляев решил да тества експериментално теорията си за превръщането на вълка в домашно куче. Според учения генетиката изиграла по-голяма роля от придобитата при контакта с хора социализация. Беляев започнал експеримента си във ферма в Русия, като подбрал лисици, които са най-малко агресивни към хората.Тази селекция била повтаряна при всяко ново поколение, като това продължило близо 60 години. \"От десетото поколение нататък няколко малки размахваха опашки като кучета в присъствието на хора, макар да не очакваха да получат храна.Те просто бяха щастливи, че виждат хора\", отбеляза Кукекова.Днес 500 двойки от групата се чувстват удобно в присъствието на хора, макар да не са толкова добре опитомени, колкото са кучетата. Въз основа на същата методология учените създали група \"агресивни\" лисици и контролна група, включваща случайно подбрани лисици. Били дешифрирани геномите на 10 лисици от всяка от трите групи.Така учените идентифицирали 103 замесени в опитомяването генни зони, по-специално гена SorCS1. Оказало се, че над 60 на сто от \"домашните\" животни, включително от контролната група, притежават вариация на гена. Подобна генна вариация липсва у агресивните лисици.Резултатите от изследването са публикувани в Nature Ecology & Evolution.", "date": "2018.08.08", "title": "Учени идентифицираха гени, свързани с опитомяването"}
{"url": "http://www.cross.bg/tretiya-krug-grisho-1581021.html", "text": "/КРОСС/ Най-добрият ни тенисист Григор Димитров победи драматично с 2:1 сета (4:6, 6:2, 7:6 (5)) Фернандо Вердаско и се класира за третия кръг на Мастърса на твърди кортове в Торонто.Двубоят продължи повече от два часа и половина, като по този начин българинът взе частичен реванш за загубите от испанеца на Индиън Уелс и \"Ролан Гарос\" по-рано през сезона.На няколко пъти срещата бе прекъсвана заради дъжд, но Димитров запази самообладание. В третия кръг Гришо ще срещне победителя от двойката Милош Раонич - Франсис Тиафо.Миналата година българинът отпадна именно в тази фаза на турнира, след поражение от Робин Хаасе.", "date": "2018.08.08", "title": "Гришо обърна Вердаско и вече е в третия кръг"}
{"url": "http://www.cross.bg/pogreshka-iztrebitel-baltiiiskata-1581023.html", "text": "/КРОСС/ Испански изтребител погрешка е изстрелял ракета по време на тренировъчна мисия в Естония, съобщи армията на балтийската страна.Самолетът \"Юрофайтър\" е бил част от натовска мисия за охрана на въздушното пространство на балтийската страна. Ракетата е с обхват 100 км и носи до 10 кг взрив. Тя има вградена система за самоунищожаване за такива случаи, но е възможно да е паднала на земята.Естонският премиер Юри Ратас съобщи във \"Фейсбук\", че няма човешки жертви и определи инцидента като изключително неприятен.Испанското министерство на отбраната е започнало разследване на случая. ", "date": "2018.08.08", "title": "Испански изтребител погрешка изстреля ракета над Естония"}
{"url": "http://www.cross.bg/temperatyri-visokite-vreme-1581019.html", "text": "/КРОСС/ Горещото време, което приближи Западна Европа до рекордни температури, вече е и в България. Очаква се днес температурите да достигнат 36 градуса.Поради тази причина Столична община организира раздаване на минерална вода на няколко пункта в столицата. Водата ще се раздава от 13:30 ч. пред храма \"Св. Неделя\" и на Орлов мост – при езерото \"Ариана\". Вчера 62-ма души, сред които и деца, са колабирали в София заради високите температури, съобщиха от Центъра за спешна медицинска помощ.", "date": "2018.08.08", "title": "Внимание: Очакват се големи жеги"}
{"url": "http://www.cross.bg/izvurshen-avgyst-prezidentut-1581009.html", "text": "/КРОСС/ На днешната дата през 1709 г. в Португалия е извършен първият успешен опит за полет с балон.През 1786 г. с покоряването на връх Монблан Джак Балма и Мишел Пакар поставят началото на съвременния алпинизъм.През 1815 г. Наполеон I Бонапарт напуска завинаги Франция, за да изтърпи заточение на остров Света Елена, където умира.През 1876 г. Томас Едисън патентова мимеографа, използван като технология при циклостила.През 1886 г. на 8 срещу 9 август е извършен преврат в България от група офицери русофили, които заставят княз Александър I Батенберг да се откаже от престола.През 1929 г. германският дирижабъл \"Граф Цепелин\" започва околосветски полет, излитайки от Лейкхърст (край Ню Йорк), с 3 междинни кацания (Фридрихсхафен, Токио и Лос Анджелис) и преодолява разстоянието от 34 хил. км за 20 денонощия.През 1949 г. Бутан става независима от Великобритания държава.През1963 г. е извършен Гголемият влаков обир във Великобритания от пощенски влак по линията Глазгоу - Лондон. Откраднати са 2,6 млн. паунда.През 1965 г. във Варна е открит Първи балкански филмов фестивал.През 1967 г. е учредена Асоциацията на страните от Югоизточна Азия (АСЕАН).През 1974 г. президентът на САЩ Ричард Никсън подава оставка заради аферата Уотъргейт.През 1990 г. президентът на Ирак Саддам Хюсеин анексира Кувейт и го обявява за иракска провинция.През 1991 г. край Константинов (Полша) пада най-високата изградена до момента конструкция - антената на Полското национално радио (646,38 м).През 2008 г. са открити Летните олимпийски игри в Пекин.През 2008 г. Грузия започва война в Южна Осетия.", "date": "2018.08.08", "title": "8 август в историята"}
{"url": "http://www.cross.bg/chasa-kamara-sofiyaot-1581011.html", "text": "/КРОСС/София.От 10.00 часа ще започне редовното заседание на Министерския съвет.***София.От 10.30 часа пред Министерството на земеделието ще се проведе поредното събитие от фестивала „От нашата ферма - с любов за вас!\".***София.От 11.00 часа в Националния пресклуб БТА ще се проведе пресконференция на тема „Защо ескалира гладната  стачка в „Български пощи?\". Участие в нея ще вземат представители на синдикат „Защита\".***София.От 11.00 часа директорът на ОП „Екоравновесие\" Веселин Асенов ще даде пресконференция, на която ще отчете дейността на общинското предприятие за месец юли. Пресконференцията ще се състои в централния офис на предприятието на „Мария Луиза\" 88.***София.От 12.00 часа в зала „Триадица 1\" на Гранд хотел София ще бъдат представени резултатите за 1-во тримесечие на 2018 г. на тенденциите и нивата на незаконна търговия с цигари от проучването на празните опаковки.***Враца.От 11.00 часа на тържествена церемония в сградата на РДПБЗН-Враца, на гл. инспектор Кирил Василев - началник на сектор „Пожарогасителна и спасителна дейност\" ще бъде връчен Почетен знак на МВР - III степен. Наградата ще връчи директорът на ГДПБЗН главен комисар Николай Николов.***Димитровград.От 11.00 часа омбудсманът Мая Манолова ще се срещне с протестиращи срещу застояването в парк „Вапцаров\" в Димитровград.***Павликени.От 18.00 часа в Исторически музей-Павликени ще бъде открита изложба с пленер Международен проект България и Република Корея. На  събитието ще присъства Н.Пр. Джънг Джингю, посланик на Република Корея в България.***Пловдив.От 15.40 часа изпълнителният председател на Българската стопанска камара (БСК) Радосвет Радев ще се срещне с председателя на Стопанска камара - Пловдив.***Стара Загора.От 11.00 часа изпълнителният председател на Българската стопанска камара (БСК) Радосвет Радев ще се срещне с Управителния съвет на Стопанска камара - Стара Загора. След това ще разговаря с областния управител на област Стара Загора Гергана Микова и секретаря на Община Стара Загора Делян Иванов. ", "date": "2018.08.08", "title": "Предстоящи събития в страната за 8 август "}
{"url": "http://www.cross.bg/kaliforniya-pozhar-gorski-1581020.html", "text": "/КРОСС/ В Съединените щати горещото време разпали най-големия пожар в историята на Калифорния.Любителско видео показва как облакът дим от големият горски пожар се вижда от самолет и дори се издига на височина близка до тази на самолетите.Последният от 23-те активни горски пожари в Калифорния е изгорил повече от 15 хиляди декара дървета и треви.Температурите в Калифорния през последните дни надхвърлят 40 градуса, а силният вятър допълнително разпалва избухналия пожар.", "date": "2018.08.08", "title": "С нов мегапожар се борят в Калифорния"}
{"url": "http://www.cross.bg/moskova-dete-dobrich-1581014.html", "text": "/КРОСС/ Баща на невръстен пациент посегна да удари лекар. Поредният случай на насилие в болница е от Добрич. Около 23 ч. в неделя вечерта д-р Москова преглежда 6-годишно дете, изпратено от Спешното отделение за консулт.\"Лечението можеше да се проведе вкъщи. Още повече, че детето има и хронично заболяване и е стресово за него да бъде в лечебно заведение”, обясни д-р Мариана Москова.Д-р Москова предлага на родителите да му постави инжекция, за да спре повръщането и да изпише лекарства за лечение вкъщи.Родителите настояли то да бъде прието и лекарката позвънила на дежурния инфекционист.\"Тъй като детето плачеше много силно и не чувах какво си говорим, помолих ги да излязат във фоайето. Това вече предизвика агресия на родителите, на майката, особено на бащата. Започна да заплашва отново, че ще ме убие, че ние сме некадърни, че не можем да работим, посегна към мен да ме удари\", допълни лекарката.Разгневеният родител ударил още стените, вратите и счупил стъклото на асансьора. Извели го охранителите.\"Д-р Москова е изключителен специалист, много добра като детски лекар, учудващо е, че бащата е реагирал по този начин. Поне по данни на д-р Москова, видимо под алкохолно въздействие\", каза д.-р Бисер Ботев, зам.-директор на МБАЛ–Добрич.Случаят тепърва се разследва от полицията, тъй като жалбата е подадена вчера.", "date": "2018.08.08", "title": "Родител на дете нападна лекарка от Добрич"}
{"url": "http://www.cross.bg/sveti-miron-emilian-1581008.html", "text": "/КРОСС/ Св. мъченик Трендафил ЗагорскиТози славен новомъченик бил роден през 1663 г. в Загора Магнесийска, близо до град Волос. Още младеж, 18-годишен станал моряк на един кораб. Наскоро турците го заловили и по все още неизяснени причини започнали да го насилват да се отрече от християнската си вяра и да стане мюсюлманин. Трендафил бил подложен на различни мъчения в турската столица Цариград, но мъжествено понесъл страданията, заявявайки: „Аз съм християнин и не се отричам от моя Спасител Христос\". Тогава мъчителите му го убили - денят бил 8 август 1680 г. Някой си житиеписец Йоаннис Кариофилис написал житието му, но то не е преведено у нас. Само два стиха са запазени в негова чест:„Трендафил биде виден като нов трендафил, очервен от потока на неговите кърви.\"Българската православна църква тачи паметта на св. Мъченик Трендафил Загорски на 8 август.***Св, Емилиан Изповедник, еп. Кизически.В памет на светия наш отец Емилиан Изповедник, епископ КизическиЕмилиан, епископ Кизически, претърпял страдания за Христовото изповедание при царуването на иконобореца Лъв Арменец. Свети Емилиан нееднократно бил принуждаван да се отрече от поклонението на честните и свети икони, но той, неотклонно следвайки учението на светите отци, не се подчинил. За тази своя вярност към православната вяра той понесъл много неприятности от еретиците, дори бил затворен в тъмница; но свети Емилиан понасял всичко с радост и с надежда за временните страдания да получи вечното блаженство. След като преминал своя жизнен път в такова чисто християнско настроение, намирайки се сред скърби и страдания, свети Емилиан умрял в заточение, уповавайки се на Господа и украсен с венеца на изповедничеството.В памет на светия мъченик Триандафил СтарозагорскиСвети мъченик Триандафил бил твърде млад, на около 18 години, родом от Стара Загора, и бил моряк. Пострадал мъченически за своята християнска вяра в Цариград на 8 август. За година на неговата смърт преподобни Никодим Агиорит в своя труд „Синаксар\" (Цариград, 1845 г.) сочи 1570 г., а в другия си труд „Неон мартириологион\" (новопреиздаден в Атина, 1961 г.) - 1680 г.Паметта му се празнувала на неговия ден (8 август). Никодим Агиорит съобщава, че житието му било написано от житиеписеца Иоанис Кариофилис, но изглежда и той го нямал под ръка, за да го даде в своите трудове.Само два стиха са запазени в чест на мъченика (както правят гърците), които преподобният Никодим дава в своя „Синаксар\":Триандафил се яви като нов трендафил,очервен от потока на своите кърви.Засега не се знае нищо друго за този наш мъченик.В памет на светия наш отец Мирон Чудотворец, епископ КритскиСвети Мирон се родил на остров Крит, тук получил и възпитанието си. Той се оженил още твърде млад. Неговото главно занятие било земеделието, при което, изкарвайки своя хляб „с пот на лицето си\", свети Мирон хранел не само себе си, но и другите, като раздавал на бедните от това, което придобивал. Заради тези негови трудове, Господ благословил свети Мирон: на размерите на неговата милостиня съответствали и неговите добиви. Свети Мирон бил милостив повече от всички хора, които живеели в тази страна. Веднъж той заварил на гумното си крадци, които вече така били напълнили чувалите си, че не можели да ги повдигнат. А свети Мирон, вместо да ги подложи на телесно или на някакво друго наказание, отишъл при тях и им помогнал да повдигнат чувалите на раменете си. При това строго забранил на крадците да разказват за тази негова постъпка. Заради своя добродетелен живот свети Мирон бил посветен за презвитер. В този сан той ревностно поучавал своето паство в светия християнски живот, а по време на гоненията, които възбудил нечестивият цар Деций, горещо ги убеждавал да понасят твърдо страданията. Когато, заедно със смъртта на Деций, се прекратило и гонението, свети Мирон бил възведен на епископския престол. Като станал епископ, той установил празнуването на паметта на светите мъченици, които по време на гонението пострадали за Христа, а също така - със силата Божия - извършил и много чудеса и други дивни дела. Едно от чудесата му е, че спрял течението на една река. Веднъж, когато имало наводнение, на един знатен мъж, на име Тритон, се наложило да премине през реката. Светият епископ спрял нейното течение, докато споменатият мъж не се върнал обратно. Тогава свети Мирон изпратил жезъла си и заповед на реката, нареждайки й да продължи обичайното си течение. Щом пратениците на свети Мирон стигнали до реката и докоснали водата с жезъла на светителя и повторили неговата заповед, реката бързо и стремително потекла в предишното си русло. Много чудеса, подобни по величието си на токущо описаното, извършил светият Божий угодник. Свети Мирон отминал при Господа, когато бил стогодишен старец, след като посветил целия си живот на Бога, чрез изпълнението на Неговите свети заповеди.В същия ден се празнува паметта на преподобния Григорий, иконописец Печерски, който живял в XII в. и е погребан в Антониевата пещера.", "date": "2018.08.08", "title": "Св. Емилиан изповедник, еп. Кизически. Св. мчк Трендафил Загорски"}
{"url": "http://www.cross.bg/tema-mityo-ochite-1581010.html", "text": "/КРОСС/Тема: Раздават ли се държавни пари на калпак и защо арестът на Митьо Очите прерасна в политически скандал? Разговор с Даниел Панов от ГЕРБ и Хасан Азис от ДПС;Тема: Успешна ли е битката с организираната престъпност? Коментар на бившия шеф на НСБОП ген. Румен Миланов;Тема: Какво е състоянието на ранените български ученици в Болоня? - на живоТема: Любо Киров тръгва на лятно турне с новия си албум \"Както преди\"Тема:  Взривът в Болоня - на живо, какво е състоянието на пострадалите деца?Тема:  Тотална забрана за пушене на закрито. Държавата с нов опит да спре дима в заведенията - дори и на покрити тераси и на тротоара.Тема:  Защо Митьо Очите и Бенчо Бенчев скараха ГЕРБ и БСП? ", "date": "2018.08.08", "title": "Теми и гости в ефира"}
{"url": "http://www.cross.bg/mesetza-sledvashtite-inflatziyata-1581015.html", "text": "/КРОСС/ Потребителите у нас са по-резервирани. Това сочат данните на Националния статистически институт за следващите 12 месеца, съобщава bTV. Статистиката отчита спад в доверието към търговците с 0,6 пункта за последните 3 месеца. Според анкетираните потребители се очаква ускоряване на инфлацията, което според икономистите е оправдано. Официалната инфлацията е малко над 3% за година.Въпреки песимизма, все повече хора планират покупка на пералня, хладилник или телевизор в следващите 12 месеца, но търсят предимно промоционални стоки.Бизнесът отчитат ръст в продажбите на домакинки уреди, като потребителите все по-рядко избират най-евтините. Заради по-високите цени на горивото и зърното, експерите очакват поскъпване на живота през есента. ", "date": "2018.08.08", "title": "Доверието на потребителите към търговците намалява"}
{"url": "http://www.cross.bg/rodeni-na-avgyst-1581012.html", "text": "/КРОСС/ Акад. Александър Балкански, създател и собственик на цирковата трупа, носеща неговото имеДжевдет Чакъров, депутат от ДПС в 44-ото НСЕкатерина Захариева, заместник министър-председател по правосъдната реформа и министър на външните работиИван Димов Иванов, депутат в 44-ото НСМария Недкова, моден дизайнерНикол Станкулова, тв водещаНиколай Поляков, режисьорОрлин Горанов, певец Сесил Каратанчева, тенисисткаСимеон Варчев, бивш национален треньор по баскетбол", "date": "2018.08.08", "title": "Родени на 8 август"}
{"url": "http://www.cross.bg/tezhki-kindzhakova-postradali-1581022.html", "text": "/КРОСС/ Българските ученици, които пострадаха при взрива на цистерна в Болоня, са в добро състояние и няма да се наложи да се подлагат на тежки оперативни интервенции. Това каза в ефира на bTV директорът на ПГМТ „Владимир Комаров” – Силистра Татяна Кинджакова.Общо три деца остават в болница, като другите четирима пострадали гимназисти вече са при останалата част от групата в общежитието и ще ходят до лечебно заведение само за смяна на превръзки. „Всички наранявания са от обгаряне от взривната вълна”, обясни директорката.Тя допълни, че всички са успели сами да се придвижват до общежитието, което е на около половин километър от мястото на взрива, като придружаващите ги учители са подали сигнал в спешната помощ.Най-тежко пострадалото момче е в специализираната болница в Чезена, като първоначалната прогноза на лекарите е, че ще се наложи да остане под наблюдение 40 дни, защото ходилата му са пострадали. Днес или утре от България ще пристигнат баща му и брат му, посочи генералният консул на България в Милано Росен Руфев.Той коментира, че учениците вече преодоляват психологическия шок от тежки инцидент. Татяна Кинджакова посочи, че всички искат да продължат практиката си, заради която са пристигнали в Италия. „Децата вече знаят, че животът е най-голямото благо, което може да бъде подарено на някого”, допълни тя.", "date": "2018.08.08", "title": "Пострадалите в Болоня българчета няма да минават през тежки операции"}
{"url": "http://www.cross.bg/ministur-dzhonsun-velikobritaniya-1581016.html", "text": "/КРОСС/ Бившият външен министър на Великобритания разгневи обществеността на Острова с коментара си за жените, носещи бурки. Той обяви, че не подкрепя забраната, но коментира пред в.\"Дейли телеграф\", че е \"смехотворно хората да избират да се разхождат, изглеждащи като пощенски кутии\".Председателят на управляващата във Великобритания Консервативна партия Брандън Луис поиска от бившия външен министър да се извини, предаде Асошиейтед прес.Държавният министър за Близкия изток в британското външно министерство Алистър Бърт коментира, че коментарът Джонсън за \"много хора е обиден\".Председателят на Консервативната партия Брандън Луис отбеляза в туит, че е съгласен с Бърт и също поиска от Джонсън да се извини.", "date": "2018.08.08", "title": "Борис Джонсън разгневи обществеността във Великобритания с коментар бурките"}
{"url": "http://www.cross.bg/hora-zhivota-tzapaiite-1581013.html", "text": "/КРОСС/ Не си цапайте живота с хора, които не ви ценят.  Омар Хаям", "date": "2018.08.08", "title": "Не си цапайте живота с хора..."}
