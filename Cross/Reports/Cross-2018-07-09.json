{"url": "http://www.cross.bg/avgyst-kometata-oznachava-1578742.html", "text": "/КРОСС/ Зелена комета, чиято яркост отскоро се увеличи, ще може да бъде видяна с невъоръжено око през август, съобщи в. \"Мирър\".Астрономът-любител Майкъл Йегер успя да заснеме сиянието на кометата PANSTARRS на 2 юли.Газовият облак около ядрото на кометата е около 4 арк минути. Това означава, че атмосферата й е с диаметър 260 хиляди километра - почти два пъти по-голям от този на планетата Юпитер. Този огромен размер я прави лесно забележима със стандартен телескоп.Сега кометата се движи към Слънцето от Облака на Оорт - гигантска сферична обвивка около звездата ни, където често се образуват комети. Досега PANSTARRS не е идвала към вътрешните планети на Слънчевата система, което означава, че не е ясно какво ще се случи, когато се доближи до звездата ни следващия месец.Орбитата й е хиперболична и най-вероятно ще я изведе обратно във външната Слънчева система.Кометата ще се приближи най-много до Слънцето на 15-16 август, когато ще е зад орбитата на Меркурий.", "date": "2018.07.09", "title": "Зелена комета ще може да се наблюдава през август"}
{"url": "http://www.cross.bg/slunchev-bryag-aheloii-1578753.html", "text": "/КРОСС/ Изградена е допълнителната връзка за влизане в град Ахелой, пътувайки от Слънчев бряг към Бургас, от съществуващото кръгово кръстовище на път I-9 с пътя за Равда и по общински пътища. Дължината й е около 480 м. Строителните работи са изпълнени съвместно с община Несебър, като бяха разгледани различни варианти и бе избран възможно най-оптималният вариант за влизане от Слънчев бряг към Бургас.С изграждането и на тази връзка Ахелой вече има два входа и два изхода към републиканската пътна мрежа, каквито нямат и областният център Бургас, както и всички други населени места по Южното Черноморие. Връзката на пътуващите от Слънчев бряг към Ахелой с първокласния път се осъществява посредством новото кръгово кръстовище на път I-9 Слънчев бряг - Бургас и третокласния път III-6009 Каблешково – Ахелой. Кръстовището е на около 300 метра от града. За пътуващите от Ахелой към Слънчев бряг има две възможности чрез новото кръгово кръстовище или чрез десен завой преди връзката за Равда.С изграждането на обходния път и въвеждането му в експлоатация на 15 юни - преди началото на активния туристически сезон, се улесни пътуването по път I-9 Слънчев бряг – Бургас и се повиши безопасността на движение. Интензивният транзитен трафик вече не преминава през Ахелой, с което се опазва животът и здравето на жителите на града и се намалява опасността от тежки пътни инциденти.", "date": "2018.07.09", "title": "Изградена е допълнителната връзка за влизане в град Ахелой, пътувайки от Слънчев бряг към Бургас"}
{"url": "http://www.cross.bg/godina-a-naselenieto-1578744.html", "text": "/КРОСС/ \"Умират повече хора, отколкото се раждат. Миграцията също има своя принос, тъй като предимно мигрират млади хора в активна възраст, жени във фертилна възраст\", изтъкна Магдалена Костова от Националния статистически институт, цитирана от БНР. Тя направи прогнозата, че българите ще бъдат под 7 милиона души догодина. Националният статистически института започва подготовка за следващото преброяване на населението, което ще се проведе през 2021 г. Най-вероятно преброяването ще бъде със смесена методология - попълване на анкетите онлайн или чрез посещение на преброители по домовете.От НСИ все още не са решили дали в следващото преброяване на населението да има въпрос за етническа принадлежност и майчин език. Ако бъде решено, тези питания ще влязат във въпросника през 2021 година, гарантира ръководителят на ведомството Сергей Цветарски.Обсъждат се три възможни времеви периода за преброяването през 2021 година, като желанието на националната статистика е да няма съвпадение с изборите, обясни заместник-председателят на института Диана Янчева. Предложението е за три дати.\"Едната е януари-февруари 2021-а, втората е май 2021-а и третата е ноември-декември 2021-а\".Преброяването на населението се извършва на всеки десет години, като до октомври тази година ще бъде внесен законопроект. Чрез него трябва да бъдат решени редица спорни въпроси - включително и каква методология на събиране на данните да се използва.", "date": "2018.07.09", "title": "НСИ: Българите ще бъдат под 7 милиона през 2019-а"}
{"url": "http://www.cross.bg/migranti-maradona-diego-1578735.html", "text": "/КРОСС/ Легендарният Диего Марадона направи анализ на полуфиналните двойки на Мондиал 2018, но в типичния си стил.\"Божията ръка\" ги нарече \"отбори от мигранти\" пред южноамериканския телевизионен канал \"Телесур\".\"Има мафия, която отнема футболисти от Африка и ги натурализира в Европа. А от този континент са играчи като Дрогба. Сега съставите на полуфиналистите на световното първенство са пълни най-вече с мигранти. Спомням си един разговор с Жозе Моуриньо, който ми каза, че мигрантите пристигат в друг свят, където имат шанса да получат неща и възможности, които не са имали до този момент. Те осъзнават това и дават най-доброто от себе си. Затова в европейските тимове е пълно с такива играчи\", каза Марадона.Дон Диего обаче бе насочен към темата от водещия, а продуцентите предварително бяха подготвили таблица с данни за фаворитите на Мондиала. Те показват, че 18 от 23-мата френски национали са от мигрантски семейства. (именно \"петлите\" елиминираха Аржентина). При Белгия и Англия пък половината от играчите са с произход извън националните граници.\n\t\t\t\t\t", "date": "2018.07.09", "title": "Марадона: Останаха само европейски отбори, но пълни с мигранти (ВИДЕО)"}
{"url": "http://www.cross.bg/irak-mosyl-rasyl-1578739.html", "text": "/КРОСС/Двадесет бойци от \"Ислямска държава\" (ИД) са били убити при въздушен край северния иракски град Мосул, съобщи говорител на иракската армия, цитиран от АР.По думите на говорителя ген. Яхия Расул екстремистите се укривали в тунел в района на село Бадуш, северозападно от Мосул. Расул уточни, че ударът е бил нанесен от оглавяваната от САЩ коалиция, но не каза кога е станало това.В първите дни от стремителната офанзива на ИД в Северен Ирак през юни 2014 г. джихадистите избиха около 600 шиити в затвора в Бадуш. През следващите три години силите на ИД постепенно бяха отблъснати от почти всички завладени от тях територии в Ирак и Сирия.Но групировката все още има присъствие в сирийската пустиня и селски райони по сирийско-иракската граница.", "date": "2018.07.09", "title": "Ирак прочиства терена от терористи"}
{"url": "http://www.cross.bg/etiopiya-strani-eritreya-1578738.html", "text": "/КРОСС/ Етиопия и Еритрея обявиха край на състоянието на война между двете страни, съобщи „africanews.Двете страни се съгласиха да открият посолства и да развиват пристанища и полети по между си. Представители на Етиопия и Еритрея подписаха и мирна декларация.Двете страни са в състояние на конфликт през последните две десетилетия. Враждата между тях дестабилизира и целия регион.Президентът Аби Ахмед пое властта в Етиопия през април и след серия от реформи предложи мир на Еритрея.Хиляди загинаха в рамките на конфликта между двете страни.Голям брой хора излязоха да празнуват по улиците на Етиопия.", "date": "2018.07.09", "title": "Етиопия и Еритрея обявиха край на войната"}
{"url": "http://www.cross.bg/trump-pekin-izkazvali-1578740.html", "text": "/КРОСС/ Китайските власти наредиха на държавните медии да бъдат внимателни спрямо американския президент Доналд Тръмп, предаде South China Morning Post.Директивата е издадена на фона на взривоопасното търговско напрежение между двете страни. Вашингтон и Пекин са на ръба на икономическа война и по всичко личи, че двете страни искат да омекотят агресивната реторика.„Беше ни казано, че не трябва да използваме агресивен език за Тръмп“, заяви източник, пожелал анонимност. Вътрешните указания се считат за поверителна информация в страната, управлявана от Комунистическата партия.Въпреки че китайски представители и държавни медии са се изказвали против търговската политика на администрацията на Тръмп, те до този момент не са се изказвали остро лично за него. Пекин не иска да усложни допълнително преговорите с Вашингтон.", "date": "2018.07.09", "title": "Китай забрани на медиите да критикуват Тръмп"}
{"url": "http://www.cross.bg/tehnologiya-kitaii-internet-1578741.html", "text": "/КРОСС/ Търговските отношения между САЩ и Китай ескалираха,след месеци на заплахи за мита за милиарди. Въпреки че продукти - от соя до коли - вероятно ще бъдат в центъра на ударите, една ключова технология всъщност ще бъде основен двигател, който стои зад причините най-големите икономики в света да започнат търговска битка, пише в свой анализ CNBC.Тази технология е 5G - следващото поколение мобилни мрежи. Да, тя ще позволява на хората да свалят филми за секунди. И да, ще доведе до по-добро интернет преживяване. Но 5G значи много повече от високоскоростен интернет. Той е смятан за технология, която ще поддържа следващото поколение инфраструктура - милиарди свързани устройства се очаква да са онлайн през следващите няколко години. Те ще служат за умни градове и за безпилотни коли.5G може да бъде ключ към желанието на президента на САЩ Доналд Тръмп да направи \"Америка велика отново\",както и за амбициите на Китай да бъде световен лидер в изкуствения интелект до 2030 г.", "date": "2018.07.09", "title": " 5G в основата на търговската война САЩ - Китай"}
{"url": "http://www.cross.bg/armiya-bulgarskata-otbranata-1578755.html", "text": "/КРОСС/ Българската армия има нужда от своето представяне пред обществото и какво по-добро представяне от това да се документират моментите от живота на нашите военнослужещи и да се показват на обществото.Това каза министърът на отбраната Красимир Каракачанов днес, 9 юли, при откриването на фотоизложба по повод 140-години от създаването на Българската армия.Той заяви, че това е няма да е последното събитие, организирано от Министерството на отбраната по повод важната годишнина и подчерта, че най-голямото е било парадът на 6-ти май - Ден на Храбростта и празник на Българската армия.Министър Каракачанов благодари на фотографа на Министерството на отбраната Вяра Йовева, която е автор на снимките от съвременния период на Българската армия.Фотоизложбата се организира на Министерството на отбраната, съвместно със Столична община и е под надслов „В кадър – Българската армия днес“. Тя е разположена в Градската градина, пред Народния театър „ Иван Вазов“ и ще може да бъде разглеждана от гражданите и гостите на столицата от 9 до 23 юли 2018 г.  ", "date": "2018.07.09", "title": "Красимир Каракачанов: Българското общество трябва да познава своята армия "}
{"url": "http://www.cross.bg/bulgarite-mesetz-mnenie-1578747.html", "text": "/КРОСС/Всеки пети българин е на мнение, че Европейският съюз ще се разпадне в следващите 10 години. Това сочат данни на социологическата агенция \"Медиана\" за обществените и политически нагласи на обществото у нас. Сондажът е направен в периода от 1 до 6 юли 2018 година, като в него са участвали 1 008 пълнолетни българи.На въпрос дали ЕС ще оцелее в следващите 10 години 19% от анкетираните българи са отговори, че ЕС ще се разпадне в посочения период. Мнозинството от българи са на мнение, че ЕС ще оцелее - 37%. Въпреки това данните сочат за повишаването на нивата на евроскептицизъм сред населението у нас.13% от българите смятат, че ЕС нито ще оцелее, нито ще се разпадне, а ще се трансформира.32% от българите не могат да преценят или нямат мнение по въпроса. Отговорилите по този начин се нареждат на втора позиция, което също може да бъде показателно за нагласите на българите спрямо ЕС и неговите институции само няколко дни след като приключи Българското председателство на Съвета на ЕС.Наблюдават се доста сериозни промени в нагласите на българите през последните няколко месеца относно това дали от европредседателството има или ще има някаква полза за България.През май 2018 година 49% от българите са били на мнение, че от председателството има и ще има полза за България. Няколко дни след края на председателството (юли 2018 г.) този процент е само 37%, или с 12 процентни пункта по-нисък.Обратното - ако през май 2018 година 28% от българите са заявили, че от председателството няма и няма да има никаква полза за страната ни, през юли този процент се е увеличил с цели 15 процентни пункта - до 43%.Поне 20% от българите нямат мнение по въпроса - както през май, така и през юли.Спрямо нагласите на българите към властта у нас не се отчитат сериозни колебания през последните месеци. На въпрос дали управлението на кабинета \"Борисов 3\" вдъхва доверие или по-скоро разочарова, 27% от запитаните през месец юли са отговорили, че вдъхва доверие спрямо 29% през месец май. Мнозинството българи са по-скоро разочаровани от управлението на правителството - 54% през май и 56% през юли, или ръст на недоверието с 2%.Приблизително същите леки колебания се отчитат и при нагласите на хората относно това дали третият кабинет на премира Борисов ще изкара пълен мандат. През месец май тази година 46% от анкетираните са били на мнение, че настоящото правителство ще изкара пълен мандат. През юли процентът намалява с 3 процентни пункта до 43%. Наблюдава се ръст при тези, които желаят правителството \"да си ходи предсрочно\" - 26% през май спрямо 29% през настоящия месец юли.Голям процент от българите заявяват, че темата им е безразлична (20%). Близо 10% пък не знаят или не могат да преценят.Отчита се и спад на оценката на работата на правителството. Ако през месец май хората писаха на \"Борисов 3\" оценка \"Среден\" (3.44), то през юли тази оценка е \"Среден\" (3.40).Въпреки тези резултати, ако изборите бяха днес, ГЕРБ отново щяха да са първа политическа сила с 24.8% от вота на населението. БСП остават на второ място с 20.5%, а ОП - на трето с 9.7%. Ако изборите бяха през юли 2018 г. ДПС биха събрали 8.3% от вота, \"Воля\" - 2.1%, АБВ - 1.9%, \"Демократична България\" - 1.6%, Реформаторски блок - 1.4%, СДС - 0.4%.4.7% от анкетираните са дали спонтанен отговор, че биха гласували за партията на шоумена Слави Трифонов, въпреки че такава партия към момента не съществува.Данните на \"Медиана\" сочат и друго - българите продължават и все повече да жадуват за политическа алтернатива. Електоралният потенциал на някои хипотетични формации, като тази на Слави Трифонов и президента Румен Радев, се увеличава.През месец май 30.4% от анкетираните сочат, че е възможно да гласуват за евентуална партия на шоумена Слави Трифонов. През юли по този показател се отбелязва ръст с 1.4% до 31.8%.През месец май тази година 36.7% заявяват, че е възможно да гласуват за евентуална партия на държавния глава Румен Радев. През месец юли този процент се е увеличил с 1.5 процентни пункта до 38.2%.", "date": "2018.07.09", "title": "19% от българите очакват ЕС да се разпадне"}
{"url": "http://www.cross.bg/evtimiii-patriarh-platno-1578748.html", "text": "/КРОСС/ Промени в организацията на движение се въвеждат от 00.00 ч. на 10 юли 2018 г. до 24.00 ч. на 09 януари 2019 г. както следва:Забранено е влизането на превозни средства по северното пътно платно на бул. „Патриарх Евтимий“ между бул. „Витоша“ и ул. „Цар Самуил“. Движението да се осъществява еднопосочно в две пътни ленти по южното пътно платно на бул. „Патриарх Евтимий“ в посочения участък в посока бул. „Христо Ботев“, информира .Забранено е влизането на превозни средства по южното пътно платно на бул. „Патриарх Евтимий“ между ул. „Граф Игнатиев“ и ул. „Хан Крум“. Движението ще се осъществява еднопосочно в две пътни ленти по северното пътно платно на бул. „Патриарх Евтимий“ в посочения участък в посока бул. „Витоша“;Ще бъде забранено влизането на автомобили по северното пътно платно на бул. „Васил Левски“ между ул. „Проф. Н. Михайлов“ и ул. „Граф Игнатиев“. Движението ще се осъществява еднопосочно в три пътни ленти по южното пътно платно на бул.„Васил Левски“ в посочения участък в посока ул. „Граф Игнатиев;Обръща се посоката на движение на ул. „Цар Самуил“ между бул.„Патриарх Евтимий“ и ул. „Хан Аспарух“ към бул. „Патриарх Евтимий“:в транспортния тунел под НДК движението на ППС в посока бул.“Бьлгария“ ще се извършва върху трасето на трамвайната линия.Ще се забрани престоя и паркирането на ППС както следва:– по бул. „Патриарх Евтимий“ между бул. “Витоша“ и ул. „Цар Самуил“ – северна страна;– по бул.“Патриарх Евтимий“ между бул. „Витоша“ и ул.“Княз Борис I“ – южна страна;– по бул. „Патриарх Евтимий“ на 30 м след ул.„Княз Борис I“ в посока бул. „Христо Ботев“ – южна страна:– по бул.„Патриарх Евтимий“ между ул. „Граф Игнатиев“ и ул. „Хан Крум“ – южна страна:– по бул. „Васил Левски“ на 20 м преди ул. „Проф Н. Михайлов“ в посока ул. „Граф Игнатиев“ – северна страна.", "date": "2018.07.09", "title": "Ограничено движение в столицата заради сторежа на метрото до 9 януари 2019 г."}
{"url": "http://www.cross.bg/dpebno-mecetz-tupgoviyata-1578743.html", "text": "/КРОСС/Πo пpeдвapитeлни дaнни нa Haциoнaлния cтaтиcтичecĸи инcтитyт пpeз мaй 2018 г. индeĸcът нa пpoдyĸциятa вceĸтop  изчиcлeн въз ocнoвa нa ceзoннo изглaдeни дaнни, e c 0.7% нaд paвнищeтo oт пpeдxoдния мeceц.Kaлeндapнo изглaдeнитe дaнни пoĸaзвaт нaмaлeниe oт 0.5% нa cтpoитeлнaтa пpoдyĸция пpeз мaй 2018 г. в cpaвнeниe cъc cъщия мeceц нa 2017 гoдинa.Πpoизвeдeнaтa cтpoитeлнa пpoдyĸция e нaд paвнищeтo oт пpeдxoдния мeceц, ĸaтo нapacтвaнeтo нa гpaждaнcĸoтo/инжeнepнoтo cтpoитeлcтвo e c 1%, a oт cгpaднoтo cтpoитeлcтвo - c 0.5%.Ha гoдишнa бaзa пoнижeниeтo нa cтpoитeлнaтa пpoдyĸция пpeз мaй ce oпpeдeля oт oтpицaтeлния тeмп пpи гpaждaнcĸoтo/инжeнepнoтo cтpoитeлcтвo, ĸъдeтo cпaдът e c 3.6%, дoĸaтo пpи cгpaднoтo cтpoитeлcтвo ce нaблюдaвa yвeличeниe c 2%.Πpeз мaй индeĸcът нa пpoмишлeнoтo пpoизвoдcтвo, изчиcлeн oт ceзoннo изглaдeнитe дaнни, нapacтвa c 1.8% в cpaвнeниe c aпpил, пoĸaзвaт пpeдвapитeлнитe дaнни нa HCИ.Πpeз мaй 2018 г. ĸaлeндapнo изглaдeният индeĸc нa пpoмишлeнoтo пpoизвoдcтвo e нa paвнищeтo oт cъoтвeтния мeceц нa 2017 гoдинa.Ha гoдишнa бaзa pъcт нa пpoмишлeнoтo пpoизвoдcтвo, изчиcлeн oт ĸaлeндapнo изглaдeнитe дaнни, e oтчeтeн в пpepaбoтвaщaтa пpoмишлeнocт - c 0.7%, a cпaд e peгиcтpиpaн в дoбивнaтa пpoмишлeнocт - c 8.2%, и в пpoизвoдcтвoтo и paзпpeдeлeниeтo нa eлeĸтpичecĸa и тoплoeнepгия и гaз - c 6%.Πpeз мaй yвeличeниe cпpямo пpeдxoдния мeceц e peгиcтpиpaнo в пpepaбoтвaщaтa пpoмишлeнocт - c 2.6%, и в дoбивнaтa пpoмишлeнocт - c 0.8%, a нaмaлeниe e oтчeтeнo в пpoизвoдcтвoтo и paзпpeдeлeниeтo нa eлeĸтpичecĸa и тoплoeнepгия и гaз - c 0.4%.Πo пpeдвapитeлни ceзoннo изглaдeни дaнни нa HCИ пpeз мaй oбopoтът в paздeл \"Tъpгoвия нa дpeбнo, бeз тъpгoвиятa c aвтoмoбили и мoтoциĸлeти\" пo cъпocтaвими цeни нapacтвa c 0.6% cпpямo пpeдxoдния мeceц.Πpeз мaй 2018 г. oбopoтът в тъpгoвиятa нa дpeбнo, изчиcлeн въз ocнoвa нa ĸaлeндapнo изглaдeни дaнни, бeлeжи pъcт oт 6.3% в cpaвнeниe cъc cъщия мeceц нa пpeдxoднaтa гoдинa.Haблюдaвa ce yвeличeниe нa oбopoтa cпpямo пpeдxoдния мeceц пpи: тъpгoвиятa нa дpeбнo c xpaнитeлни cтoĸи, нaпитĸи и тютюнeви издeлия - c 1.8%, тъpгoвиятa нa дpeбнo c фapмaцeвтични и мeдицинcĸи cтoĸи - c 1.4%, и тъpгoвиятa нa дpeбнo c битoвa тexниĸa, мeбeли и дpyги cтoĸи зa битa - c 1.3%. Haмaлeниe e oтбeлязaнo пpи: тъpгoвиятa нa дpeбнo чpeз пopъчĸи пo пoщaтa, тeлeфoнa или интepнeт - c 2.5%, тъpгoвиятa нa дpeбнo c ĸoмпютъpнa и ĸoмyниĸaциoннa тexниĸa и тъpгoвиятa нa дpeбнo c тeĸcтил, oблeĸлo, oбyвĸи и ĸoжeни издeлия - пo 0.5%. ", "date": "2018.07.09", "title": "HCИ: Cтpoитeлcтвo и пpoмишлeнocт нa нивo oт минaлoгoдишния мaй"}
{"url": "http://www.cross.bg/platnoto-kraya-byrgas-1578752.html", "text": "/КРОСС/ Завърши ремонтът на 6 км от платното в посока Бургас на АМ „Черно море“, който стартира на 26 юни т. г. В края на миналата година бяха ремонтирани 2 км от платното за Бургас и с изпълнените сега строителни работи са обновени общо 8 км от автомагистралата.Напредва основният ремонт на виадукт „Звездица“ на АМ „Черно море“. Трафикът на всички автомобили се осъществява двупосочно в платното за Варна. През август т. г. няма да се извършват ремонтни работи на съоръжението, за да не се затруднява трафикът през активния туристически сезон. Те ще бъдат подновени през есента. Очаква се до края на седмицата да приключи ремонтът на 4-километровата отсечка от платното за Варна на АМ „Хемус“. Ремонтните дейности на два участъка от АМ „Хемус“ в района на Девня и в района на Невша започнаха в края на месец май т. г. От пътноподдържащото дружество АПИ изиска да работи максимално мобилизирано, за да може предвидените дейности да завършат преди началото на активния туристически сезон.", "date": "2018.07.09", "title": "Завърши ремонтът на платното за Бургас на АМ „Черно море“"}
{"url": "http://www.cross.bg/vigenin-svoii-osse-1578745.html", "text": "/КРОСС/ Групата на социалдемократите, социалистите и прогресивните ( Group) в Парламентарната асамблея на Организацията за сигурност и сътрудничество преизбра за свой заместник-председател Кристиан Вигенин. На поста си остава и предеседателката Дорис Барнет (Германия). Ръководството се допълва от новите зам.-председатели Софио Кацарава (Грузия) и Азмунд Аукруст (Норвегия). \"Благодарен съм за доверието, но е вярно и че свършихме доста работа -за две-три години, от разпилените леви парламентаристи направихме истинска политическа група в ПА на ОССЕ. Да си пожелаем успех!\", заяви Кристиан Вигенин.", "date": "2018.07.09", "title": "Социалистите в ОССЕ преизбраха Вигенин за свой зам.-председател"}
{"url": "http://www.cross.bg/zhertvite-tyrtziya-bulgarski-1578734.html", "text": "/КРОСС/ 24 са жертвите на тежката влакова катастрофа в Турция. 124 пътници са приети в болница. Няма данни сред пострадалите да има български граждани.Това е най-тежкият жп инцидент в страната за последите 14 години, съобщават турските медии. Инцидентът става в неделя около 17 ч. Влакът е пътувал по линията Одрин – Истанбул.Причината за катастрофата е свлачище и ерозия на почвата заради проливните дъждове. Полицията разпитва двамата машинисти.Във влака е имало 362 пътници и 6 души обслужващ персонал. Тежкият инцидент е станал в провинция Текирдаг, на около 135 км западно от Истанбул. Шест от вагоните са излезли от релсите.Съществуват опасения, че броят на жертвите може да се увеличи, тъй като много от ранените са в тежко състояние.124 души са били откарани в болница. Няма данни за пострадали български граждани, нито наши сънародници са се обръщали към консулството ни с молба за съдействие.Президентът на Турция Реджеп Тайип Ердоган е изпратил съболезнования на семействата на жертвите, съобщиха от кабинета му.", "date": "2018.07.09", "title": "24 са жертвите на тежката влакова катастрофа в Турция (ОБЗОР)"}
{"url": "http://www.cross.bg/problema-dobrich-voda-1578733.html", "text": "/КРОСС/ Повече от 140 семейства в Добрич са с нарушено водоподаване от един месец. Хората се притесняват, че при липсата на вода и високите температури навън са застрашени и от зарази, съобщава Хоризонт. Сигнали за проблема им са подавани нееднократно към местния ВиК оператор, както и до община град Добрич. Семействата от жилищната сграда в квартал \"Балик\" многократно  са се обръщали към ВиК-Добрич, за да сигнализират с проблема си, но от там обясненията са различни.\"Аз веднаж звънях и ми отговориха, че от бурята има проблем, но, че ще се оправи. Нямаше никакво оправяне. Водният цикъл, били объркали някакви връзки при смяната на тръбите, от там бил проблема\".\"Проблеми с водоемите от времето. Ако трябва и ние ще се включим да помогнем, защото без вода е трудно\".\"Последният отговор от страна на водното дружество е: \"Има проблем\", но не може да ни оправят проблема\".", "date": "2018.07.09", "title": "Повече от 140 семейства в Добрич са с нарушено водоподаване от един месец"}
{"url": "http://www.cross.bg/leva-razgrad-obida-1578736.html", "text": "/КРОСС/ Над 2 700 лв. ще струва на жена от Разград обида, написана в социалната мрежа. Публично засегнатата е завела иск за обида и клевета и е поискала обезщетение, съобщава в-к „Труд”.Районният съд е признал С.П. за виновна за разпространените „унизителни твърдения, с които била нанесена обида”. Освободил я е от наказателна отговорност и е наложил глоба от 1 000 лева. Частично е признат искът за неимуществени вреди, като съдът е постановил тя да плати 800 лева от претендираните 3 000 лв. Осъдената трябва да поеме и разноските по делото на опонентката си в размер на 812 лева, както и съдебни такси и разходи за още 150 лева.От делото не става ясно какви са били обидите, разпространени в социалната мрежа, но съдът е отхвърлил иска за клевета.Присъдата не е окончателна и подлежи на обжалване пред Окръжния съд в Разград.", "date": "2018.07.09", "title": "Осъдиха жена от Разград за обида във Facebook"}
{"url": "http://www.cross.bg/vsichki-tyrtziya-otnosheniya-1578754.html", "text": "/КРОСС/ „Моят стремеж е да градя отношения на взаимно доверие и уважение с всички президенти на всички наши съседни страни. Нека не забравяме, че в днешните реалности и особено в нашия регион, добросъседството играе ключова роля за опазване на мира и стабилността.“ Това заяви президентът Румен Радев пред Българското национално радио в Анкара в отговор на въпрос, че е единственият президент на държава-членка на ЕС, който ще присъства на церемонията по встъпване в длъжност на Реджеп Тайип Ердоган като президент на Република Турция.„Неведнъж съм обръщал внимание върху недопустимата намеса на Турция в българските избори и нашите религиозни дела, но убеден съм, че ненамесата във вътрешните работи е основата на това, така необходимо на всички ни, добросъседство. Тук съм, защото уважавам избора на турския народ и очаквам същото от страна на нашите съседи“, посочи още Румен Радев, запитан за перспективите за развитие на двустранните отношения, след утвърждаването на нашата съседка като президентска република. Държавният глава добави, че Турция е най-големият търговски партньор на България извън Европейския съюз, а и югоизточната „врата“ на Европа, която в момента удържа миграционния натиск.„След катастрофалния провал на енергийната ни политика, Турция се превръща и в решаващ фактор по отношение на надеждността на нашата енергийна сигурност, на доставките и на цената на природния газ“, подчерта още българският президент. Държавният глава изрази увереност, че с президента на Турция ще работят за развитие на двустранните отношения в дух на добросъседство, взаимно уважение и партньорство. ", "date": "2018.07.09", "title": "Румен Радев: Стремя се да изграждам отношения на взаимно доверие и уважение с всички президенти на всички наши съседни страни"}
{"url": "http://www.cross.bg/dzhonsun-boris-vunshen-1578746.html", "text": "/КРОСС/ Британският външен министър Борис Джонсън подаде оставка, а премиерът Тереза Мей я е приела, съобщи Ройтерс.„Скоро ще бъде обявено кой ще го замени на поста. Премиерът благодари на Борис за работата му”, се казва в съобщение от кабинета на Мей.Оставката на Джонсън идва часове след като.", "date": "2018.07.09", "title": "Британският външен министър Борис Джонсън подаде оставка"}
{"url": "http://www.cross.bg/dva-klana-se-biha-v-strazhishko-selo-1578737.html", "text": "/КРОСС/ Масов бой между две фамилии стана в центъра на стражишкото село Камен в понеделник.По неофициална информация спречкването станало заради жена, съобщава Нова Телевизия.Двама души са били откарани в горнооряховската болница с порезни рани. Мъжете, предизвикали боя, се издирват.Заради екшъна в Камен бяха пратени полицейски сили от Велико Търново и Горна Оряховица. На място има и маскирани и въоръжени служители на МВР.", "date": "2018.07.09", "title": "Два клана се биха в стражишко село "}
{"url": "http://www.cross.bg/helikopter-mi-tehnik-1578723.html", "text": "/КРОСС/ Комисията за разследване на авиационното произшествие с хеликоптер Ми-17 завърши своята работа с доклад за възможните причини.Припомняме, че на 11.06.2018 г., около 20:30 часа, в авиобаза Крумово вертолетът Ми-17 катастрофира. В трагичния инцидент загинаха майор Пламен Пантилеев и майор Стоян Неделчев, а бордният техник офицерски кандидат Алексей Каменов бе ранен.Докладът на комисията е поверителен и ще бъде предоставен на Военно-окръжна прокуратура - Пловдив. Окончателното заключение за причините за катастрофата ще бъдат дадени от Военно-окръжна прокуратура – Пловдив след приключване на досъдебното производство.Междувременно тази сутрин от ВМА в добро здравословно състояние бе изписан офицерски кандидат Алексей Каменов, борден техник на авариралия хеликоптер.", "date": "2018.07.09", "title": "Комисията за разследване на авиационното произшествие с хеликоптер Ми-17 завърши своята работа"}
{"url": "http://www.cross.bg/deiistviya-voennoslyzheshti-alpiiiski-1578725.html", "text": "/КРОСС/ Военнослужещи от Командването на Сухопътните войски и 101-ви Алпийски батальон – Смолян взеха участие в учението в планинска местност „5 Torri” (5-текули) в Република Италия от 29 юни до 7 юли 2018 г. Учението е ежегодно и се провежда в местността Алта Вал Бадиа, която предлага отлични условия за тренировка и провеждане на занятия по специална алпийска подготовка. Всички занятия (катерене, тактически действия в планинско-горист терен, преодоляване на скални препятствия, спасяване с хеликоптер) са на мястото, известно като 5-те кули в района Доломити.В учението взеха участие представители на 15 страни и военнослужещи от центъра на НАТО за подготовка и усъвършенстване на воденето на бойни действия в планинско-гориста местност “Mountain Warfare COE”, разположен в град Полче, Република Словения.                Дейностите включваха алпийско изкачване на най-високия връх в Доломитите (3343 метра), скално катерене на маршрути с различна трудност и дължина, спасяване на пострадал на скала с помощта на хеликоптер, движение по парапети, спускане на пострадал по способа „тролей” и тактически действия в пресечен терен. Целта на учението бе да се демонстрират способностите и да се тренират подразделенията за работа и водене на бойни действия в пресечен терен. Българските военнослужещи преминаха маршрути и алпийски турове с различна категория на трудност и проведоха подготовка съвместно с военнослужещи от отряда за борба с тероризма на пакистанската армия. На деня за високопоставени гости 5 юли, пред началника на отбраната на Република Италия генерал Клаудио Грациани, българските военнослужещи демонстрираха уменията си на един от най-трудните маршрути, за което получиха специални поздравления от комадващия италианските алпийски части. Участието в това учение предостави много добра възможност за българските военнослужещи да осъществят контакти и да премерят сили с военнослужещите от водещите алпийски страни в Европа; да повишат алпийската си подготовка; да обменят опит за действия във високопланински и алпийски райони; да водят ефективни действия в планинско-гориста местност в съчетание с методи и способи за оцеляване и преодоляване на различни теренни форми.", "date": "2018.07.09", "title": "Военнослужещи от Сухопътните войски получиха висока оценка за участието си в учение в планинска местност в Италия "}
{"url": "http://www.cross.bg/chasa-varna-sryada-1578724.html", "text": "/КРОСС/„Еврофутбол\" кани всички пълнолетни българи, които се намират по Черноморието, да посетят пункт на букмейкъра до края на Световното първенство в Русия и да вземат своята награда.Посетителите могат да се включат в игра с въпроси и отговори на футболна тема и да спечелят шапки, ключодържатели, топки и грил сетове с логото на „Еврофутбол\".              През следващите дни лъчезарните момичетата на българския букмейкър са във Варна и Шабла:            Елате да изживеем най-силните емоции от полуфиналите и финалите на Мондиала заедно! Покажете футболни знания, спечелете награди и се пригответе за забавления!               ", "date": "2018.07.09", "title": "Включете се в промоцията на „Еврофутбол“ до края на Световното"}
{"url": "http://www.cross.bg/plovdiv-godishen-trypa-1578727.html", "text": "/КРОСС/ Водолази от Пловдив откриха трупа на 37-годишен мъж в река Тунджа край казанлъшкото село Розово.Сигналът за изчезнали рибар е даден още вчера, когато мъжът не се е прибрал.Открито е колелото му и всички риболовни такъми, с които е ловил рибата. Във водата полицаите открили джапанките на мъжа.Малко след 13 ч. водолази от Пловдив извадиха трупа на рибаря. Не е ясна причината за трагичния инцидент.", "date": "2018.07.09", "title": "37-годишен рибар се удави в Тунджа"}
{"url": "http://www.cross.bg/raab-ministur-brekzit-1578726.html", "text": "/КРОСС/ Британският премиер Тереза Мей назначи Доминик Рааб на поста министър по въпросите на брекзит, след като предшественикът му Дейвид Дейвис подаде оставка като протест срещу плановете на правителството за запазване на тесни търговски отношения с Европейския съюз, предаде Ройтерс.\"Кралицата с радост одобри назначението на Доминик Рааб за министър за излизането на Великобритания от Европейския съюз\", съобщиха днес от офиса на Мей.Досега Рааб беше министър по въпросите на жилищното строителство, регионите и местното самоуправление, припомня Ройтерс.44-годишният Рааб става депутат през 2010 г. и е бил назначаван като заместник на няколко различни министерски поста. Преди да влезе в парламента, е работил в министерството на външните работи и Общността на нациите.Рааб е евроскептик и активист за брекзит преди референдума за членството на Великобритания в ЕС през 2016 г. Той учи право в Оксфорд и Кеймбридж и започва да работи за юридическата кантора \"Линклейтърс\", където се занимава с финансови казуси, международни съдебни спорове и конкурентно право.Наскоро той беше държавен министър за жилищното строителство - важен пост, който получи след опустошителния пожар във високата жилищна сграда в Лондон \"Гренфел Тауър\", в който загинаха 71 души. Преди това Рааб е бил държавен министър на правосъдието и за гражданските свободи.", "date": "2018.07.09", "title": "Британският премиер назначи нов министър за брекзит"}
{"url": "http://www.cross.bg/daniel-firma-slychaya-1578729.html", "text": "/КРОСС/ На втория ден, след като стана ясно, че  прокуратурата се зае със случая.Софийска градска прокуратура (СГП) образува досъдебно производство за смъртта на 25-годишния Даниел Тасев, като първоначалната версия е за причиняване на смърт по непредпазливост поради незнание или немарливо изпълнение на занятие (чл. 123, ал. 1 от НК).Разследването е възложено на следовател от СО-СГП, който е извършил оглед на местопроизшествието.        С постановление на наблюдаващия прокурор от СГП е назначена съдебно-медицинска експертиза за установяване причината на смъртта. Ще бъде проверено спазването на трудовото законодателство и изискванията за безопасност на труда, както и документацията на фирмата, в която е работил Даниел Тасев, ще се изискат записите от видеонаблюдението и др.Отново днес отговарящата за сигурността на обекта Национална служба за охрана взе отношение по случая.Днес се появи информация, че във фаталната нощ Даниел Тасев два часа и половина не е бил на поста си, защото е отишъл при служител на службата, с когото разговарял.Това беше обявено от работодателя му, но от НСО предпочетоха да спестят коментарите си пред медиите: „Изразяваме своите съболезнования към семейството и близките на загиналия при трагичния инцидент млад човек. Факти и обстоятелства, свързани със случая, могат да предоставят единствено разследващите органи. До приключване на разследването НСО няма да коментира инцидента”.Междувременно случаят придоби политически измерения, след като стана ясно, че охранителната фирма „Дефанс Консулт” е свързана със зам.-министъра на труда и социалната политика Султанка Петрова – управителят е баща на внуците й, а съпругът й му е пълномощник.От БСП призоваха лидерите на „Обединени патриоти” Красимир Каракачанов, Волен Сидеров и Валери Симеонов да оттеглят Петрова.„Като достойни патриоти, дайте пример, че за Вас конфликтът на интереси в политиката е недопустим. Г-н Симеонов, Вие смело се противопоставихте на назначаването на \"калинки\" на ГЕРБ и \"партизански назначения\". Призоваваме Ви да продължите със същото отношение към съвместяването в едно семейство на пост заместник-министър и управление на фирма, която охранява Народното събрание”, пишат социалистите.", "date": "2018.07.09", "title": "Прокуратурата разследва причиняване на смърт по непредпазливост в Партийния дом"}
{"url": "http://www.cross.bg/stroitelna-firma-ostavi-domakinstva-bez-tok-1578732.html", "text": "/КРОСС/ Днес при изкопни дейности на строителна фирма беше скъсан кабел, собственост на ЧЕЗ Разпределение, поради което без електрозахранване за 1 час и 35 мин., останаха около 2000 клиенти на дружеството в с . Лозен, съобщиха от пресцентъра на ЧЕЗ. Аварията възникнала около 14:30 ч.  ", "date": "2018.07.09", "title": "Строителна фирма остави 2000 домакинства без ток"}
{"url": "http://www.cross.bg/hilyadi-rodopi-magistrala-1578731.html", "text": "/КРОСС/ Останалите след приключилия наскоро ремонт на магистрала „Тракия“ 18 хиляди тона асфалт ще бъдат предоставени на Община Родопи, за да бъдат обновени част от разбитите улици в по-големите села, съобщава БНР. Асфалтът сега се съхранява в специализирано депо близо до магистралата. Веднага след като от агенция \"Пътна инфраструктура\" се разпоредят за дарението, ще започнат и ремонтите, каза кметът на община Родопи Пламен Спасов. Вече са проведени  процедурите за избор на фирмите, които ще работят. Приоритетно ще се асфалтират вътрешните улици.\"Много от тях са почти непроходими и това е от години. Ще разпределим, те са около 14 големи населени места, в които живеят около три, четири хиляди жители, горе-долу да огреем навсякъде.Отделно Общината е заделила ресурс за асфалтирането на три километра основни пътища в селата Брестовица, Цалапица и Крумово. Ремонтите възлизат на над 550 хиляди лева.", "date": "2018.07.09", "title": "Останалите от ремонта на магистрала „Тракия“ 18 хиляди тона асфалт ще бъдат предоставени на Община Родопи"}
{"url": "http://www.cross.bg/subota-bankomat-vzriveniya-1578720.html", "text": "/КРОСС/ Откраднати са около 200 хиляди лева отИнформацията беше официално потвърдена днес от пловдивската районна прокуратура, предаде bTV.Полицията продължава да издирва двама заподозрени мъже с неустановена самоличност.Те са били видени от свидетели малко след взривяването на банковия офис.", "date": "2018.07.09", "title": "200 хил. лв. са откраднати от взривения в събота пловдивски банкомат"}
{"url": "http://www.cross.bg/evropa-putyvane-bileti-1578713.html", "text": "/КРОСС/ Над 200 български младежи на 18 години са сред първите одобрени за безплатни билети за пътуване с влак в Европа в рамките на инициатива на Европейската комисия. Предстои втора серия на одобрения. Подадени са над хиляда заявления, заяви за БНР Никола Миладинов от представителството на комисията в България.  , каза още Никола Миладинов. От днес до 30 септември около 15 000 души на 18-годишна възраст ще имат възможност за безплатно пътуване, в което да опознаят Европа.Инициативата на Европейската комисия, която е с бюджет от 12 млн. евро, разпределя на всяка държава членка определен брой билети за пътуване, въз основа на дела от населението в Общността. Европейската комисия определя спечелилите за пътуване до 30 дни, самостоятелно или в групи до пет души, за до четири места в Европа. Хората с увреждания ще имат възможност да потърсят допълнителна помощ за покриване разходите на човек или куче асистент. Одобрените ще споделят преживяното чрез социални медии или презентация в училище или местна общност.  ", "date": "2018.07.09", "title": "Над 200 български младежи са одобрени да пътуват безплатно с влак в Европа"}
{"url": "http://www.cross.bg/siriya-produlzhava-rysiya-1578715.html", "text": "/КРОСС/ Руската армия планира да евакуира около 1000 души от югозападната зона за деескалация в Сирия по хуманитарен коридор близо до град Дараа, предаде Ройтерс, като се позова на агенция Интерфакс.Агенцията цитира руския Център за помирение на враждуващите страни в Сирия, който заяви, че хората ще бъдат евакуирани в северната сирийска провинция Идлиб. Броят на селата и градовете, присъединили се към примирието в Югозападна Сирия, се е увеличил до 90, каза центърът.Гражданската война в Сирия, започнала през 2011 година, продължава и до днес. От началото на конфликта огромна част от населението напусна домовете и родината си. Русия продължава да е най-верният съюзник на режима на Башар Асад.", "date": "2018.07.09", "title": "Русия евакуира 1000 души в Сирия"}
{"url": "http://www.cross.bg/nyama-raiiona-navodneni-1578711.html", "text": "/КРОСС/ Жълт код за валежи и гръмотевични бури е в сила за цяла България, с изключение на 4 области по Черноморието и 3 области в югозападните райони. За утре предупреждение е обявено за Централна Северна България. Наводнен е главният път София - Варна между селата Козаревец и Кесарево в . В района са паднали 85 литра дъжд на квадратен метър, което е 140 процента от месечната норма. Водата на пътя е над 50 сантиметра, има закъсали автомобили. От \"Пътна полиция\" препоръчват да се обикаля през село Джулюница. Освен пътят, залята е и база на държавния резерв в района на железопътната гара в селото. Няма пострадали хора и наводнени къщи. Язовирът е около 20 декара и е прелял, няма скъсана дига, обясни кметът на Джулюница Мариян Тончев.Във великотърновското село Ресен предстои да бъде изпратен общински багер, който да прокопае дере, за да бъде отводнен районът около хлебозавода. Наводнени са ниските части на великотърновския квартал \"Чолаковци\", защото канализационните шахти не са успели да поемат водата. Нивото на река Янтра в квартала е под критичните нива, поясни заместник-кметът по сигурността Георги Камарашев. Нивото на река Осъм в  се е покачило с един метър след падналите през последното денонощие в района обилни валежи, които наводниха пътища, сгради и дворове. Няма бедстващи хора и населени места.Между 40 и 60 литра са падналите валежи в Ловешко и Троянско. Главният път София - Варна беше затворен за няколко часа заради наводнен участък в района на село Голец. На пътя Ловеч - Угърчин също има наводнени участъци. Все още е ограничено движението между селата Радювене и Катунец. На този етап нивата на реките са под критичните. Няма опасност от преливане на язовири, посочи областният управител на Ловеч Георги Терзийски.„Всички язовири са с включени изпускатели и с празни преливници. Малките реки и дерета се оттичат, ситуацията се нормализира“, каза той и допълни, че има наводнени дворове и къщи в близост до реките и деретата. Няма населени места без ток и вода.", "date": "2018.07.09", "title": "Наводнен е главният път София - Варна между великотърновските селата Козаревец и Кесарево"}
{"url": "http://www.cross.bg/glavniya-prokyror-otstranyavaneto-1578714.html", "text": "/КРОСС/Румънският президент Клаус Йоханис се подписа под документ за отстраняването на главния прокурор за борба с корупцията Лаура Кьовеши, съобщи Romania Insider.Йоханис се съобрази с решението на Конституционния съд от май.„Решенията на Конституционния съд трябва да бъдат спазвани в държава, която спазва върховенството на закона. Президентът издаде указ за отстраняването на главния прокурор от поста“, заяви говорителят на президентството.Министърът на правосъдието Тудорел Тоадер призова за отстраняването на Кьовеши още през февруари. Това предизвика многохилядни протести в цялата страна.ЕС многократно е показвал одобрение към борбата с престъпността в Румъния. Според местни представители обаче прокуратурата извършва политически процеси. Правителството вече започна реформи в съдебната система.", "date": "2018.07.09", "title": "Отстраниха главния прокурор в Румъния"}
{"url": "http://www.cross.bg/petrola-dolara-tzenite-1578716.html", "text": "/КРОСС/Руското финансово министерство предупреждава от опасността за нов срив на цените на петрола, ако те останат над дългосрочните нива на баланс от 50-60 долара за барел, казват от министерството в документ, с който Sputnik се е сдобил.„През 2018 година цените на петрола достигнаха нови върхове от 2014 година насам. Основните фактори на растежа на цената бяха икономическата криза и срива на добива на петрол във Венецуела, както и намерението на САЩ да „анулират добива на петрол в Иран“, след като се оттеглиха от ядреното споразумение. Въпреки това, стабилните цени на петролния пазар са под настоящите цифри и възлизат на около 50 долара за барел, а настоящият растеж трябва да бъде разглеждан като временен. Ако цените на петрола продължават да стоят над дългосрочните нива на равновесие, сривът в цените ще се повтори“, пише в документа.Авторите на документа смятат, че възникващата ситуация е подобна на периода на високи цени на петрола през 2011 – 2013 година, когато дългосрочното ниво на равновесие беше около 80-90 долара за барел, докато действителната цена достигна до около 110 долара.„Тогава, след период на високи цени между 2011-2013 година, ОПЕК стартира ценова война срещу добива на шистов газ от САЩ и маргиналните цени на петролния добив около света паднаха до сегашните нива на 50-60 долара за барел“, се казва още в документа. Според министерството, държави като САЩ, Канада, Бразилия, Ангола и други, имат достатъчно ресурси и възможности да увеличат добива си на петрол, предаде „Фокус“.", "date": "2018.07.09", "title": "Руски доклад: Предстои криза с петрола"}
{"url": "http://www.cross.bg/bar-zoar-bulgariya-prof-1578722.html", "text": "/КРОСС/ Българската държава може да има много посланици по света, но българският народ има малцина истински посланици и това са личности като проф. Михаил Бар-Зоар. Това заяви президентът Румен Радев, който днес удостои с орден „Стара планина“ първа степен родения в България световноизвестен израелски писател, историк и политик. Отличието се връчва за принос в популяризирането на спасяването на българските евреи по време на Втората световна война и за развитието на двустранните отношения между България и Израел.Най-високото държавно отличие е израз на признанията ни за всички усилия и действия на проф. Бар-Зоар светът да научи истината за спасяването на българските евреи в един от най-мрачните периоди на европейската цивилизация, заяви на церемонията президентът Румен Радев. Държавният глава посочи, че израелският историк, който е напуснал страната ни на 10-годишна възраст през 1948 година, през целия си живот е останал образец за истински български патриот.Румен Радев определи като светъл момент на национална гордост спасяването на българските евреи. „В онези години на смъртна опасност и мракобесие цял един народ се е изправи в защита на своите съграждани, обединен от добродетели и ценности, завещани ни още от нашите възрожденци“, заяви президентът.От своя страна проф. Бар-Зоар отбеляза, че високото отличие е награда за българския народ, защото именно негово дело е спасяването на българските евреи, макар и днес „лъжливи историци“ да се опитват да посочат други спасители. Досега се опитвах да разпространя това, но всички, които можем, трябва да направим този факт достояние на целия свят, призова проф. Бар-Зоар.Той заяви, че винаги помни думите на баща си, който при напускането на  България през сълзи е казал, че евреите оставят една любима страна, която е добра към тях. За този момент от живота си проф. Бар-Зоар разказа: „Всеки път, когато чуя химна „Мила Родино“, се сещам за онзи ден през ноември 1948 година, когато с товарен влак отпътувахме за България през Югославия към Израел. Когато минахме границата, влакът спря за административен проблем и всички слязохме – тогава 1000 души се обърнаха към българската граница и един човек започна да пее, после втори и трети. До няколко минути на една красива зелена долина имаше огромен хор от 1000 души, които пееха „Мила Родино“, а баща ми и майка ми пееха и плачеха“.Проф. Бар-Зоар посочи, че България е направила огромен подарък на Израел, тъй като българските евреи имат принос са развитието на политиката и обществения живот израелската държава. Тези хора остават българи, защото имат специално отношение към България като страна, която трябва да бъде пример за целия свят, обясни проф. Бар-Зоар. По думите му, и България, и Израел са малки страни, но с морални принципи и това е един от уроците от спасяването на българските евреи. Нямаме природни богатства, но имаме морално наследство. Така че, когато има нарушение на човешките права, колкото и „малки“ да сме, трябва да се борим с това и така да дадем пример как един малък Давид може да победи един огромен Голиат, призова проф. Бар-Зоар.На церемонията в Гербовата зала на „Дондуков“ 2 присъстваха президентът (1997 – 2002 г.) Петър Стоянов, дипломати, общественици.", "date": "2018.07.09", "title": "Румен Радев: Професор Бар-Зоар през целия си живот остана образец за истински български патриот"}
{"url": "http://www.cross.bg/stranata-karta-rysiya-1578718.html", "text": "/КРОСС/ В отговор на поздравление от Централното разузнавателно управление (ЦРУ) за участието в четвъртфиналите на Световното първенство по футбол посолството на Руската федерация в САЩ посъветва американското разузнаване на актуализира картата на страната, като добави към нея Кримския полуостров, предаваРИА Новости, цитиран от Фокус.Преди двубоя Русия-Хърватия ЦРУ публикува в социалната мрежа „Туитър“ любопитни неща за Русия от „Световната книга за факти на ЦРУ“. В един от постовете бе приведена карта на страната, а в друг – статистически данни за нея.                „Поздравите са приети, ЦРУ. Моля, обновете Вашата карта на Русия и статистиката за нея“, написаха дипломатите на Москва в отговор.                    Към съобщението бе прикрепена и карта на Руската федерация с Крим в състава й. Приведени са и нови данни за населението и площта на страната. ", "date": "2018.07.09", "title": "Посолството на Русия в САЩ посъветва ЦРУ да актуализира картата на страната"}
{"url": "http://www.cross.bg/priemna-milka-georgi-1578721.html", "text": "/КРОСС/ На 10 юли, от 15.00 до 17.00 часа, заместник-председателят на СОС Милка Христова и народният представител от „БСП за България“ проф. Георги Михайлов ще бъдат на разположение на софиянци в постоянната приемна на БСП – София на ул. \"Леге\" №10, етаж 1. Желаещите може да се запишат предварително на телефон 02/987 20 86.", "date": "2018.07.09", "title": "Заместник-председателят на СОС Милка Христова и народният представител от „БСП за България“ проф. Георги Михайлов ще проведат приемна за граждани"}
{"url": "http://www.cross.bg/peshtera-navodnenata-trenyor-1578719.html", "text": "/КРОСС/ Пето момче е изведено от наводнената пещера в Тайланд днес, предаде Ройтерс, като цитира представител на кралските ВМС. Преди това очевидци са видели спасители да изнасят човек на носилка от пещерата, в която са блокирани момчетата и техният треньор по футбол.Операцията по спасяването на момчетата и техния треньор беше подновена по-рано днес.Вчера бяха спасени четири от 12-те момчета, заклещени в наводнената пещера от 23 юни. С тях е и техният треньор.", "date": "2018.07.09", "title": "Пето момче е извадено от наводнената пещера в Тайланд"}
{"url": "http://www.cross.bg/prizovavame-ministur-zamestnik--1578703.html", "text": "/КРОСС/ Изразяваме съболезнования на семейството и близките на загиналия при ремонта на Партийния дом Даниел Тасев.Уважаеми г-н Симеонов, Каракачанов, Сидеров,Обръщаме се към вас, да оттеглите своя представител в МТСП - заместник- министър Султанка Петрова. Като достойни патриоти, дайте пример, че за Вас конфликтът на интереси в политиката е недопустим.Г-н Симеонов,Вие смело се противопоставихте на назначаването на \"калинки\" на ГЕРБ и \"партизански назначения\". Призоваваме Ви да продължите със същото отношение към съвместяването в едно семейство на пост заместник- министър и управление на фирма, която охранява Народното събрание.Когато властта и парите са така здраво обвързани, за хората остава засилващото се чувство за несправедливост. Призоваваме Ви да сложим край на това.", "date": "2018.07.09", "title": "БСП към Обединени патриоти : Оттеглите своя представител в МТСП - Султанка Петрова"}
{"url": "http://www.cross.bg/sushtite-obychenie-brekzit-1578705.html", "text": "/КРОСС/ Студентските кредити за българските кандидат-студенти във Великобритания ще се запазят и през първата учебна година след Брекзит.", "date": "2018.07.09", "title": "Англия запазва студентските кредити за българи след Брекзит"}
{"url": "http://www.cross.bg/rakita-gotovnost-ypravitel-1578706.html", "text": "/КРОСС/ Два язовира в Плевенско са преляли заради обилните дъждове, което е довело до наводнение на дворове и мазетa на къщи в селата Садовец и Ракита. Това съобщи областният управител Мирослав Петров. По думите му, става въпрос за язовир Ракита I и язовир Ракита II. Двата язовира са общинска собственост и са били отдадени на концесия. Последно са проверявани от комисия, назначена от областния управител на 21 юни 2018 година. След проверката е издадено предписание да се актуализира аварийния план въз основа на оценка на риска, съгласно чл. 35 от Закона за защита при бедствия и да се довърши възстановяването на водния откос, въздушния откос на изхода за основния изпускател и енергогасителя след основния изпускател. Срокът за изпълнение на предписанието на комисията е 31 август 2018 година.                      Хората в двете села  са обходени и предупредени да бъдат в готовност за евакуация при усложняване на положението. Надявам се да не се стигне до там, но все пак днес имаме метеорологичните предупреждения жълт код, така че продължаваме да следим нещата с повишено внимание. Взети са мерки за овладяване на ситуацията.                      Наредени са чували с пясък, които да препятстват потока на водата. През нощта обходихме и други големи язовири, за да се уверим, че няма опасност за хората\", подчерта Мирослав Петров, който говори в присъствието на кметовете на двете села Нинчо Иванов и Иван Рангелов. \"Пожарникарски екипи са отводнявали няколко къщи в Искър.                    Наводнени домове и стопански постройки има и в село Беглеж. Имаме готовност за свикване на Областния щаб по бедствия и аварии принужда. Подготвям и заповед за готовност за въвеждане на плановете за действие при наводнение за общините Плевен, Долни Дъбник и Червен бряг\", каза още областният управител.\n\t\t\t\t\t", "date": "2018.07.09", "title": "Два язовира преляха в Плевенско, има готовност за евакуация (видео)"}
{"url": "http://www.cross.bg/radev-rymen-avgystidis-1578707.html", "text": "/КРОСС/ Президентът Румен Радев удостои посланика на Република Кипър у нас Ставрос Августидис с орден \"Мадарски конник\" първа степен, информира БГНЕС.Президентът Румен Радев посочи, че отличието е признание за високите заслуги на посланик Августидис за развитието на двустранните отношения, както и израз на значението, което България отдава на връзките си с Кипър., каза Румен Радев.Посланик Ставрос Августидис отбеляза, че Кипър смята България традиционно за един много важен стратегически партньор. отбеляза дипломатът Ставрос Августидис. Той подчерта, че е много важно да се развиват отношенията между народите ни. ", "date": "2018.07.09", "title": "Румен Радев удостои посланика на Кипър с орден \"Мадарски конник\""}
{"url": "http://www.cross.bg/spasiha-godishno-momche-ot-belgiya-v-rila-1578704.html", "text": "/КРОСС/ Спасиха 18-годишен младеж от Белгия до връх Мермерите в Рила.Планински спасители от Дупница и Самоков откриха Анди след 16-часово издирване. Операцията е била затруднена заради гъстата мъгла в планината.Сигналът идва от група от 15 белгийски скаути, които ден по-рано са били засечени в района на Седемте езера. ", "date": "2018.07.09", "title": "Спасиха 18-годишно момче от Белгия в Рила"}
{"url": "http://www.cross.bg/takeover-moses-live-1578708.html", "text": "/КРОСС/ Канадското електронно дуо свири за пръв път в София на 18 юлиЛюбо Урсини и YALTA CLUB представят специалното издание TAKEOVER LIVE с гиг на Bob Moses в Room 2 на 18 юли. Популярното канадско дуо ще представи песни от предстоящия да излезе през есента свой нов албум и почти целия си брилянтен дебют  за първи път в България като част от традицията на клуба да представя най-модерните, актуални и нишови диджей и продуцентски проекти на съвременната електронна сцена.TAKEOVER LIVE е естественото допълнение към едноименната установена концепция дълги диджей сетове в интимната индустриална атмосфера на подземния Room 2, която вече е срещала публиката с величествени артисти като Dixon, Ame, Tiga, Shonky, Dyed Soundorom и още десетки интересни имена от 2014 насам. споделя Любо Урсини. Спечелилото награда Грами канадско дуо на Tom Howie и Jimmy Vallance е създадено преди шест години в дълбините на бруклинската ъндърграунд сцена. Първите издания на Bob Moses за напредничавия електронен лейбъл Scissor & Thread са забелязани от могъщите Domino, които издават дебютния им албум  през есента на 2015. Супер успешният им дебют илюстрира страхотния им талант да комбинират меланхолични плавни китари, мрачни тлеещи синтезатори и клубен ембиънт с лиричната дълбочината на класическите текстописци – звук, който привлича в еднаква степен не само клубно-ориентирана публика, но и сериозни рок фенове. Стилът на Bob Moses се прехвърля съвършено и в живите им изпълнения по време на непрекъснатите световни турнета и фестивали като Coachella, EDC, Lollapalooza, които циментират тяхната слава като задължителна група за концерти.Тази година групата се завърна с чисто новия сингъл – първата нова песен на Bob Moses след огромния успех на хита Tearing Me Up от дебютния им албум . Песента ще излезе и в ремикси на Matthew DearFaltyDL това лято и със сигурност ще бъде едно от новите парчета, които ще можем да чуем и на живо на първия TAKEOVER LIVE този юли.TAKEOVER LIVE специално събитие под формата на вечерно парти в средата на седмицата, което ще започне още в 19:00 с диджей сета на резидента Любо Урсини.   ", "date": "2018.07.09", "title": "BOB MOSES гостува на TAKEOVER LIVE в YALTA CLUB"}
{"url": "http://www.cross.bg/gazove-izgorelite-beshe-1578712.html", "text": "/КРОСС/ От автомобилната компания \"Нисан\" признаха, че данните за емисиите от изгорелите газове и икономията на гориво са били \"умишлено\" променяни, информира \"Франс прес\", цитирана от БГНЕС. Компанията не каза колко коли са били засегнати от манипулирането, което беше разкрито по време на доброволни тестове на всички части, извършени вследствие на миналогодишния скандал. Заключението е, че тестовете на емисиите на отработени газове и икономията на гориво са се \"отклонили от предписаните тестови данни“.  В допълнение се съобщава, че инспекционните доклади са изготвени \"въз основа на променени стойности на измерване\". Цената на акциите на \"Нисан\" се понижи с 4,56% до 1003,5 йени, след като беше обявено, че компанията ще направи изявление за измерванията на изгорелите газове. Фирмата обеща \"цялостно и всеобхватно разследване\" по последния скандал за фалшиви данни, който засяга автомобилен гигант в света. ", "date": "2018.07.09", "title": "Автомобилна компания призна за манипулиране на данните за изгорелите газове"}
{"url": "http://www.cross.bg/yaponiya-poroiinite-povod-1578717.html", "text": "/КРОСС/ Държавният глава Румен Радев изрази съболезнования на императорa на Япония Акихито по повод десетките загинали вследствие на поройните дъждове и предизвиканите от тях наводнения в страна. Бих искал да изразя своята съпричастност с всички пострадали от природното бедствие и увереността си за бързото възстановяване на засегнатите райони, пише българският президент в съболезнователния адрес до императора на Япония.", "date": "2018.07.09", "title": "Румен Радев изрази съболезнования на императорa на Япония Акихито по повод загиналите при поройните дъждове в страната"}
{"url": "http://www.cross.bg/nakazanie-za-slava-na-ykraiina-na-hurvatski-natzional-1578710.html", "text": "/КРОСС/ Вида и помощник-треньорът на Хърватия - Огнен Вукоевич, записаха клип, в който скандират \"Слава на Украйна!\" - популярен призив на националистите. Футболистът и треньорът бяха част от \"Динамо\" Киев и са сред любимците на украинските фенове.Подобно поведение обаче се тълкува от ФИФА като недопустимо заради показването на политически пристрастия, които нямат място по терените.Този път обаче от Световната футболна централа няма да предприемат строги мерки, най-вероятно защото Вида не е на стадиона по време на записа на видеоклипа.", "date": "2018.07.09", "title": "Наказание за „Слава на Украйна“ на хърватски национал"}
{"url": "http://www.cross.bg/stil-evrofytbol-purvenstvo-1578709.html", "text": "/КРОСС/ Спортният талант на „Еврофутбол“ Светлозар Николов се класира 13-и на 400 м съчетано плуване с време от 4:28.90 мин. на Европейското първенство по плуване за юноши и девойки в Хелзинки – Финландия. Той стана 26-и на 200 м бруст с 2:20.72 мин. и 23-ти на 200 м съчетано с 2:07.53 мин.                  Друг плувец, подкрепен от българския букмейкър - Петър Божилов, участва в две щафети – на 4 по 100 м св. стил и 4 по 200 м св. стил. В първата от тях българският отбор постави национален рекорд за мъже с 3:25.14 мин. и се класира на 9-о място от 17 държави, а във втората – на 13-о място със 7:34.09 мин. В индивидуалната надпревара Божилов стана 33-ти на 400 м св. стил с 3:58.70 мин. и 22-ри на 800 м св. стил с време 8:15.47.            Третият спортен талант на „Еврофутбол“ сред плувците, който представи България на шампионата, е Иван Алмаджиев. Той завърши на 28-о място на 50 м бътерфлай с 25,10 сек., на 38-о на 100 бътерфлай с 56,64 сек., зае 42-а позиция на 50 м свободен стил с 24.17 сек. и 62-та на 100 м св. стил с 53,47 сек. На проведеното на стадион „Васил Левски“ в София национално първенство по лека атлетика (7-8 юли 2018 г.) 15-годишната Йова Петрова стана републиканска шампионка по овчарски скок за момичета под 16. Тя покори височината от 290 см., което е нейно лично постижение за сезона и й донесе златния медал.На същото първенство триатлонистът Александър Сръндев дебютира при мъжете в дисциплината 3000 метра с препятствия и спечели бронзовото отличие с време от 10:05.35 мин.          Друг Спортен талант на „Еврофутбол“ – Александър Джорджев, от днес оглавява световната ранглиста по таекуондо при кадетите в категория до 57 кг. В подреждането има общо 527 спортисти.", "date": "2018.07.09", "title": "Талантът на \"Еврофутбол\" Светлозар Николов е 13-и на Европейското по плуване"}
{"url": "http://www.cross.bg/sezon-teatur-septemvri-1578693.html", "text": "/КРОСС/ Броени дни преди финала на сезон 2017/2018 Народният театър \"Иван Вазов\" започна продажбата на билети за новия. Пропуските за представленията, които започват през септември, вече може да се купят на двете каси на театъра, както и онлайн на .Новият сезон ще бъде открит на 11 септември с \"Цветът на дълбоките води\", режисиран от Бойка Велкова, която и участва в спектакъла. Справката показва, че за някои от най-търсените представления на изминалия сезон - \"Лисичета\", \"Господин Ибрахим и цветята на Корана\", \"Богът на касапницата\", местата вече са почти изчерпани, съобщава Катя Попчева, ръководител маркетинг и комуникации на НТ \"Иван Вазов\".В продажба са и билетите за първата премиера за следващия сезон - \"Един безумен ден\" по Пиер дьо Бомарше. Пищният спектакъл, режисиран от един от водещите актьори на НТ - Михаил Петров, ще дебютира пред публика на 27 и 28 септември на голямата сцена. Режисьорът определя представлението като театрален карнавал, в който си дават среща театър, музика, песен, танц, балет, живопис. \"Един безумен ден\" ще събере на сцената Параскева Джукелова, Джулия Бочева, Гергана Змийчарова, Стелиан Радев, Димитър Живков, Вяра Табакова, Христо Чешмеджиев, Стоян Пепеланов, Васил Драганов, Христо Терзиев. Сценичната версия на текста, който е популярен като \"Сватбата на Фигаро\", е дело на Михаил Петров и Анна Петрова. Костюмите са на Елена Иванова, музиката - на Любомир Денев. Хореографка е Мариана Крънчева, а музикален педагог Евгени Господинов.", "date": "2018.07.09", "title": "Народният театър пусна билетите за новия сезон"}
{"url": "http://www.cross.bg/rafting-vsichki-stryma-1578697.html", "text": "/КРОСС/ Тази събота, 14 юли, по инициатива на рафтинг клуб Адвенчър Нет ще се проведе добре познатата еко регата „Чиста Струма“  - едно събитие с 8-годишна традиция, чиято цел е да обърне внимание върху опазването на околната среда по поречието на река Струма в Кресненското дефиле. Както е известно, районът се отличава с уникален континентално-средиземноморски климат и  богата флора и фауна, което го прави предпочитана дестинация за еко туризъм. И тази година добре дошли са всички желаещи  да се включат в една атрактивна доброволческа  акция с рафтинг лодки и каяци - организатори, инструктори, приятели и почитатели на екстремните преживявания в бързи води - да обединят усилия и да съчетаят ят и да се забавляват.                      Организаторите ще предоставят чували и ръкавици за всички ентусиасти, които ще събират отпадъци както от лодките, така и от брега – боклуци, които всекидневно се закачат в крайбрежната растителност, но и пластмасови бидони, торбички, чашки и т.н., които се спускат свободно по течението.Сборен пункт ще бъде Адвенчър кемп, непосредствено след втория тунел от Благоевград, отбивката вдясно, а стартът на еко регатата ще бъде даден в 10 ч. Всеки включил се ще бъде награден с безплатно рафтинг или каяк спускане, а в края на деня всички участници ще се върнат обратно в кемпа, за да  отпразнуват успешната акция с щуро парти под звездите.                       Река Струма е най-подходящата локация за практикуване на рафтинг в България заради своето пълноводие, а също и предпочитано място за провеждане на състезания по рафтинг и каяк.", "date": "2018.07.09", "title": "Традиционна лятна еко регата ще чисти река Струма този уикенд  (14 юли, Кресненско дефиле)"}
{"url": "http://www.cross.bg/poshtata-litza-svetovrachene-1578694.html", "text": "/КРОСС/ Трима въоръжени лица са обрали пощата на софийското село Световрачене, потвърдиха за БНТ от МВР. Сигналът е получен малко след 9 ч.По първоначална информация, трима маскирани влезли в пощата, заплашили служителите с бухалки и отнели сума пари. Няма данни за пострадали. На мястото незабавно са изпратени полицейски екипи.Извършителите на грабежа са избягали с автомобил в неизвестна посока. В момента се издирват от органите на реда. ", "date": "2018.07.09", "title": "Въоръжени лица обраха пощата в Световрачене"}
{"url": "http://www.cross.bg/ychastuka-vlakove-beshe-1578696.html", "text": "\r\nДнес (9-и юли), около 07:40 ч. машинистът на товарен влак забелязва човек, който лежи на релсите в района на спирка Усойка и незабавно предприема действия за спиране на влака и уведомяване на компетентните служби, съощават от пресцентъра на БДЖ. По тази причина беше спряно движението на всички влакове, пътуващи в участъка между гарите Дупница и Благоевград, с цел извършване на следствени действия. За пътниците от преминаващите през участъка пътнически влакове беше организиран превоз с автобуси. Движението на композициите е възстановено в 11:13 ч.", "date": "2018.07.09", "title": "Възстановено е движението на влаковете в участъка между гарите  Дупница и Благоевград"}
{"url": "http://www.cross.bg/vruzka-izmama-telefonna-1578698.html", "text": "/КРОСС/ В резултат на упорита работа и извършени множество оперативни действия, криминалисти на ОДМВР- Плевен разкриха участник в телефонна измама. Разследването е започнало още миналата година, след сигнал, получен на 24 юли от 90-годишна жена, станала жертва на телефонна измама по познатата вече схема за провеждана полицейска операция. Жертвата обяснила, че непознат, представил се за полицейски служител, е звънял многократно на домашния й телефон и след като я убедил да „съдейства“, жената на три пъти  хвърлила през терасата си общо  6 970 лева, поставени в пликове. Три дни по-късно по същата схема била подведена и 79-годишна плевенчанка, която се простила с общо  8000 лева, в плика доверчиво поставила както  личната си карта, така и двете си дебитни карти с пин кодовете за тях. И по двата случая били образувани досъдебни производства. В хода на стартиралите оперативно - издирвателни действия криминалистите установили и задържали 32-годишен мъж, жител на село Неофит Рилски, Варненско, взел паричните суми и вещите. Той е привлечен в качеството му на обвиняем за извършено престъпление по чл. 210, ал. 1, във връзка с чл. 209, ал. 1, във връзка с чл. 26, ал. 1, във връзка с чл. 20, ал. 4 от НК, и е разпитан като такъв пред служебен защитник. С постановление на плевенския съд на 32-годишния мъж е взета мярка за  неотклонение \"задържане под стража\".", "date": "2018.07.09", "title": "Криминалисти на ОДМВР-Плевен задържаха участник в телефонна измама"}
{"url": "http://www.cross.bg/dyshi-navodneniyata-predade-1578700.html", "text": "/КРОСС/ Броят на жертвите на наводненията и свлачищата в Япония достигна днес 100 души, предаде NHK News, позовавайки се на местните властите.Операциите по издирване и спасяване се засилиха в сполетяната от природните стихии Западна Япония, като десетки хора са в неизвестност след започналите в четвъртък поройни дъждове.Седем души бяха открити мъртви днес сутринта в потопени под водата жилищни райони в град Курашики, предаде агенция Киодо.Градът е един от най-тежко пострадалите, повече от 1000 души в него са блокирани от наводненията.В префектурата Хирошима, засегната най-сериозно от свлачища, най-малко 39 души са загинали, а 40 други са в неизвестност.Общият брой на мобилизираните спасители, сред които войници и полицаи, е 54 000 души. Тяхната задача е да издирват блокирани, ранени и загинали, заяви вчера на пресконференция правителственият говорител Йошихиде Суга. Междувременно японският премиер Шиндзо Абе отмени планираните официални посещения в четири държави заради кризисната обстановка в страната. Абе планираше да посети Белгия, Франция, Саудитска Арабия и Египет.", "date": "2018.07.09", "title": "100 вече са жертвите на наводненията в Япония"}
{"url": "http://www.cross.bg/bryag-slunchev-predizvika-1578699.html", "text": "/КРОСС/ Катастрофа предизвика задръстване на пътя Бургас - Слънчев бряг, на разклона за Каблешково, съобщава bTV .Лека кола се е обърнала по таван на пътното платно малко преди 10 часа.Причината за инцидента е несъобразена скорост. Няма пострадали.Образувала се е колона от автомобили.От КАТ призовават шофьорите да ползват обходен маршрут през Ветрен и Миролюбиво, докато бъде изтеглен автомобилът.", "date": "2018.07.09", "title": "Катастрофа предизвика задръстване на пътя Бургас - Слънчев бряг"}
{"url": "http://www.cross.bg/mladite-hora-gerb-1578702.html", "text": "/КРОСС/ Уважаеми младежи ГЕРБ,Ние, младите хора на България, трябва да отстояваме правата на нашите връстници и с работата си да им създаваме условия да учат, работят и отглеждат децата си в България. Вашата партия управлява в момента. Не се ли срамувате, че точно ГЕРБ отхвърли Закона за семейното подоходно облагане, който щеше да помогне на младите семейства с деца да плащат по-малко данъци?Не ви ли е неудобно, че вашата партия не прие закона ни за културния чек, който щеше да позволи на младите хора да се докоснат до българската култура и изкуство и да съхранят българския дух?Защо не приехте облекченото студентско кредитиране, което  внесохме в парламента, за да могат учащите да подпомогнат следването си?Къде бяхте и защо мълчахте, когато ГЕРБ (Граждани за ЕВРОПЕЙСКО  развитие на България) получиха най-звучния шамар от младите европейци? Не само ние, Европа ви каза, че организираната от вас Европейска младежка конференция в София „разруши работата на поколенията преди нас”. Луис Алварадо – президент на Европейския младежки форум заяви: „Конференцията в България е пример за това, какво не е младежко участие. Европа е глобален пример и вдъхновение за останалата част от света за това, какво е възможно, що се отнася до овластяването на младите хора – защото го изградихме по трудния начин. И тази конференция подкопа и постави в опасност всичко това.” Нали за вас се отнасяше възмущението на младите европейци, че сте им изпратили смс, кога да ръкопляскат и стават на крака за „вожда” Ви.Призоваваме Ви да заемете активна позиция по политиките за младите хора, а не да изчерпвате младежката си дейност с лежане пред Партийния дом три дена и три нощи, за да регистрирате ГЕРБ за поредните избори в ЦИК. Като оставаме отворени за политически спор по работата за младите хора и тяхното бъдеще, Ви пожелаваме здраве и характер- да имате собствена позиция и да я отстоявате смело.Младежко обединение в БСП  ", "date": "2018.07.09", "title": "МО в БСП към младежите към МГЕРБ: Мълчите за шамара от Европа и лежите пред партийния дом"}
{"url": "http://www.cross.bg/otbranata-bulgarskata-armiya-1578701.html", "text": "/КРОСС/ Министърът на отбраната Красимир Каракачанов и началникът на отбраната генерал Андрей Боцев ще открият днес от 17 часа, фотоизложба по повод 140 години от създаването на Българската армия.Юбилейната фотоизложба под надслов „В кадър – Българската армия днес\" се организира от Министерството на отбраната, съвместносъс Столична община. Тя ще бъде разположенав Градската градина, пред Народния театър „ Иван Вазов“ от 9 до 23 юли 2018 г.На 32 пана ще бъде включен снимков материал с исторически характер, който се предоставя от Военноисторическия музей, както и фотоси, отразяващи боеспособността на видовете въоръжени сили на Българската армия. Снимките представят демонстративни бойни действия в реална ситуация, участия в различни полеви учения, национални празници и ритуали. Автор на снимките от съвременния период ефотографът на Министерството на отбраната Вяра Йовева.На събитието е поканена да присъства и Йорданка Фандъкова, кмет на гр.София. ", "date": "2018.07.09", "title": "Министърът на отбраната Красимир Каракачанов ще открие фотоизложба по повод 140 години от създаването на Българската армия"}
{"url": "http://www.cross.bg/tazi-sytrin-ysoiika-1578686.html", "text": "/КРОСС/ Жена беше ударена от товарен влак и загина тази сутрин на железопътен прелез край с. Усойка, съобщава bTV .Все още на мястото се прави оглед.Според първоначалните информации жената не е чула приближаващата композиция, докато е пресичала около 7:30 часа тази сутрин. Загиналата е на 60 г., живеела в една от махалите на селото, като местните масово пресичат жп линията на забранени места.Движението от Дупница до Кулата и обратното е напълно спряно.", "date": "2018.07.09", "title": "Влак прегази жена на прелез край Усойка (обновена)"}
{"url": "http://www.cross.bg/enrike-noviyat-selektzioner-1578728.html", "text": "/КРОСС/ Бившият треньор на \"Барселона\" Луис Енрике е новият селекционер на испанският национален отбор по футбол.Специалистът е подписал 2-годишен контракт, който ще е в сила до края на европейското първенство през 2020 г. При добро представяне, той ще бъде удължен, а заплатата му ще нарасне с 15%. Това твърдят испанските медии.По-рано днес за нов спортен директор на \"Ла Роха\" бе назначен Хосе Франсиско Молина. Според неофициална информация, Енрике ще получава заплата от 1,5 млн. евро на година. Той вече е избрал и част от щаба си - Хуан Карлос Унсуе ще му бъде помощник, а Рафел Пол ще отговаря за физическата подготовка.Очаква се в близките дни новият селекционер да бъде представен официално. Първата му задача ще бъде добро представяне в двата мача от Лигата на нациите срещу Англия и Хърватия през септември.Енрике не е водил отбор, откакто напусна \"Барселона\" през лятото на 2017 г. Той наследява на поста Фернандо Йеро, който изпълняваше треньорските функции в испанския тим по време на участието на отбора на Мондиала в Русия. \"Ла Роха\" отпадна на осминафинал в турнира, след като загуби след дузпи срещу домакините. ", "date": "2018.07.09", "title": "Луис Енрике е новият селекционер на Испания"}
{"url": "http://www.cross.bg/lodka-zasednala-plazh-1578730.html", "text": "/КРОСС/ Около 70 л нафта от заседнала моторна лодка се изляха и замърсиха водата до Южния плаж в Китен, съобщи bTV.При инцидента няма пострадали.Моторната лодка е заседнала в района на плажа.Капитанът и негов помощник са влезли в морето, за да направят пробен курс след ремонт на плавателния съд, но той се е напълнил с вода и е заседнал в плитчина, предаде БНР, цитирайки полицията в Бургас.От Морската администрация са поставили заграждения. Очаква се от Басейновата дирекция да изсипят абсорбиращи гранули.", "date": "2018.07.09", "title": "Инцидент с лодка: Около 70 л нафта се изляха до Южния плаж в Китен"}
{"url": "http://www.cross.bg/natziite-tochki-ligata-1578684.html", "text": "/КРОСС/ Русия победи домакина Франция с 3:0 гейма и спечели първото издание на Лигата на нациите, което е наследник на Световната лига. Руснаците се наложиха след 25:22, 25:20, 25:23 в двубой игран на стадион „Стад Пиер Мороа“ в Лил. Максим Михайлов бе най-резултатен за Русия с 19 точки, а Дмитрий Мусерски добави 12 точки. За Франция най-много точки отбеляза Ървин Нгапет – 16.В друг двубой, САЩ завоюваха бронзовите медали в Лигата на нациите след победа над Бразилия с 3:0 гейма.", "date": "2018.07.09", "title": "Русия победи Франция и спечели Лигата на нациите"}
{"url": "http://www.cross.bg/lekarstvata-lekarstva-blokirani-1578683.html", "text": "/КРОСС/ Пациентите, , трябва да отидат при личния си лекар, за да ги смени с аналог.Аптекарите у нас нямат право да правят такава замяна.На институциите у нас най-вероятно ще се наложи да направят нова оценка на цените на лекарствата за хипертония, които Здравната каса плаща. Причината – цената им се определя спрямо най-ниската в групата.Засегнатите лекарства съдържат активното вещество валсартан. Китайски производител на това вещество е докладвал, че е открит примес в него.Именно този примес е класифициран като вероятен канцероген. Затова са блокирани  само лекарствата на фирмите, които се снабдяват с активното вещество от китайския завод.Списъкът им е публикуван на сайта на Агенцията по лекарствата.Китайската фирма твърди, че отритият примес е свързан с промени в производствения процес от 2012 г. Уточнява, че няма нарушения на правилата за добра производствена практика и няма данни други активни вещества, произведени от компанията,  да са засегнати.Заместители на блокираните лекарства има, списъкът също е на сайта на Агенцията по лекарствата.Малко над 160 хиляди пациенти у нас пият блокираните лекарства. Освен при хипертония те се предписват при скорошен миокарден инфаркт и сърдечна недостатъчност.Акцията по спиране на продажбите е превантивна. Лекарите и аптеките са уведомени.Той обаче се използва и в хранителната промишленост.Според Маргарита Грозданова, магистър-фармацевт и член на Българския фармацевтичен съюз (БФС) няма място за паника. Примесът, заради който са блокирани лекарствата, е вторичен амин и се използва и в хранителната промишленост – забавя развитието на бактериите, обясни Грозданова. Според нея хората, които имат лечение с тези продукти, могат да продължат да използват лекарството, докато отидат при своя личен лекар.Фармацевтът уточни още, че лекарствата са блокирани, за да се уточни колко е този примес и какво е въздействието върху хора, защото засега е доказано канцерогенно въздействие само върху животни.Европейската агенция по лекарствата и националните органи проучват степента на замърсяване с примеса и възможните въздействия върху пациентите. Данните от проучването ще бъдат публично оповестени.", "date": "2018.07.09", "title": "Пациентите с блокирани лекарства за кръвно трябва да посетят лекар, за да ги сменят"}
{"url": "http://www.cross.bg/rysiya-shylgin-ryskiyat-1578685.html", "text": "/КРОСС/ Русия няма планове да напуска Организацията за забрана на химическите оръжия (ОЗХО), въпреки удължението на мандата на организацията, заяви руският представител в ОЗХО Александър Шулгин, цитиран от Sputnik, предава Фокус.„Нека не надникваме толкова отвъд хоризонта. Сега ще анализираме резултатите от Конференцията на държавните партии (от ОЗХО). Нека видим как ще се развият събитията и какви предложения ще бъдат направени в тази връзка“, заяви Шулгин на въпрос за възможността за излизане на Русия от организацията.Той отбеляза, че решението на Русия ще бъде „проверено, балансирано и със задължителното пресмятане на руските национални интереси“.„Мога да кажа, че Русия ще направи всичко възможно, за да позволи на една някога успешна организация да се завърне към пълноценната си работа на базата на консенсус и с взаимно уважение на участващите към интересите на другите“, допълни руският пратеник.", "date": "2018.07.09", "title": " Русия няма планове да излиза от ОЗХО"}
{"url": "http://www.cross.bg/daniel-firmata-neshto-1578687.html", "text": "/КРОСС/ Ден, след като близки на млад охранител разказаха пред bTV за мистериозната му смърт в бившия Партиен дом, неяснотите по случая стават все повече. Според работодателя на Даниел Тасев, починалият е бил един от най-добрите служители на фирмата, но във фаталната нощ по неизяснени причини е напуснал поста си, за да говори със служител на НСО.Шахтата, в която е намерено тялото, пък е извън обсега на камерите.От МВР работят по хипотезата за трудова злополука, но цялата тайнственост около случилото се притеснява близките.„Всички варианти са възможни, предвид какво работи в тази сграда, може нещо да е скрито”, коментира лелята на Даниел – Катя Еленкова. Тя посочи, че все още даже не знаят къде е тялото на младия мъж.„Не знам дали е бутнат или е станало нещо, но ще се борим да разберем”, каза и брат му – Бранко Величков. „Ние също искаме да разберем истината, защото Даниел беше един от най-добрите ни служители”, подчерта собственикът на охранителната фирма Филип Чипев. Той обясни, че фирмата (\"Дефанс консулт\") има задължение да охранява само от 19 ч. до 7 ч. и така нейните служители не се засичат.Освен това даже ръководството няма достъп до мястото: „Това е обект под специална охрана на НСО. Достъп имат само трима охранители с предварително одобрен специален достъп”. Един от тях, който застъпил на следващата вечер разбрал за нещо необичайно в смяната на Даниел: „От 7 до 9 и половина не е бил на работното си място, бил е при охраната от НСО, говорили са”.Официално обаче фирмата не е получила информация от институциите. Шахтата, където е намерено тялото, е извън обсега на охранителната камера.„Дефанс консулт” е свързана със зам.-министъра на труда и социалната политика Султанка Петрова. Чипев е баща на внуците й, а съпругът на Петрова е негов пълномощник. Шефът на фирмата обаче е категоричен, че дружеството няма общо с изпълнителя на реконструкцията на сградата, който е избран с обществена поръчка и след това е наел охрана.", "date": "2018.07.09", "title": "Въпросите около смъртта на охранител в Партийния дом стават все повече"}
{"url": "http://www.cross.bg/zlateva-evropredsedatelstvoto-predsedatelstvoto-1578691.html", "text": "/КРОСС/ „Политическата оценка на БСП за европредседателството ще бъде представена през тази седмица. В края на миналата година ние бяхме единствената партия, която представи документ, свързан с приоритетите за този период”. Това каза зам.-председателят на НС на БСП Деница Златева пред БНР. Тя добави, че БСП - като политическа сила е работила изключително активно по един от основните приоритети – Западните Балкани. „Ролята на Кристиан Вигенин, като председател на комисията по европейско въпроси, бе много голяма. БСП даде изключително голям принос към успешното  парламентарното измерение на европредседателството, въпреки че към нас имаше много критики, че го саботираме\"- каза Златева.Деница Златева припомни, че на 1-ви декември парламентът е приел решение за позицията си по проекта на програмата на председателството. „В това решение има една изключително важна точка, която,за съжаление, през изминалите 6 месеца бе неглижирана от премиера и част от министрите. Тя казва, че министрите трябва да информират редовно парламентарните комисии по напредъка на организацията на приоритетите, а министър-председателя за резултатите от заседанията на Европейския съвет”, уточни тя. Зам.-председателят на левицата добави, че за съжаление, за тези 6 месеца, премиерът се е появил само веднъж в парламента и то след декларация на лидера БСП. Тя заяви, че по време на председателството парламентът е останал игнориран. „Искам да изразя поздравления към българската администрация и дипломация за работата им през тези 6 месеца.  Публичният образ на европредседателството се концентрираше между дейността и срещите на премиера и част от министрите, но основната дейност, този тежък труд, лежеше на плещите на професионалните дипломати, служителите в МВР, НСО, НДК. В българското общество, обаче остана усещането, че европредседателството бе превърнато в ПР акция на премиера и ГЕРБ\", каза още Златева. Тя добави, че най-големият успех на председателството, обаче ще бъде, ако държавите членки затворят три теми за България - приемането ни в Шенген, влизането ни в чакалнята на Еврозоната и премахването на мониторинговия механизъм. \"Очаквам част от тези теми да бъдат поставени по време на австрийското председателство\", каза още Деница Златева.", "date": "2018.07.09", "title": "Деница Златева: Остана усещането, че председателството на ЕС бе превърнато в ПР акция на премиера и ГЕРБ "}
{"url": "http://www.cross.bg/raketi-gradyshki-godina-1578688.html", "text": "/КРОСС/ Повече от 10 000 ракети против градушки са изстреляни за тази година, доста тежък е сезонът, за миналата година бяха 4 000 изстреляните ракети, казаха от Агенцията за борба с градушките. Предвидените за сезона ракети са 12 000.Приближаваме се до най-тежкия сезон през 2014 г., когато са използвани 14 000 ракети.Планира се самолетно засяване на облаците от догодина, за да може да се защитават и урбанизираните територии. Не са защититени всички площи, там където е имало най-голяма честота на градоносни процеси, там са построени и ракетни площадки.Според синоптиците от сряда се очаква дъждовете да спрат.", "date": "2018.07.09", "title": "Изстреляни са рекорден брой ракети срещу градушки у нас"}
{"url": "http://www.cross.bg/peshterska-kazhi-rakiya-1578692.html", "text": "/КРОСС/ За трета поредна година „Пещерска” ракия организира кампанията „Просто кажи Да!”. Тя има за цел да насърчи сключването на брак, създаването на семейство и празнуването на този повод по стара българска традиция. Популярната марка ракия, която съпътства често семейните празненства, ще подкрепи три двойки в специалния им ден с по 5000 лв.. „Пещерска“ ще се погрижи и за фото и видео заснемането на сватбата и за осигуряването на напитки. Всяка една двойка, която иска да сключи брак в рамките на септември-декември 2018 година, може да вземе участие в играта, като разкаже своята кратка история на специално разработената уебстраница . Там желаещите трябва да качат описание за себе си и своята мечтана сватба, обща снимка, а ако имат и заснето видео, това ще им донесе допълнителни точки. Колкото по-оригинално е съдържанието, толкова по-голям е шансът да влязат сред финалистите за голямата награда. Конкурсът продължава до 5 август. На сайта могат да се регистрират и “сватбари“ - хора, които нямат планове да се женят, но искат да следят кампанията, да подкрепят някоя от кандидатстващите двойки и да участват за седмичните награди. На лотариен принцип всяка седмица десет от сватбарите ще получават бутилка „Пещерска“„В последните две издания кампанията „Просто кажи Да!“ се радваше на огромен интерес и това ни кара да мислим, че много от двойките държат да запазят ритуала на българската сватба. А „Пещерска“ отдавна е защитила своето място при празнуването на традиционните български празници и специалните моменти за всяко семейство.”, коментират от компанията-производител VP Brands International.При предните издания на “Просто кажи „Да“ бяха споделени общо 1223истории на любовта, а броят на всички участници достига 10817 човека. Увеличава се броят на сключените бракове, отчита и националната статистика. 2017 г. е била рекордна по сключени бракове, показват данни на Националния статистически институт (НСИ). През миналата годинав страната са регистрирани 28 593 юридически брака, което е с 1790 повече от 2016 г. За последно бум на сключени бракове е имало през 2005 г. Ракията остава сред най-предпочитаните алкохолни питиета за българина и задължително присъства на всеки негов празник, особено на сватбата. „Пещерска“ се произвежда от собствени лозови масиви при стриктен контрол на суровината и при затворен цикъл, който дава гаранции за цялостния процес – от отглеждане и беритба на гроздето, до бутилиране и разпространение в търговската мрежа. „Пещерска“ е първата българска ракия, наложила се в национален мащаб.", "date": "2018.07.09", "title": "\"Пещерска\" жени три двойки в конкурса \"Просто кажи \"Да\""}
{"url": "http://www.cross.bg/sofiya-grazhdanite-slavchev-1578689.html", "text": "/КРОСС/ Гражданското участие в управлението на София става все силно и активно и това е още едно доказателство, че настъпва промяна в модела на работа и управление на Столичната община. Това коментира общинският съветник и съпредседател на \"Политическа група 5\" в Столичният общински съвет инж. Симеон Славчев във връзка с внасянето на проекта за Наредба за обществения ред в Столична община.Той е един от членовете на работната група, която изготви проекто наредбата, която беше подложена на две широки обществени обсъждания преди да влезе за одобрение в СОС. Изминаха почти 5 месеца от второто обществено обсъждане и в период всички предложения на столичани, граждански сдружения и НПО-та бяха подробно обсъдени и анализирани от работната група. Нормативният документ трябва да бъде приет на сесия на СОС на 26 юли т. г.\"Свършихме доста голям обем от работа и въпреки, че малко се забавихме съм доволен, защото се взеха под внимание исканията и предложенията на гражданите. Това за мен е важно, тъй като започва да се променя модела на управление на София и столичани все по-активно се включват пряко в управлението на столицата. От началото на мандата работя за това и съм удовлетворен, че успяхме да променим модела на управление и гражданите от тук нататък ще имат все по-голяма и активна роля\", заяви общинският съветник инж. Симеон Славчев.Голяма част от предложенията на гражданите и неправителствените организации бяха включени в проекта за Наредба. \"Имаше и предложения, които бяха отхвърлени, тъй като се оказва, че са неприложими или са регламентирани с други нормативни актове или закони, но най-важното според мен е, че имаше прозрачност и информираност на столичани, с които заедно успяхме да изготвим една от най-важните наредби на София, тази за сигурността\", допълни инж. Славчев.Най-дискутираният въпрос в проекто наредбата бе забраната за алкохола в общинските паркове и градинки. Софиянци бяха категорични, че това не е нито законосъобразно, нито целесъобразно, а и най-вече е ненормално да се забрани дори пиенето на бира в парковете. Общинските съветници се съобразиха с гражданите и тези текстове отпадна от проекта.Корекция е направена и в частта за уличните артисти и пърформънси. Там има предложение да се направи допълнение с критерии, по които районния кмет ще определя местата и ще дава разрешение на тази база.Новата наредба ще трябва да реши категорично проблемът с шума в София. Ще бъде забранено да се вдига шум, в следствие на строително-монтажни дейности в интервала от 14.00 ч. до 16.00 ч. и от 22.00 ч. до 8.00 ч.  Ако някой иска да извършва тези дейности през учикенда ще трябва да вземе разрешение от районния кмет, но то ще бъде само за регламентираните часове.При необходимост от извършване на домашен ремонт в почивните дни, трябва да се иска разрешение на съседите. Глобата за неспазване на часовете, разрешени за строителни дейности, е 100 – 200 лв. за физическо лице и 200 – 400 лв. имуществена санкция за юридическо лице. При рецидив, сумата нараства до 200 – 400 лв. Тези забрани не  касаят ремонтните дейности, възложени и извършвани от Столична община като булевардите и метрото.\"Новата наредба ще реши част от проблемите на столичани, но не всички и не веднага. Въпреки това е стъпка напред, а нормативният документ може да  бъде допълван, коригиран и актуализиран по всяко време в зависимост от проблемите и необходимостите на гражданите\", коментира още инж. Симеон Славчев.", "date": "2018.07.09", "title": "Инж. Симеон Славчев: Гражданското участие в управлението на София става все по-силно и активно"}
{"url": "http://www.cross.bg/polynin-sistema-boiini-1578690.html", "text": "/КРОСС/ Трудно е да бъде представен Сергей Полунин без да се пропусне нещо. Ще запичнем с най- важното.Той е вицепрезидент на Федерацията по Армейски ръкопашен бой, с голям опит в реални бойни ситуации. Той е дългогодишен инструктор по оцеляване и бойни приложни техники на руските части със специално назначение..Той е , Той е един от най-близките сътрудници на създателя на Руската Система за Армейски Ръкопашен Бой - легендарния А.Кадочников.Той е създател на уникална система за работа с тялото и съзнанието, т.н. Система Сварга, в основата на която е възстановяването на естествено заложената у всеки човек свобода на движения и рефлекси.                      Когато е на 15 години той започа да се занимава с бойни спортове и да се замисля за законите, които движат света около него. Може би затова опредаля Системата Сварга като хармонично взаимодействие както със самия себе си, така и със света, и с противника. В основата на създадената от Полунин система е Златното сечение, или Златната пропорция.Това е моделът, по който е построен целият микро- и макрокосмос и се среща навсякъде – от структурата на човешкото тяло, отпечатъци, ДНК и т.н., до всяко творение в природата.Полунин изучава първоначалните, естествени движения на децата, как работят съзнанието им, психологията им и всичко това той обединява в система. Тези движения се променят след шестата година от развитието на човека и връщането към тях е важно за всеки, защото това са движенията,изначално заложени у всеки от нас. „Трябва да се учим от децата“- убеден е Полунин и допълва, че когато човек се движи по принципите наЗлатното сечение, то неговите движения са в синхрон и така може да се справя с напрежението, което възниква при сложни ситуации.Семинарите на Сергей придобиват все по-голяма популярност извън границите на Русия. Свои последователи той има в Испания, а от няколко години срещите му с българските фенове стават все по-чести. Току- що завърши поредната серия, за да дойде отново следващия месец. Една от причините е, че Полунин показава не самобойни изкуства и приложни техники за оцеляване, безконтактния аспект на боя и работа със съзнанието на противника, но и .                   Колкото повече нарежение и агресия показва човек, толкова повече получава. За да можем да решим който и да е проблем в боя или живота, трябва да отидем отвъд него. Боят това е животът в една секунда. А ние трябва да вземем решение и да действаме.Това е системата на Полунин – психология, нервна система, условни и безусловни рефлекси, съзнателни и безсъзнателни реакции, която надгражда бойните спортове.Така руският ръкопашен бой се отваря все повече към обикновените хора. Освен за самоотбрана, заниманията с него служат и за активен и здравословен начин на живот, помагат за справяне с ежедневни ситуации.Сергей Полунин си тръгва от България след успешно завършилите семинари,за да се върне отново след месец за следващата среща в Камчия. На 28 и 29 август на морския бряг ще подължат заниманията по системата Сварга.", "date": "2018.07.09", "title": "Бойни изкуства за справяне със стреса"}
{"url": "http://www.cross.bg/suedinenite-shtati-kushta-1578677.html", "text": "/КРОСС/ В Съединените щати хеликоптер падна върху къща в град Уилямсбърг, щата Вирджиния, предаде Ройтерс. Eдин човек е загинал, предават местни медии. Според очевидци, летателната машина се е разбила в двуетажна сграда и е предизвикала пожар. На място работят спасителните екипи. Не се уточнява дали хеликоптерът е бил граждански или военен, допълват от агенцията. ", "date": "2018.07.09", "title": "Хеликоптер падна върху къща в Съединените щати"}
{"url": "http://www.cross.bg/miliona-chasa-pishe-1578670.html", "text": "/КРОСС/ \"Дъждът разваля половината реколта от пшеница\", пише \"Труд\". Най-засегнати са посевите в Северна и Югозападна България. Качеството на житото пада, производителите очакват загуби. Зърнопроизводител е казал пред \"Труд\", че ако няма достатъчно родно производство, ще има внос на качествено зърно от Русия. Институтът за аграрна икономика прогнозира 15 на сто спад на добивите на пшеница тази година в сравнение с миналата.Според \"24 часа\" хлябът започва да поскъпва, но с малко. Специалисти твърдят, че в момента хлебарите тестват как ще се отрази на търсенето едно повишение на цените. За да не зависи цената на хляба от тока и газа, от бранша искат 5 на сто ДДС, вместо сегашните 20 процента.\"Стандарт\" също акцентира на темата. Хлябът скочил с десет процента за седмица, очаква се поскъпване и при плодовете и зеленчуците.\"Новите порои отвориха търсене на най-малко десет милиона лева, съобщава \"Сега\". Средствата са кът, а в безпаричието прехвърчаха искри между местните власти и централната, обобщава изданието. Най-много пари се търсят във Варна - 100 милиона лева.\"Земя\" цитира данни на ООН на първа страница: \"Българите паднаха под седем милиона\". Според ООН, до 19 часа на 7 юли са преброени 6 милиона 988  хиляди 887 души у нас.\"Рекорден глад за кадри\", пише \"Стандарт\". Две трети от фирмите не могат да попълнят свободните места. Данните са на фирма посредник за набиране на служители и работници.Китайският премиер Ли Къцян е обиколил Витоша в дъжда, информира \"24 часа\" и помества снимка на китайския лидер и съпругата му. Читатели на вестника са успели да ги снимат въпреки засилената охрана. Освен това, Къцян е разгледал емблематични софийски храмове.\"Крият висш чиновник, шофирал дрогиран\", съобщава \"Дума\" във водещото си заглавие. Медиите и КАТ мълчат за инцидент с шефа на фонд \"Земеделие\" Живко Живков. Той демонстрирал близки отношения с премиера Бойко Борисов, твърди изданието.Макар и в различна степен, резултатите от новата учебна програма по география и икономика са постигнати от учениците, пише \"Сега\". 30 на сто от петокласниците обаче не се справят с новия материал. Резултатите са от извънредната миниматура, проведена броени дни преди края на учебната година.", "date": "2018.07.09", "title": "Преглед на печата"}
{"url": "http://www.cross.bg/kraii-vchera-otkrito-1578675.html", "text": "/КРОСС/ Продължава издирването на 6-годишно дете, изчезнало край река Луда Янтра.Тялото на 8-годишната му сестричка беше открито вчера в рекатаПо обед вчера две от момиченцата – на 6 и 8 години отишли край реката и направили опит да я пресекат по сринат от придошлата вода мост.Тялото на 8-годишното момиченце бе открито по обед, на около километър и половина от мястото, където двете деца за последно са забелязани.", "date": "2018.07.09", "title": "Продължава издирването на 6-годишно дете, изчезнало край река Луда Янтра"}
{"url": "http://www.cross.bg/mesta-kraiinite-kratkotraiini-1578674.html", "text": "/КРОСС/ Времето ще се задържи предимно облачно и с прекъсвания валежите ще продължат. На места, главно в Западна и в Централна България, ще са със значителни количества.Жълт код за значителни валежи е в сила в почти цялата страна, с изключение на крайните югозападни и крайните източни райони. До момента най-много е валяло в районите на Велико Търново и Плевен. Остава хладно, с максимални температури предимно между 22° и 27°.Над Черноморието облачността ще е по-често значителна и на места ще има превалявания. Максималната температура на въздуха ще е 24 – 26 градуса, приблизително колкото е и температурата на морската вода.Във вторник валежите ще продължат, но вече ще са на по-малко места, по-слаби и краткотрайни, в процес на спиране. Максимални температури - между 22° и 27°. В сряда ще има повече слънчеви часове. Все още са възможни и превалявания, но на малко места и краткотрайни. Температурите ще се повишават.", "date": "2018.07.09", "title": "Жълт код за силни валежи е в сила днес"}
{"url": "http://www.cross.bg/voennovuzdyshna-baza-homs-1578678.html", "text": "/КРОСС/ Сирийската военновъздушна отбрана е отблъснала агресия срещу военновъздушна база в централната провинция Хомс, предаде Ройтерс, като се позова на държавните медии в Дамаск.Според неназовани източници, става дума за ракетно нападение. Но не е ясно от коя страна. Според базираната в Лондон опозиционна Сирийска обсерватория за човешките права, мишени на ракетния обстрел били ирански бойци.По-рано същата военновъздушна база беше обстрелвана от Израел.", "date": "2018.07.09", "title": "Сирийската военновъздушна отбрана отблъсна обстрел срещу база в провинция Хомс"}
{"url": "http://www.cross.bg/letishteto-himikal-varshava-1578679.html", "text": "/КРОСС/ Най-малко 14 души пострадаха при изтичане на химикал на главния товарен терминал на летището във Варшава тази сутрин, предаде ТАСС, като се позова на пресслужбата на аерогарата на полската столица.Пострадалите се оплакват от гадене и главоболие и са настанени в болница.На място работи специализирана група за химически и екологичен надзор.Инцидентът не е повлиял на работата на летището. ", "date": "2018.07.09", "title": "Най-малко 14 души пострадаха при изтичане на химикал на летището във Варшава"}
{"url": "http://www.cross.bg/tzenite-hursev-natzionalna-1578681.html", "text": "/КРОСС/ Това заяви за \"Здравей, България\" финансисът Емил Хърсев.По негово мнение се очаква и продължаващо покачване на цените: \"Той потвърди, че издръжкатa на четиричленно семейство ще скочи с над 1%. Причината е поскъпването на тока и парното, което ще доведе и до увеличение на цените на редица стокиМеждувременно КНСБ поиска още 991 милиона лева за заплати в Бюджет-2019. Хърсев изтъкна, че България е на челни позиции в Европа по ръст на доходите. ", "date": "2018.07.09", "title": "Финансист: Поскъпването на горивата не е национална трагедия"}
{"url": "http://www.cross.bg/internet-detza-mrezhata-1578682.html", "text": "/КРОСС/ Липсата на комуникация в семейството и в училище е една от основните причини за това децата да попадат в капани в интернет. Около това мнение се обединиха ПР експертът Ива Екимова и Георги Апостолов от Центъра за безопасен интернет.Не е важно колко време едно дете прекарва, сърфирайки в мрежата, а какво точно търси и гледа там. Именно с нещата, които будят интерес у тийнейджърите и по-малките деца, трябва да са запознати майките и татковците, коментираха двамата в студиото на NOVA.„Трябва да има и дигитално образование. И то не е свързано с техника, а именно с поведението на децата в мрежата. Трябва дори да им се поставят задачи, които са им интересни”, коментира Георги Апостолов.Според последното проучване на Центъра за безопасен интернет 97% от българските деца използват глобалната мрежа. Почти всички те сърфират из виртуалното пространство всеки ден. 40% от тях пък имат публични профили във Facebook.Най-застрашени от капаните, които мрежата крие, са децата на възраст между 8 и 14 години.", "date": "2018.07.09", "title": "97% от българските деца използват интернет"}
{"url": "http://www.cross.bg/imigranti-evropa-karakachanov-1578680.html", "text": "/КРОСС/ „Откъде накъде България ще връща 4500 нелегални имигранти? Нито предишното, нито сегашното българско правителство са канили нелегалните имигранти да идват в Европа. България понесе много загуби. Все още командироваме полицаи на границата, за да помагат на „Гранична полиция”. Това заяви в студиото на „Здравей, България” вицепремиерът и министър на отбраната Красимир Каракачанов.„Политиката на Германия и няколко други държави в Европа, които безотговорно канят нелегални имигранти, ще доведе до проблем. И аз много се радвам, че благодарение на „Обединените патриоти” правителството зае много ясна и категорична позиция. Нещо, което ние повтаряме от 5 години - да не се допуска влизането на нелегални имигранти през българската граница и по никакъв начин да не се допуска връщане на нелегални имигранти в страната ни”, обясни още Каракачанов.  И припомни за първата вълна от мигранти и бежанци, които пресякоха границата на България по пътя им за Западна Европа.„Тези хора преди 4-5 години не тръгнаха от Близкия Изток, Афганистан или от Африка, за да дойдат в България. Те дойдоха, поканени от Ангела Меркел и други либерални европейски политици, които казаха, че Европа е отворена за тях. България за тях беше само един транзитен коридор”, каза още Красимир Каракачанов.Министърът на отбраната предсказа събития, които биха се случили съвсем скоро: „Ако бъдат върнати от Германия или други европейски държави, стотина хиляди такива имигранти в Гърция, те отново след време ще искат отново да бягат. Тази вълна от хора, която те искат да върнат от Европа в Гърция, отново ще тръгне към Европа. Какъв е смисълът на подобни безумия? И за каква солидарност говорим?”И зае категорична позиция: „Нека да помислим и да кажем на хората кой е българският интерес, а той е подобни хора да не бъдат допускани да се връщат в България”.„Аз мисля че в последните години българската политика започва да се ориентира в правилната посока”, каза още Каракачанов и припомни позицията на страната ни относно плана „Макрон”, който засяга всички европейски превозвачи.По темата за вдигането на акциза за електронните цигари, Каракачанов заяви: „Когато имаш идеята да вдигаш някакъв акциз, нещо, което би разбунило обществото, най-малкото вазникват няколко въпроса – защо се прави сега, какъв би бил ефектът. Не може в петък, половин час преди да си тръгнат народните представители от парламента, да отидеш с два листа и да им кажеш: „Хайде, подписвайте, че бързаме”. Малко уважение е необходимо. В края на краищата ние сме коалиционни партньори. И за да няма турболенции, трябва да има диалог, а този въпрос не беше обсъждан”.", "date": "2018.07.09", "title": "Каракачанов: Откъде накъде България ще връща 4500 нелегални имигранти"}
{"url": "http://www.cross.bg/tema-bulgariya-detza-1578667.html", "text": "/КРОСС/Тема: „Лятно европейско междучасие в Панагюрище\", финал на проекта на евродепутата Светослав Малинов в политическото риалити \"Обещанието\".Тема: Българите, които представят проблемите на младежта пред ООН.Тема: Срещу наднорменото тегло на децата. Репортаж от Варна.Тема: Първи уроци по уиндсърф, от морската столица.Тема: Последни новини от спасителната операция в Тайланд. Коментар на Никола Енев, специалист по пещерно спасяване.Тема: Какво накара пет деца да организират благотворителен базар с лични и изработени от тях вещи?Тема: Опасност от свлачище край жилищна сграда в Благоевград.Тема: Как се борим срещу градушките?Тема: Езикът на дипломацията. Коментар в студиото на журналистите Георги Милков и Константин Вълков.Тема: Какви инвестиции от Китай да очакваме и кога? Разговор с министъра на икономиката Емил Караниколов.Тема: Багери влизат в ромската махала на Благоевград, за да премахнат незаконните постройки.Тема: Тежък инцидент при ремонта на Партийния дом. Кой е виновен за смъртта на 25-годишен охранител?Тема: Какво следва за пациентите след като бяха спрени  масови лекарства за сърце и кръвно?Тема: На живо: Докъде стигна спасителната операция на тайландските деца?Тема: Как живеят днес хората в едно от най-магнетичните български села - Пирин? Разказ на Антон Хекимян и оператора Добромир Иванов.Тема: Какво накара един китайски бизнесмен да заживее и да инвестира в България?Тема: Къде е законно дивото къмпингуване?Тема: На живо в студиото: Изпълнение на оркестър „Виво Монтана\".Тема: Развитието на операцията и как продължават опитите да бъдат спасени всички деца, попаднали в капан в тайландската пещера.Тема: Дете се удави в река Луда Яна край Панагюрище. Издирват и 6-годишната му сестра.Тема: Стабилно ли е управлението на страната и боеспособна ли е Българската армия? Говори вицепремиерът Красимир Каракачанов.Тема: Нечовешка мизерия в общежитие за незрящи в Пловдив. Кой е отговорен за това?Тема: С колко ще поскъпне животът ни след повишаването на цените на тока и парното?Тема: Жители на горнооряховско село останаха без електроуреди заради поредица от токови удари.  Те се обърнаха за помощ към Нова телевизия.Тема: В сезона на летните разпродажби, до колко реални са намаленията и лъжат ли ни търговците с фалшиви промоции по магазините? Проверка  в \"На твоя страна\", с Георги Георгиев.Тема: \"Пълен абсурд\": Последните представители на една от най-редките породи прасета...и човекът, който ги предпочита пред хората.Тема: Дамският акапелен хор на университета в Йейл гостува на \"Здравей, България\", преди концертите си у нас. ", "date": "2018.07.09", "title": "Теми и гости в ефира днес"}
{"url": "http://www.cross.bg/peshtera-detza-taiiland-1578671.html", "text": "/КРОСС/ Компанията на американския предприемач и милиардер Илон Мъск изпробва мини подводница за спасяването на деца, блокирани в наводнена пещера в Тайланд, предаде АП.Мъск бликува в Туитър записи на тестовете на алуминиевата подводница, извършвани в плувен басейн в Калифорния. Ако те преминат успешно, подводницата ще бъде изпратена в Тайланд със 17-часов полет.Компанията на Мъск изпрати четирима инженери при пещерата. Неин представител съобщи, че служители на тайландското правителство са поискали подводницата, която може да помогне за извеждане на децата през наводнената пещера.Днес продължава операцията по спасяването на блокираните в пещера младежи. Четири деца до момента са извадени.В пещерата все още се намират осем деца и техният учител. Операцията по изваждането им вчера беше прекъсната през нощта, за да се доставят още контейнери с въздух за оцелелите.Спасителните екипи се надяват до 48 часа да изведат всички от пещерата.", "date": "2018.07.09", "title": "Подводница на Мъск ще помага в спасяването на децата от наводнена пещера в Тайланд"}
{"url": "http://www.cross.bg/chasa-provede-sofiyaot-1578668.html", "text": "/КРОСС/ София.От 10.30 часа на „Дондуков\" 2 президентът Румен Радев ще удостои посланика на Република Кипър у нас Ставрос Августидис с орден „Мадарски конник\" първа степен. Отличието се връчва за заслугите на дипломата за развитието на българо-кипърските отношения и сътрудничество. От 11.30 часа държавният глава ще отличи с орден „Стара планина\" първа степен, световноизвестния израелски писател, историк и политик проф. Михаел Бар-Зоар. Роденият у нас учен ще бъде удостоен за приноса си за популяризирането на спасяването на българските евреи по време на Втората световна война и за развитието на двустранните отношения между България и Израел.***София.От 11.00 часа в заседателната зала на Института за икономически изследвания при БАН (ул. „Аксаков\" 3) ще се проведе кръгла маса с участието на бивши министри и зам.-министри на търговията от почти всички правителства от началото на Прехода у нас до днес. Среща е посветена на световния търговски ред и предизвикателствата за българската външна търговия в контекста на новите условия на подетата търговска война. Участието си потвърдили Кирил Велев, Ренета Инджова, Кирил Цочев, доц. д-р Даниела Бобева и Валентин Василев.***София.От 11.00 часа в пресклуба на БТА ще се проведе пресконференция на тема „Ролята на човешкия фактор в пътната безопасност\".***София.От 11.00 часа пред паметника на Иван Вазов (ул. „Г. С. Раковски\") Националният литературен музей организира честване по повод 168 годишнината от рождението на поета.***София.От 11.00 часа в зала „Пресцентър\" на Националния статистически институт ще се проведе среща с медиите на екипа, който ще направи най-голямото статистическо изследване „Преброяване 2021\". На срещата ще бъде дадена информация за етапите на подготовка и реализиране на изследването.***София.От 11.00 часа в сградата на ИАНМСП, Изпълнителна агенция за насърчаване на малките и средни предприятия ще проведе открита среща заобсъждане на съвместни инициативи с представителните организации на българския бизнес.***София.От 11.30 часа заместник-кметът на София Дончо Барбалов ще провери ремонта на сградата, в която се осигурява банка за майчина кърма ( ул. „Сава Михайлов\" 57).***София.От 14.30 часа в Българската търговско-промишлена палата ще се проведе кръгла маса на тема „Иновативни технологии, реализирани от преподаватели и изследователи от Техническия университет - София\".***София.От 17.00 часа в Градската градина пред Народния театър „Иван Вазов\" министърът на отбраната Красимир Каракачанов и началникът наотбраната генерал Андрей Боцев ще открият фотоизложба по повод 140 години от създаването на Българската армия. На събитието е поканена да присъства и Йорданка Фандъкова, кмет на София.***София.От 18.00 часа в галерия „София\" на Столична библиотека ще бъде открита изложбата „Разкажи ми, Париж\".***София.От 19.00 часа в Sofia Airport Center (бул. „Христофор Колумб\" 64) ще се състои церемония по награждаването на победителите в класацията „Топ 100 на технологичните компании в България\".***София.От 19.00 часа в галерия-музей „Класика\" (ул. Юрий Венелин № 32) ще бъде представена книгата „Заветът\".***Бургас.От 11.00 часа във фоайето на Младежки културен център ще бъде открита изложба от 33 наредени пъзела.***Варна.От 9.30 часа в сградата на КНСБ във Варна (ул. „Христо Самсаров\" 3) ще се проведе пресконференция, на която ще бъде представена визията на Конфедерацията за промени в законодателната уредба, касаеща хората с увреждания.***Варна.От 10.00 часа до 12.00 часа в клуба на ПП ГЕРБ (ул. „Г. Бенковски\" № 1) народният представител Емилия Милкова ще проведе приемна за граждани.***Варна.В митрополията във Варна Кметът Йордан Йорданов и Митрополит Йоан ще обсъдят изграждането на нов православен храм в ж.к. „Добротица\" в Добрич.***Враца.От 10.00 часа в заседателната зала на Община Враца ще бъдат отворени офертите за обществена поръчка за проектиране, авторски надзор и изпълнение на СМР.***Враца/с. Търнава.От 10.30 часа в сградата на кметството в с. Търнава народният представител от ГЕРБ Красен Кръстев ще проведе приемна за граждани.***Горна Оряховица./ с. Правда.От 10.00 часа в НЧ „Звезда - 1905\" ще се състои литературно четене, посветено на български поет и писател Иван Вазов.***Горна Оряховица./ с. Върбица.От 10.30 часа в НЧ „Градина - Върбица 1894\" ще се състои литературно четене и ще бъде открит тематичен кът, посветен на 168 години от рождението на Иван Вазов.***Добрич.От 8.00 часа в Народно читалище „Йордан Йовков - 1870 г.\" ще има летен детски център за игри и забавления.***Добрич.От 9.00 до 13.00 часа в Младежки център ще се проведе събитието „Еко лято 2018\" - спортни занимателни игри, прожекции на филми, посещение на басейн.***Добрич.От 10.30 часа в Художествената галерия ще се проведе лятна работилница за въображение.***Кюстендил.От 10.00 часа в Окръжен съд - Кюстендил ще се проведе заседание по делото за конфискуване на имущество, собственост на Пламен Галев и Ангел Христов.*** Монтана/с. Стубел.От 10.30 часа до 12.3о часа в кметството на село Стубел (ул. \"Първа\" №55) народният представител Ирена Димова ще проведе приемна за граждани. По-късно, от 14.00 до 16.00 часа, в офиса на ГЕРБ в Монтана (бул.\"Трети март\" №39) Димова също ще проведе приемна за граждани.***Пловдив.От 09.00 часа, 1 зала Окръжният съд ще гледа делото срещу подсъдимия Ивайло П.- Срещу него е повдигнато обвинение в това, че на 10.01.2017 г. в землището на с. Войводиново, област Пловдив, на автомагистрала „Тракия\", км 132, при управляване на товарен автомобил „Мерцедес Спринтер\" е нарушил правилата за движение като по непредпазливост е причинил смъртта на З. Н.***Свищов.От 10.00 часа в Детския отдел на Градска библиотека ще бъдат отбелязани 150 години от рождението на Максим Горки с четене на приказки и разкази от бележития руски писател.***Сливен.От 14.00 часа в зала 105 на Община Сливен на експертна среща ще бъдат обсъдени мерки за подобряване състоянието на Стария бряст.***Стара Загора.От 9.00 часа до 11.00 часа в офиса на ГЕРБ в Стара Загора (бул. „Митрополит Методий Кусев\" № 5) народният представител Радостин Танев ще проведе приемна за граждани.***Стара Загора.От 10.00 до 12.00 часа в къща-музей „Гео Милев\" ще се проведат литературни занимания за деца от 5 до 9 години.***Стара Загора.От 10.00 часа до 12.30 часа в Детския отдел на библиотека „Родина\" ще се проведе лятна детска академия.***Стара Загора.От 10.00 часа в Регионалния пресклуб на БТА пресконференция ще даде председателят на ПП Социалдемократи.***Стара Загора.От 11.00 часа в Регионалния пресклуб на БТА организаторите на Фестивала на лавандулата ще дадат пресконференция.*** Шумен.От 9.00 часа експертна комисия ще направи оглед на растителността в района на бившата бензиностанция на тополите на ул. „Цар Освободител\".*** Шумен. От 14 часа в заседателната зала на ДКТ „В. Друмев\" ще бъде дадена пресконференция. ", "date": "2018.07.09", "title": "Предстоящи събития в страната за 9 юли"}
{"url": "http://www.cross.bg/stava-nezavisimost-yuzhna-1578663.html", "text": "/КРОСС/ 1357 г. - Императорът на Свещената Римска империя Карл IV поставя основния камък на Карловия мост в Прага.1810 г. - Наполеон Бонапарт анексира Кралство Холандия, като част от Първата френска империя.1816 г. - Аржентина провъзгласява независимост от Испания.1831 г. - Петър Берон защитава докторска дисертация по медицина в Лудвиг Максимилиан университет в Мюнхен.1877 г. - Проведен е първият тенис турнир Уимбълдън, на който победител става англичанинът Спенсър Гор.1900 г. - Кралицата на Великобритания Виктория дава височайша благословия за републикански тип на управление в Австралия.1902 г. - Немски учени изолират барбитуратната киселина, основа на барбитуратите.1922 г. - Джони Вайсмюлер става първият човек, преплувал 100 м под една минута.1943 г. - Втората световна война: Започва Съюзническото настъпление в Сицилия, при което Съюзниците извършват десант на остров Сицилия, последван от шестседмична сухопътна война.1950 г. - Студена война: 11 световноизвестни учени приемат манифеста Ръсел-Айнщайн, след който се създава международната организация Пъгуошки конференции за наука и световни проблеми.1957 г. - Открит е 102-ят елемент от таблицата на Менделеев, наречен нобелий.1961 г. - Гърция става асоцииран член на Европейската икономическа общност (ЕИО).1971 г. - След учредяване на Държавния съвет на Народна република България и избор на Тодор Живков за негов председател, се съставя ново Правителство на България начело със Станко Тодоров.1991 г. - Република Южна Африка е включена в Олимпийските игри след 30-годишна забрана за участие.2002 г. - В Южна Африка се създава Африканския съюз с първи председател Табо Мбеки.2006 г. - При катастрофа на самолет Еърбъс А310, летящ по линията Москва - Иркутск, загиват над 150 пътници и членове на екипажа.2006 г. - Завършва Световното първенство по футбол 20062011 г. - Официално е създадена новата държава Южен Судан, която получава своята независимост от Судан.", "date": "2018.07.09", "title": "9 юли в историята"}
{"url": "http://www.cross.bg/pankratiii-sveti-sebe-1578664.html", "text": "/КРОСС/ Свети Панкратий бил родом от Антиохия. Той се родил през времето, когато нашият Господ Иисус Христос \"се яви на земята и живя между людете\", извършвайки чудеса в Иерусалим и във всички околни страни и градове.Бащата на Панкратий, който живеел в Антиохия, чул за Неговите преславни чудеса и отишъл с неколцина другари и с младия си син Панкратий в Иерусалим, за да види Господа. Като видял как Той учи народа, изцелява всякакви недъзи и извършва многобройни знамения и чудеса, той повярвал в Него като в Син Божий и се запознал с някои Христови апостоли, най-вече с първовърховния апостол Петър; от това време и юношата Панкратий станал известен на светия апостол.Като престоял достатъчно дълго в Иерусалим и като се усладил от съзерцаването на Христовия лик и от слушането на Неговите сладки речи, родителят на Панкратий се върнал с другарите си в Антиохия. А след доброволните страдания и смърт на Спасителя Христос, след които последвали Неговите възкресение и възнесение, в Антиохия дошъл един от апостолите (това било по-рано от идването на апостол Петър) и кръстил бащата на Панкратий с целия му дом. След известно време и бащата, и майката на Панкратий отишли при Господа, а той, като се отказал от имота, който му се падал по наследство от родителите, заминал за Понтийските планини.Тук се поселил в една пещера и пребивавал в уединение, пост и молитви, като се отдал на самопознание и общувал само с Бога. А когато свети апостол Петър, след като напуснал Иерусалим, минавал по тези земи с проповед за Христа, срещнал Панкратий в Понт и като го познал, го взел със себе си в Антиохия, а после отишъл с него в Киликия, където се срещнал със свети апостол Павел. Тук двамата апостоли - Петър и Павел, по взаимно съгласие поставили епископи: Крискентий - в Галатия, Маркиан - в Сиракуза, а Панкратий - в сицилианския град Тавромения.Като отивал към мястото на своето служение, блаженият Панкратий се качил на кораб, който плувал към Сицилия. Той общувал с двамата капитани на кораба, Ликаонид и Ромил, на които предложил Божието слово, като проповядвал за Царството Божие и за тайните на нашето спасение. Той ги обърнал към вярата в Христа и ги просветил със свето кръщение.Когато пристигнали в град Тавромения, бесовете, които обитавали в местните идоли, изпаднали в смут, и кумирите, поразени от пристигането на Панкратий, започнали да падат и да се трошат. А там имало много уважавани от елините богове: Фалкон, Лисип и Скамандрон, на които бил посветен храм, издигащ се на висок хълм на брега на морето.Щом свети Панкратий се приближил, изведнъж храмът се разтресъл и рухнал заедно с всички идоли в морето. Тогава сред народа настъпил голям смут.Пристигнал и управителят на града, Бонифаций, който, като видял свети Панкратий и като чул учението му, повярвал в Христа и се кръстил. С неговите усилия, положени за слава на Христовото име, само за един месец била построена църква, в която Божият архиерей започнал да служи, като учел и просвещавал събиращия се при него народ, който водел със себе си и своите болни: светецът потвърждавал своето учение със знамения и чудеса, като изцелявал всякакви болести и изгонвал бесове.Когато, ден след ден, броят на вярващите все повече се увеличавал и вече почти целият град бил просветен със светата вяра, така че славата на Христовото име започнала да се разпространява по цялата страна, дяволът настроил един нечестив мъчител, на име Аквилин, срещу християните. Поради враждата си към Христос и към християните, той тръгнал с голям отряд войници към Тавромения, за да я разруши, а всички, живеещи там християни, да избие.Когато гражданите изпаднали в ужас от тази вест, Божият светител започнал да ги утешава, като ги убеждавал, че няма да претърпят никаква вреда. И когато враговете приближавали към града, срещу тях излязъл, като духовен воин, свети Панкратий със своя клир, носейки със себе си непобедимо оръжие - честния Христов кръст и две свети икони - на Спасителя Христос и на Неговата Пречиста Майка.В този миг силен страх обхванал враговете; те били като обгърнати от тъмнина; от Божията сила изпаднали в смущение, умовете им се помрачили и те започнали да се посичат и да се убиват един друг, а някои пронизвали с мечовете самите себе си. После, като излезли от обгърналата ги тъмнина, дошли на себе си и видели, че се избиват един друг, и разбрали, че Бог ги наказва така заради враждебните действия срещу християнския град.Тези, които останали живи след тази братоубийствена битка, захвърлили оръжието и се явили при храбрия Христов воин, свети Панкратий. Те паднали в честните му нозе, молейки за прошка, и го умолявали да ги направи християни. И гражданите на града имали двойна радост: те се избавили от страшното нашествие и враговете им станали другари по вяра. Оттогава думите на светеца започнали да се приемат с още по-голямо уважение и всичките му заповеди се изпълнявали. И не само този град, но и други околни градове били просветени със светата вяра.Но, след като изтекли много години, които светителят Панкратий прекарал, като управлявал новопросветното Христово стадо, някои от останалите там езичници, особено злобни и упорити в своята заблуда, като се уговорили със своя началник Артагаст и като избрали подходящо време, тайно нападнали Божия служител и го убили с камъни. Така свети Панкратий, очевидец на Христа и поставен за епископ от апостолите, се подвизавал с добрия подвиг, завършил живота си мъченически и със светите апостоли престанал пред Христос, своя Господ, за да Го съзерцава лице в лице в безкрайните векове.", "date": "2018.07.09", "title": "Св. свщмчк Панкратий, еп. Тавроменийски  "}
{"url": "http://www.cross.bg/relsite-pochvata-suobshtiha-1578672.html", "text": "/КРОСС/ Свличане на почвата пад релсите е, пътуващ от Одрин за Истанбул, съобщиха от турското министерство на транспорта, морската администрация и съобщенията. Най-малко 24 души загинаха, а над 300 са ранени, след като влакът дерайлира в Северозападна Турция.Сутринта броят на жертвите рязко нарасна, като има много пострадали в тежко състояние.Във влака, пътувал от Узункьопрю за Истанбул, е имало 362 пътници и 6 души обслужващ персонал.Пет вагона са дерайлирали край село Сарълар в окръг Чорлу, област Текирдаг. Силните валежи са отмили почвата между дренажа и релсите и това е причинило инцидента, смятат експерта. Влакът се е движел със скорост около 160 км/ч.Към момента няма данни за пострадали български граждани при инцидента, съобщиха за bTV от генералното консулство на България в Одрин. Наши сънародници не са се обръщали към консулството с молба за съдействие в резултат на катастрофата. ", "date": "2018.07.09", "title": "Свличане на почвата вероятно е изпратило турския влак извън релсите"}
{"url": "http://www.cross.bg/tikat-napred-problemite-1578665.html", "text": "/КРОСС/ Не трябва проблемите да ви тикат напред, а мечтите да ви водят.                                                           Дъглас Евърет ", "date": "2018.07.09", "title": "Не трябва проблемите да ви тикат напред..."}
{"url": "http://www.cross.bg/bivsh-pisatel-kmet-1578669.html", "text": "/КРОСС/ Андрей Желязков-Жужо, футболна легендаКин Стоянов, журналист и писател, син на Радой РалинКрасимир Костов, бивш кмет на ШуменНиколай Димитров-Коки, актьорНиколай Русатев, управител на \"Военно издателство\", бивш зам.-шеф на военното разузнаванеСлав Бакалов, художник и писателЙордан Лечков, вицепрезидент на БФС, футболен национал от САЩ '94, бивш кмет на Сливен  ", "date": "2018.07.09", "title": "Родени на 9 юли"}
{"url": "http://www.cross.bg/veshtestvo-zaedno-dvamata-1578673.html", "text": "/КРОСС/ Британската полиция започна разследване за убийство след смъртта на 44-годишна жена, отровена с нервнопаралитичното вещество, известно като \"Новичок\". Доун Стърджис почина снощи в болница в Еймсбъри. Тя беше приета там на 30 юни, заедно с 45-годишния Чарли Роули. Неговото състояние остава критично.Според полицията двамата са били изложени на същото нервнопаралитично вещество, което е било използвано през март при отравянето в близкия град Солсбъри на бившия руски разузнавач Сергей Скрипал и дъщеря му Юлия.", "date": "2018.07.09", "title": "Поразената от „Новичок” британка почина"}
{"url": "http://www.cross.bg/kumpingyvane-divoto-bulgariya-1578695.html", "text": "/КРОСС/ В разгара на летния туристически сезон темата за палатките на плажа и алтернативните начини за почивка на море отново предизвиква крайни реакции от привърженици и противници.Според единия лагер дивото къмпингуване е вредно за околната среда, опасно за почиващите и разрушително за местния хотелиерски бизнес.Аргументите на другата страна са, че отговорно прекараната почивка на палатка или в каравана нанася по-малко щети на природата и е сред малкото останали начини човек да може да прекара добре отпуската си на иначе все по-бетонираното ни Черноморие.Споровете са разгорещени, но законът мълчи – няма разпоредби по отношение на дивото къмпингуване. Общините се опитват да го урегулират с наредби, които накрая падат в съда и така в крайна сметка то се оказва нито разрешено, нито забранено.Противниците му сочат за пример държавите, където има категорична забрана – например Гърция, Хърватия, Германия, Франция, Дания, Англия и т.н. Тук обаче има важна подробност – в по-малки от България страни като Хърватия и Дания има по над 500 къмпинга, които са от най-различна категория и, съответно заедно поемат милиони нощувки всяка година.В България къмпингите са 23, половината от които са в отвратително състояние. Става дума предимно за наследени от социализма обекти, защото в момента легалното изграждане на къмпинг минава през процедури, които отказват желаещите.В Швеция, Норвегия, Финландия, консервативните Турция и Русия дивото къмпингуване е разрешено и даже се насърчава. Има обаче правила. Също както е в Испания – конкретно там на едно място не може да се събират повече от 3 палатки или 10 каравани за над 3 дни и на по-малко от 200 метра от воден басейн. При злоупотреби глобите са изключително солени.В „Сивата зона” – без алтернатива на дивото къмпингуване, но и без ясни правила за него, са България, Румъния, Сърбия и… Швейцария, като все пак в алпийската страна се препоръчва да попитате местните, преди да разпънете палатките. Албания пък се превръща в топ дестинация за палатки на плажа.", "date": "2018.07.09", "title": "България е в „сивата зона” за диво къмпингуване"}
{"url": "http://www.cross.bg/prezident-erdogan-polozhi-1578676.html", "text": "/КРОСС/ Днес турският президент Реджеп Ердоган ще положи клетва, след което в сила влизат новите му, увеличени правомощия. На церемонията в Анкара ще присъства и българският държавен глава Румен Радев.Реджеп Ердоган ще положи клетва пред турския парламент в 16.30 часа, а по-късно е предвидено тържество в президентския дворец „Бештепе“.В събота турския президент заяви, че на него ще присъстват 22 държавни глави и 17 премиери, вицепремиери и председатели на парламенти. Гости на церемонията ще са и ръководителите на чуждите дипломатически мисии в страната. На нея са поканени депутатите и около 3000 души от турския политически, обществен и културен живот.Съгласно новите му правомощия, президентът ще е глава на изпълнителната власт. В 21 часа ще бъде обявен съставът на новото правителство на Турция и то ще се събере за първо заседание в петък.Държавният глава ще подготвя проект за бюджет, който трябва да бъде гласуван от парламента. Той също така може да обявява извънредно положение за срок до 6 месеца. Президентът ще може да учредява органи на властта на местно и централно ниво.Миналата седмица високопоставеният парламентарист от Партията на справедливостта и развитието Мустафа Елиташ заяви, че при новата система ще има 1 или 2 вицепрезиденти.", "date": "2018.07.09", "title": "Турският президент Реджеп Ердоган ще положи клетва пред парламента днес"}
