{"url": "http://www.cross.bg/klasa-klas-bazovata-1618715.html", "text": "/КРОСС/ Цената на застраховката „Гражданска отговорност\" няма да се качва за всички нарушения на пътя.Това предвижда предложението на Комисията за финансов надзор за системата „бонус - малус\".Предлагат се две алтернативни скали за \"бонус-малус\": едната с 15 класа при базов \"неутрален\" клас 6, пет класа \"бонус\" и девет класа \"малус\".При нея в най-облагодетелстващия \"бонус\" клас се реализира отстъпка от 23% от базовата премия, а в най-утежняващия \"малус\" клас ще вдигне базовата премия с 400%. Втората скала съдържа 20 класа при базов \"неутрален\" клас 8, седем класа \"бонус\" и дванадесет класа \"малус\".При нея в най-облагодетелстващия \"бонус\" клас се реализира отстъпка от 25% от базовата премия, а в най-утежняващия \"малус\" клас се реализира увеличение от 400% на базовата премия.Ако шофирате в нетрезво състояние - със съдържание на алкохол в кръвта над 0,8 на хиляда до 1,2 на хиляда, както и повторно управление на МПС с концентрация над 0,5 на хиляда и при отказ от проверка ще доведе до наказание от 5 до 7 наказателни точки.Цената на застраховката се покачва с 240% или с 250%, в зависимост кой от двата варианта за „бонус-малус\" бъде избран.Това означава, че шофьорът не трябва да има нарушения или 5, или 7 години, за да си върне базовата цена на застраховката.Такава ще е санкцията и при хулиганско поведение при шофиране и съпротива срещу орган на властта, както и при каране на кола без книжка.По-скъпа застраховка ще плащат шофьорите, хванати да карат с превишена скорост.При превишение на скоростта с между 21-30 км/ч извън населено място шофьорът ще плаща с 25% или с 10% по-скъпа полица в зависимост от скалата, която КФН ще избере след обществените консултации.При превишение с 31 до 50 километра в час ще се отнемат 4 точки, а застраховката поскъпва със 160% или с 200%.За отнемане на предимство или опасни маневри ще се отива директно на увеличение на цената със 140% или 150%. Най-сериозно увеличение на цената се предвижда при причиняване на тежки ПТП, причинили смърт или телесни повреди.Тогава водачът попада директно в класа, предвиждащ 4 пъти по-скъпа застраховка през първата година. За да се върне на нормалната цена на застраховката ще му трябват между 9 и 13 години, във всяка от които ще му се намалява оскъпяването, ако не прави други нарушения.Между 15 и 129 наказателни точки ще определят цената на застрахователната полица при умишлено причиняване на телесна повреда, както и причиняване на тежка или средна телесна повреда на повече от едно лице, ако деецът е избягал от местопроизшествието, или е управлявал МПС без да има необходимата правоспособност, или ако деянието е извършено в пияно състояние или след употреба на наркотични вещества или техни аналози. ", "date": "2019.11.24", "title": "При какви нарушения ще плащаме по-скъпа „Гражданска отговорност“"}
{"url": "http://www.cross.bg/koli-vuv-verizhen-sblusuk-kraii-kazanluk-1618712.html", "text": "/КРОСС/ Верижна катастрофа с пет автомобила е станана на пътя Казанлък - Стара Загора. Сигналът за пътното произшествие е подаден около 12.30 часа в неделя. Това съобщиха от МВР, цитирана от Фокус.Има данни само за една леко пострадала жена. За кратко е бил затворен пътят, като е имало обходен маршрут през село Пряпорец. ", "date": "2019.11.24", "title": "5 коли във верижен сблъсък край Казанлък"}
{"url": "http://www.cross.bg/mitohondrii-kletki-napredvaneto-1618706.html", "text": "/КРОСС/ Учени от университета на Западна Австралия установиха, че с напредването на възрастта човешките клетки все по-неефикасно разпределят ресурсите в организма и това води до деградация на тъкани, остеопороза, артрит, сърдечносъдови болести и рак, съобщи сайтът Физ.орг, цитиран от БТА.Било констатирано, че е възможно митохондрии от остеоцити (костни клетки) да бъдат пренесени в други клетки чрез свързваща остеоцитите разклонена мрежа. Митохондриите играят важна роля при метаболизма и стареенето, като осигуряват енергия на клетките. Трансферът на митохондрии позволява на клетките реципиенти да регулират възпаления на тъкани, да предотвратят увреждания и дори да развият резистентност към химиотерапия.Той се осъществява с помощта на играещия ролята на посредник ендоплазмен ретикулум - сложна система от канали и вакуоли в органичните клетки. Ключова роля има ензимът митофузин 2, който свързва митохондрията с ендоплазмения ретикулум. С напредването на възрастта активността на ензима намалява и се нарушава трансферът на митохондрии в мрежата остеоцити. Това на свой ред увеличава риска от клетъчна смърт и поява на болести.По думите на учените, получените резултати може да допринесат за разработване на нови методи на лечение. ", "date": "2019.11.24", "title": "Учени откриха неизвестна причина за стареенето "}
{"url": "http://www.cross.bg/probi-tymor-metod-1618713.html", "text": "/КРОСС/ Израелски изследователи са разработили нова технология за тъканни проби, която може да замени болезнените и рискови биопсии, пише БТА. Новаторският подход е базиран върху метода на електропорация.Лечението на рака обикновено започва с тъканна биопсия, което може да доведе до локални поражения, кървене, възпаление и стрес, както и да повиши риска от метастази. Друг недостатък на тази медицинска процедура, че взетите по този начин проби са локални и не осигуряват подробна карта на целия тумор.Новият метод спестява тези негативни последствия, използвайки електрическо поле за увеличаване на пропускливостта на клетъчната мембрана. За целите на изследването учените са използвали електропорация за извличане на протеини и РНК от нормални човешки тъкани, включително чернодробни, както и от модел на чернодробен рак при мишки.Изследователите са установили, че молекулярните профили на тъканните проби са надеждни и точни. За разлика от биопсиите, новият метод не уврежда тъканите и може да установи наличието на тумор в орган, дори точното му местонахождение да е неизвестно. ", "date": "2019.11.24", "title": "Нова технология може да замени тъканната биопсия"}
{"url": "http://www.cross.bg/putishta-purvoklasnite-zaginali-1618702.html", "text": "/КРОСС/ Над 70 са смъртоносните отсечки в страната, според Агенцията за пътна безопасност. С най-много катастрофи са магистралите и първокласните пътища, сочат данните на пътната полиция за 2019 г.На първо място по аварийност е АМ \"Тракия\" - над 820, с 21 загинали и 230 ранени, по данни на пътната полиция. Следва я АМ \"Хемус\" с близо 400 катастрофи, 11 загинали и 82 ранени. На трето място е АМ \"Струма\".Високата скорост е основната причина за стотиците инциденти по аутобаните. Катастрофите по първокласните пътища са най-вече заради неправилно изпреварване.Стотици инциденти са регистрирани и по първокласните пътища като найсмъртоносен е път Е 79 - от Видин до Кулата. Над 540 са катастрофите в тази отсечка, 21 са загиналите и над 200 ранените. В черната статистика е и пътят Русе - Велико Търново - Маказа с 455 катастрофи с 21 загинали и над 200 ранени. ", "date": "2019.11.24", "title": "Над 70 смъртоносни отсечки има по пътищата на България"}
{"url": "http://www.cross.bg/dimitrov-vasil-teatur-1618703.html", "text": "/КРОСС/ Колеги и приятели се сбогуваха с актьора Васил Димитров. Поклонението бе в църквата „Свети Седмочисленици\".Актьорът почина на 85-годишна възраст.Димитров е роден на 12 август 1934 г. в София. Завършва актьорско майсторство през 1958 г. във ВИТИЗ „Кръстю Сарафов\". Играл е в Драматичен театър „Адриана Будевска\" Бургас (1958-1961), Младежки театър - София (1961-1966), Нов драматичен театър „Сълза и смях\" (от 1966) и в „Театър 199\". Васил Димитров бе почетен професор в Нов български университет, където преподаваше. Димитров е носител на \"Аскеер\".Поклон пред паметта му! ", "date": "2019.11.24", "title": "Близки и приятели се сбогуваха с Васил Димитров"}
{"url": "http://www.cross.bg/dete-hasurdzhiev-godishno-1618705.html", "text": "/КРОСС/ Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв\". Така в ефира на „Събуди се\" заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите.„Смятам, че България е на първо място по достъп до медицинска помощ в целия ЕС. В някои държави се чака с месеци за преглед\", каза още Брънзалов. Според председателя на Националната пациентска организация д-р Станимир Хасърджиев обаче, българското здравеопазване не е достатъчно достъпно. „Броят на лекарите по цял свят тепърва ще намалява. Медиците полагат всички усилия, за да спасят някого, но не винаги имат условията това да се случва по най-добрия утвърден световен начин. Вероятно никога няма да се установи какво точно се е случило с починалото 3-годишно дете. Няма електронна система, която да отчита кога е направено дадено изследване или процедура\", поясни той.„Не се учудвам, че анестезиолозите от педиатрията, в която почина 3-годишно дете са напуснали. Този натиск, който се упражнява върху лекарското съсловие, оказа влияние. Не съм съгласен с д-р Хасърджиев. ", "date": "2019.11.24", "title": "Въвеждат потребителска такса за деца при личния лекар? "}
{"url": "http://www.cross.bg/grazhdani-kudeto-rymuniya-1618704.html", "text": "/КРОСС/ Предупреждение за очаквано лошо време в Румъния, отправя към българските граждани, обмислящи в близките дни да пътуват до или през северната ни съседка, отправят от Външно министерство.Прогнозите са, че времето ще бъде студено в южната, централната и източната части на страната, особено студено в областите Молдова и Източна Трансилвания, където се очакват отрицателни температури.В Южните и Източните Карпати, както и в свързаните с тях субпланински райони, са възможни снеговалежи, а в Олтения, Мунтения и хълмовете на Молдова валежите ще бъдат смесени. В Олтения количествата дъжд могат да надвишат 15-20 л кв/м.Вятърът ще се засили в Банатските планини и на запад от Южните Карпати, където на надморска височина над 1 500 м скоростта на поривите ще бъде 70-90 км/ч, с навявания от сняг. Временно усилване на вятъра ще има и в други региони, особено в южните области, където скоростта ще достига 55-65 км/ч.Съветваме всички български граждани, пътуващи за Румъния или пребиваващи там, да се информират предварително за актуалната метеорологична обстановка ТУКПри нужда от съдействие, българските граждани могат да се свързват с посолството в Букурещ на тел. +40 21 230 21 50 и +40 21 230 21 59 (дежурен телефон в извънработно време).Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или на имейл: crisis@mfa.bg. ", "date": "2019.11.24", "title": "МВнР предупреждава за очаквано лошо време в Румъния"}
{"url": "http://www.cross.bg/goma-otlomkite-raiion-1618707.html", "text": "/КРОСС/ Спасители извадиха шест тела под отломките на малък пътнически самолет, който се разби в гъсто населения район Гома в Демократична Република Конго, съобщава БГНЕС. Местните власти уточниха, че на борда на машината е имало 19 души - 17 пътници и 2 членове на екипажа.Самолетът, собственост на авиокомпанията „Бизи Бий\", бил на път за Бени, на 350 километра северно от Гома, когато се разбил, заяви служител на компанията. Машината е паднала в жилищен район близо до летището в Гома. ", "date": "2019.11.24", "title": "Самолет се разби в Конго, спасители вадят тела под отломките"}
{"url": "http://www.cross.bg/krustovishteto-konstantin-lokomotiv-1618708.html", "text": "/КРОСС/ Още не е заловен шофьорът, блъснал и убил велосипедист на кръстовището при стадион \"Локомотив\" в столицата, издирват се очевидци.На 21 октомври, около 8.20 часа, на бул.\"Рожен\", близо до кръстовището с ул.\"Петър Панайотов\", 42-годишният Константин Касабов, който е отивал на работа с колело, е бил блъснат от автомобил. Шофьорът е избягал и е оставил пострадалия тежко ранен на пътя. Въпреки усилията на лекарите в \"Пирогов\", Константин почина от тежките травми. Остави наша колежка вдовица и две момиченца - сираци.От СДВР апелират хората, станали свидетели на инцидента или разполагащи с информация за водача или за автомобила, да подадат сигнал на тел.: 112, 02/982 0516 и 02/982 0069.", "date": "2019.11.24", "title": "35 дни МВР издирва шофьор, убил велосипедист на кръстовището при стадион \"Локомотив\""}
{"url": "http://www.cross.bg/moskva-purzalkata-ledena-1618698.html", "text": "/КРОСС/ В Москва откриха гигантска ледена пързалка. Тя е с площ 20 хиляди квадратни метра, което я прави по-голяма от 12-те пързалки за хокей. Снабдена е със система, която да поддържа леда дори при температури над нулата.Около пързалката има големи видеоекрани, на които се прожектират новогодишните тържества в Москва от 50-те години насам. Вместо в традиционната овална форма пързалката следва някои от алеите на парк, недалеч от телевизионната кула Останкино. ", "date": "2019.11.24", "title": "В Москва откриха гигантска ледена пързалка"}
{"url": "http://www.cross.bg/nasilie-zheni-podkrepa-1618700.html", "text": "/КРОСС/ Гърция също се нарежда сред държавите, които припознават домашното насилие и насилието над жените в семейна и работна среда като сериозен обществен проблем.Докладите за домашно насилие в страната са нараснали с 34,5 на сто между 2014 и 2018 г., допълват още от News.bg. През миналата година са докладвани 4722 казуса, като жените представляват 66,3 на сто от жертвите.Информацията на гръцката полиция идва ден преди Международния ден за борба с насилието над жени, който е в понеделник, 25 ноември.По повода офицери от полицейските управление в южната ни съседка разпространяват листовки, които да повишат информираността по въпросите за домашното насилие, злоупотребите и търговията с женска плът.В центъра на Атина в събота се проведе митинг за правата на жените, а в понеделник редица кметства ще бъдат осветени с оранжева светлина.В Солун представители на общинския приют за малтретирани жени ще бъдат на площад \"Агия София\". Там те ще предлагат подкрепа и съвети на желаещите.В София на 25 ноември също ще се проведе протест срещу насилието над жени. Шествието е под надслов \"Докато има насилие, борбата продължава\" и ще тръгне от пл. \"Независимост\" в столицата.Според организаторите полово-базираното насилие е неразривно свързано с други обществени проблеми като криза на обществените услуги, включително здравеопазване, расизъм, липса на подкрепа към хората в неравностойно положение, хомофобия и трансфобия.Участниците в шествието ще настояват за по-сериозна превенция, в която чрез реформи в образованието и образователни кампании да бъдат изкоренени стереотипните виждания за ролята на половете.Сред исканията е и осигуряване на защита и подкрепа на преживелите насилие чрез откриване на повече крайно необходими кризисни центрове за жертвите на домашно насилие и насилие, основано на пола.Организаторите искат също държавна политика, основаваща се на принципа на половото равенство, в която е разпозната увеличената уязвимост на жени от общности с нисък достъп до обществени услуги, жени в неравностойно положение и бедни жени. ", "date": "2019.11.24", "title": "И Гърция припознава домашното насилие като сериозен проблем"}
{"url": "http://www.cross.bg/sozopol-tyrizma-razporedi-1618699.html", "text": "/КРОСС/ Пясъчната дига на Централния плаж в Созопол вече е почти премахната, съобщиха от пресцентъра на Министерството на туризма.Само часове след като министър Николина Ангелкова разпореди съоръжението да бъде съборено, концесионерът започна действия. В неделя министърът на туризма бе в Созопол, за да разговаря с местните хора, подали сигнал срещу изграждането на дигата.„Винаги търсим обратна връзка с хората, ако има проблеми - решаваме ги заедно с консенсус и това ще продължи и в бъдеще\", каза Ангелкова пред гражданите на Созопол.Разпоредената от нея спешна проверка установи, че има разминаване с уведомлението от концесионера, изпратено на 28 октомври до Министерството на туризма, Басейнова дирекция и общината. Инспекцията показа, че при изграждане на дигата в Созопол е изземван пясък от заливаемата площ. Затова министърът разпореди възстановяване на съществуващото положение на плажа и неустойка по договора от 6900 лв. В същото време дигите са изключително важни защитни съоръжения и не бива да бъдат отричани, те се ползват за защита на ивиците и инфраструктурата от морски бури навсякъде по света. ", "date": "2019.11.24", "title": "Пясъчната дига на плажа в Созопол е почти премахната"}
{"url": "http://www.cross.bg/knsb-nyama-podkrepa-1618701.html", "text": "/КРОСС/ Ръководствата на КНСБ и КТ \"Подкрепа\" категорично заявяват, че няма да допуснат промените за изплащането на болничните, които ще ощетят работещите.Тяхнахата позиция идва ден след като КНСБ отложи готвения за следващата седмица протест срещу идеята първия ден от болничния да не се плаща. КТ \"Подкрепа\" планира да изведе синдикатите на улицата на 27 ноември.Идеята първият ден от болничния да не се плаща бе лансирана след коалиционен съвет на управляващите. Оправданието е, че така ще се ограничи броят на фалшивите болнични листове. Работодателите подкрепиха мярката. Сидникатите веднага заявиха, че няма допуснат подобна промяна толкова лесно. Няколко дни по-късно премиерът Бойко Борисов обяви, че не подкрепя идеята.Междувременно правителството лансира друга мярка - броят на болничните дни да бъде ограничен до 15 на година.Ръководствата на КНСБ и КТ \"Подкрепа\" категорично заявяват, че няма да допуснат, с цената на всички допустими от закона средства, да се орязват правата на работниците и служителите, когато техните работодатели не са изпълнили задължението си по закон да внесат дължимите осигурителни вноски и данъци. Това се посочва в позиция на двата синдиката, изпратена до медиите от пресцентъра на КНСБ.Те декларират това във връзка с продължаващото напрежение и споровете около плащането на първите три дни от временната неработоспособност на работещите, както и в контекста на появяващите се нови и все по-обхватни предложения на работодателските организации, в които се засягат правата на работещите, се отбелязва в позицията.Макар че експертите на двата синдиката не допускат тази идея да се възприеме от страна на правителството или на Народното събрание, тъй като подобна практика няма никъде, все пак алармират за позицията си по този конкретен въпрос, допълва пресцентърът. А нарушенията по отношение на задълженията, свързани с осигуряването на работниците и служителите, пораждат санкции за работодателите им, посочват от синдикатите.КНСБ и КТ \"Подкрепа\" сформираха обща експертна работна група, която започва работа още от понеделник, за да направи собствено изследване и анализ на информацията и данните по темата в НОИ, НАП и НЗОК, и да излезе със собствени заключения и препоръки по достъпа до обезщетения, документацията и контрола за установяване на истинността на настъпването на риска \"временна неработоспособност\", се посочва в позицията. ", "date": "2019.11.24", "title": "Синдикатите се обединяват срещу промените в болничните"}
{"url": "http://www.cross.bg/smilyan-avtomobil-alkohol-1618687.html", "text": "/КРОСС/ 46-годишен мъж е сгазен от автомобил в смолянското село Смилян. Пострадалият Е. Д. е в кома и е с опасност за живота. Има тежки поражения по главата и ребрата, пише marica.bg.Той е бил блъснат от лек автомобил \"Фиат\", управляван от 62-годишния С. В. на улицата в Смилян. Инцидентът станал при разминаване на два автомобила. Доганджиев е бил на пътя и не е видян от шофьора.Предполага се, че или е заспал на пътното платно, или е паднал вследствие на изпития алкохол.Водачът е тестван за алкохол, като пробата е отрицателна.По случая е образувано досъдебно производство и причините за катастрофата се изясняват. ", "date": "2019.11.24", "title": "Прегазиха пиян мъж, легнал на пътя "}
{"url": "http://www.cross.bg/varna-namyshkaha-zagora-1618693.html", "text": "/КРОСС/ Намушкаха младо момиче в нощния влак, пътуващ от Пловдив за Варна, съобщава NOVA. Инцидентът е станал след спор, потвърдиха от МВР.Случката се е разиграла в района на Стара Загора. Пострадалата е настанена в болница в тежко състояние. По нареждане на полицията влакът е престоял над 2 часа на гарата в Стара Загора. ", "date": "2019.11.24", "title": "Намушкаха младо момиче в нощния влак за Варна"}
{"url": "http://www.cross.bg/federer-zverev-arenata-1618689.html", "text": "/КРОСС/ Роджър Федерер и Александър Зверев изнесоха поредното си шоу от турнето с демонстративни мачове в Южна и Централна Америка. И написаха история в играта.Двамата асове на тениса играха в арената за борба с бикове Plaza de Toros в Мексико Сити. Резултатът е последното, което е важно, но все пак - 3:6, 6:4, 6:2 за Маестрото срещу по-младия, но вече доста сериозен фактор в мъжката игра от Германия.Далеч по-значимо бе, че огромната овална арена бе пълна с 42 517 зрители, които около два часа по-рано започнаха да се стичат на трибуните. Този път те не гледаха корида, а двама от най-силните \"тореадори\" с ракети за тенис в ръце.Турнето се оказва огромен успех като маркетинг, след като залите и стадионите се пълнят, а всякакви артикули с ликовете на двамата се продават край тях.Преди да излязат на арената за кориди в Мексико, Федерер и Зверев играха в Сантяго (Чили) и Буенос Айрес (Аржентина).Планираната среща в Богота (Колумбия) пропадна от съображения за сигурност на местната полиция. Протести в града отмениха мача, който бе разпродаден като публика с над 20 000 билета.И все пак, най-доброто предстои и през февруари Федерер ще счупи отново световния рекорд за публика на мач по тенис за мъже.И то - с нови над 10 хиляди, добавени към постижението от тази нощ.Тогава ще играе срещу Рафаел Надал в Кейптаун, Южна Африка, а всички 55 000 билета за местния футболен стадион са отдавна разграбени. ", "date": "2019.11.24", "title": "Федерер и Зверев написаха история пред 42 хиляди фенове "}
{"url": "http://www.cross.bg/danchev-reshenie-dimitur-1618688.html", "text": "/КРОСС/ „Нямаме още взето такова решение\". Това каза в интервю за предаването „Неделя 150\" по БНР депутатът от „БСП за България\" Димитър Данчев. „Парламентарната група на БСП вече заяви, че ще изчака да види концепцията на кандидатите за начина на функциониране на институцията, преди да вземе решение, как ще гласува\", допълни той. „Но ние заявихме нашата принципна позиция, която не е нова, тя е последователна.Позицията ни за г-н Цацаров, за шеф на КПКОНПИ, не касае сама по себе си неговата личност. Пак казвам, тя е последователна\", подчерта Данчев. „Ние сме категорично против сега действащия начин на избор на председателя на комисията още от самото й създаване. Ние предупредихме още преди две години българските граждани и колегите си, разбира се, от ГЕРБ, в дебатите в пленарната зала, че тази комисия няма да работи. И доказателствата, мисля, за последните две години са налице - и фактът, че комисията не функционира, и фактът, че продължава да няма нито един политик осъден за корупция по високите етажи на властта\", изтъкна Данчев.„В законопроекта, който ние внесохме преди две години, и който сега пак внасяме, ние предлагаме, председателят на тази комисия да се назначава от президента на републиката, защото той е единственият независим, мажоритарно избран орган в държавата, който не се разпорежда с европейски или с бюджетни средства, не разпределя обществени поръчки. И в този смисъл се явява равно отдалечен и наистина независим, така че да може да запази тази безпристрастност във вземането на решения\", каза още Димитър Данчев. ", "date": "2019.11.24", "title": "Димитър Данчев: Нямаме общопартийно решение за номинацията на Цацаров за шеф на КПКОНПИ"}
{"url": "http://www.cross.bg/ctava-sega-cedmichnik-1618690.html", "text": "/КРОСС/ Eднo oт мaлкoтo вceкиднeвни издaния - вecтник \"Сега\", cтaвa ceдмичник oт Нoвa гoдинa. Тoвa cтaвa яcнo oт кaтaлoгa нa Бългaрcки пoщи зa aбoнaмeнт нa пeриoдичнитe издaния прeз 2020 г. Зa cлeдвaщaтa гoдинa вecтникът щe имa caмo 48 брoя.Дoceгa вceкиднeвникът излизaшe oт пoнeдeлник дo cъбoтa, a oт януaри щe имa caмo cъбoтнo издaниe. Прeз ocтaнaлoтo врeмe нoвини щe ce публикувaт в caйтa му.Вce oщe в. \"Сега\" нe e oбявил oфициaлнo прoмянaтa. ", "date": "2019.11.24", "title": "Вecтник \"Сега\" cтaвa ceдмичник"}
{"url": "http://www.cross.bg/razsledvane-lageri-dokymentalni-1618691.html", "text": "/КРОСС/ Директорът на \"Национална полиция\" Христо Терзийски потвърди пред btv, че тече разследване на БФС за злоупотреби, нередности в документацията, както и за неправомерно изразходвани средства.Действията са започнали през лятото и текат по три направления.Първото е за документални измами, като служители на ГДБОП влязоха в офисите на централата през октомври и иззеха голяма база данни от тях.Другите са за да неправомерно изтичащи средства по направленията за детско-юношески футбол, като закупуване на екипировка и организиране на лагери. БФС вече реагира на журналистическо разследване именно на btv с декларация, че ще съди медията.Според Терзийски, превежданите целеви средства от Министерство на спорта към БФС са минавали през три фирми, от които са закупувани екипировки и през които са организирани лагери.Една от тях е прехвърлена на клошар, други са на имената на афганистански граждани.Към момента обаче проверката на \"Национална полиция\" е открила като факти само документални нередности, докато за икономически измами доказателства засега няма.Разследването на БФС върви в момент, в който футболната ни федерация е с ръководство в оставка, готвейки се за извънреден изборен конгрес. ", "date": "2019.11.24", "title": "Върви разследване за злоупотреби в БФС"}
{"url": "http://www.cross.bg/izdignat-ganev-komitet-1618709.html", "text": "/КРОСС/ Любомир Ганев отрече информацията, че на 27 ноември ще бъде издигнат за президент на федерацията по волейбол.\"В последните дни бях в Австрия и сега се прибирам. Никой не се е свързвал с мен да ми каже, че ще бъда издигнат. Не знам откъде се е появила тази информация, но ако е вярна, би следвало и аз да съм запознат, нали?\", заяви Ганев пред \"Меридиан мач\".\"Още когато се раздухаха нещата, заявих ясно моята позиция. Казал съм какво мисля на клубовете и на инициативния комитет, сега е техен ред. Ако смятат, че мога с нещо да помогна на българския волейбол и искат да ме издигнат, нямам нищо против\", добави русенският исполин.Както е известно, миналата седмица членовете на инициативния комитет комитет обявиха, че с подписка искат да предизвикат изборно Общо събрание, за да настъпят промени и да се спре пропадането на волейбола. В комитета влизат девет отбора от Суперлигата, втородивизионният Виктория Волей (Пловдив), както и женският Марица. От елита не са се присъединили Монтана, Арда (Кърджали) и шампионът Нефтохимик. ", "date": "2019.11.24", "title": "Любо Ганев: Не са ме търсили за президент, нямам против да ме издигнат"}
{"url": "http://www.cross.bg/gkpp-trafikut-avtomobili-1618692.html", "text": "/КРОСС/ На границата с Република Гърция на ГКПП Кулата трафикът е интензивен на вход за товарни автомобили. Поради извършване на ремонтни работи на ГКПП Кулата е възможно да има промени в организацията на движението на товарните автомобили през пункта, предупреждават от Гранична полиция.Трасетата ще се ремонтират поетапно, без да се спира преминаването на превозни средства.В същото време на всички граничните пунктове със Сърбия и Северна Македония трафикът е нормален. На границата с Република Турция на ГКПП Капитан Андреево и ГКПП Лесово трафикът е силно интензивен на изход за товарни автомобили.На границата с Румъния трафикът е  нормален на всички гранични контролно-пропускателни пунктове. От 08:00 часа днес, поради технически причини ферибота на ГКПП Никопол не работи, използвайте алтернативни маршрути. А от 09:00ч. до 13:00ч. на ГКПП Кардам-Негру вода, поради извършване на ремонтни дейности, е спряно електрозахранването и преустановено извършването на гранични проверки. Препоръчва се използването на алтернативни маршрути. ", "date": "2019.11.24", "title": "Засилен трафик по южните ни ГКПП-та"}
{"url": "http://www.cross.bg/samolet-pilot-sheremetievo-1618694.html", "text": "/КРОСС/ Пътнически самолет, излетял от московското летище \"Шереметиево\", извърши аварийно кацане на летището в Ростов на Дон, след като на втория пилот му станало лошо. По време на приземяването той е починал, съобщи за ТАСС източник от регионалните служби за извънредни ситуации.Самолетът е излетял от \"Шереметиево\". Към 10 часа на втория пилот му прилошало и било отправено искане за писта за извънредно кацане. По време на приземяването вторият пилот, роден през 1970 г., е починал, каза източникът.Според летищната пресслужба става въпрос за самолет на авиокомпания \"Аерофлот\", изпълняващ полет от Москва за черноморския град Анапа.Властите изясняват обстоятелствата около случилото се. ", "date": "2019.11.24", "title": "Пилот на \"Аерофлот\" почина при приземяване на самолет "}
{"url": "http://www.cross.bg/priemna-grazhdani-manolova-1618719.html", "text": "/КРОСС/ Мая Манолова отваря безплатна приемна за граждани в новия си офис в столицата. Първата приемна ще се проведе в сряда, на 27 ноември, от 10.30 часа.В седмичната безплатна приемна Манолова ще разглежда жалби и сигнали на граждани. Заедно с нея ще работи и екип от юристи, които ще помагат за решаване на проблемите, поставени от гражданите.Приемната се намира на пл. „Славейков\" в София, на адрес: ул. „Дякон Игнатий\" 4, ет. 2. За записване и повече информация от понеделник, 25 ноември, са разкрити следните телефони: 0988 15 73 54 и 02/ 421 76 44.„Хората имат своите очаквания аз да продължа да им помагам. Като адвокат аз вече работя в моята кантора. Ще имам обаче и безплатна приемна за сигнали на граждани, които и сега не спират да ми се обаждат и да ме търсят\", анонсира по-рано през седмицата инициативата си Манолова в свое телевизионно участие.", "date": "2019.11.24", "title": "Мая Манолова отваря безплатна приемна за граждани"}
{"url": "http://www.cross.bg/puteki-poveche-madzharov-1618697.html", "text": "/КРОСС/ „Клиничните пътеки са демонизирани през годините, а всъщност са създадени като механизъм, който да гарантира един път на лечение, диагностичен и лечебен, на пациента, когато е влязъл в болница\". Това каза в интервю за предаването „Неделя 150\" по БНР председателят на Българския лекарски съюз д-р Иван Маджаров. „Деминизират се затова, защото обществото смята, че заплащането през клиничните пътеки е порочно\", допълни той. По думите му, не са били въведени механизми за следене на качеството и следене на контрола на входа и на изхода на болниците и това е довело до опорочаване на идеята, да се гарантира на пациента, че е лекуван добре.„Въпросът е, как ще продължим да контролираме системата, да я управляваме и да гарантираме, че нещата се случват адекватно, съобразно медицинската наука\", заяви д-р Маджаров. На въпроса, защо се налага искането от страна на Българския лекарски съюз на увеличаването на цените на повече от 200 клинични пътеки, д-р Маджаров отговори: „Защото не са били повишавани в продължение на 7-8 години. За тези 7-8 години нито една от услугите в България не е останала на същата цена, да не говорим за минималната и средната работна заплата.При това положение, разбира се, че ще наблюдаваме фалиращи болници и болници, които за да оцелеят изобщо на пазара, трябва се стремят да приемат повече и повече\". „Не бива да смятаме, че може толкова дълго време някой да съществува с цени отпреди 8-9 години и да очакваме качествено здравеопазване и добри резултати. Трябва да се опитаме да насочим средства там, където е необходимо. Затова настояваме, цените на клиничните пътеки да бъдат повишени значително, за да могат да съществуват и колегите лекари, и специалистите по здравни грижи, както и самите лечебни заведения\", каза още д-р Иван Маджаров. ", "date": "2019.11.24", "title": "Лекарите искат увеличението на цените на повече от 200 клинични пътеки"}
{"url": "http://www.cross.bg/zemyata-trotil-grad-1618677.html", "text": "/КРОСС/ Американската космическа агенция НАСА публикува съобщение, в което се предупреждава за възможен сблъсък на астероида JF1 със Земята. Посочена е и примерна дата на сблъсъка - 6 май 2022 година.В този ден небесното тяло може да изтрие от лицето на Земята участък с размерите на цял град. Кое населено място и на кой континент - не се съобщава. В съобщението се казва, че ако астероидът се сблъска с нашата планета, то ударът ще бъде еквивалентен на 230 килотона тротил.За сравнение, атомната бомба, която САЩ хвърли върху японския град Хирошима през 1945 г., освободи енергия, равна само на около 15 килотона тротил. ", "date": "2019.11.24", "title": "НАСА алармира: Огромен астероид удря Земята "}
{"url": "http://www.cross.bg/ohrana-migranti-vchera-1618714.html", "text": "/КРОСС/ Италианската брегова охрана е извадила телата на седем мъртви мигранти от морето край остров Лампедуза, южно от Сицилия, предаде БТА.Бреговата охрана, подпомогната от полицията, продължава да издирва, в условия на силно вълнение, още 13 мигранти, изчезнали вчера, след като корабът им се преобърнал.Седмината удавници, сред които една жена, са откарани на сушата. Властите казаха, че на преобърналия се плавателен съд е имало 169 човека, от които 149 са оцелели и са били спасени.Крушението станало при бурно време с триметрови вълни. Бреговата охрана реагирала на сигнал за потъващ кораб, подаден вчера от гражданин. ", "date": "2019.11.24", "title": "7 мъртви мигранти са открити край Лампедуза"}
{"url": "http://www.cross.bg/ferrar-tzena-aytzion-1618696.html", "text": "/КРОСС/ Πaзapът нa ĸлacичecĸи aвтoмoбили нe пoĸaзвa пpизнaци нa зaбaвянe. Haй-бoгaтитe в cвeтa зaбoгaтявaт вce пoвeчe, a ĸлacичecĸитe вoзилa изглeждaт ĸaтo бeзoпacнo мяcтo зa инвecтиция нa oгpoмни cyми. Toвa oзнaчaвa, чe тъpceнeтo нa нaй-peдĸитe aвтoмoбили пpeживя бyм пpeз пocлeднитe гoдини.Бpитaнcĸoтo издaниe АutоЕхрrеѕѕ cъcтaвя cпиcъĸ нa дeceттe нaй-cĸъпи aвтoмoбили, пpoдaдeни нa ayĸциoн. Oчaĸвaнo, Fеrrаrі e нa въpxa. Bceĸи eдин oт aвтoмoбитeли в cпиcъĸa e нaмepил нoв coбcтвeниĸ oт 2013 г. нacaм. Bĸлючeни ca caмo cдeлĸи, нaпpaвeни нa тъpгoвe, тъй ĸaтo тoвa пpaви oбявeнaтa цeнa дocтoвepнa. B cъщoтo вpeмe ce вяpвa, чe eднo Fеrrаrі 250 GТО e пpoдaдeнo зa ĸoлocaлнитe $70 милиoнa нa aмepиĸaнcĸи бизнecмeн.Eтo и cпиcъĸa:10. 1955 Јаguаr D-ТуреAyĸциoн: RМ Ѕоthеbу'ѕ Аuсtіоnѕ, Моntеrеу Ѕаlе, 2016Цeнa: $21,780,000Πъpвият D-Туре в пpoизвoдcтвo c нoмep нa шacивo ХКD50. Πpeз 1956 г. пeчeли 24 Ноurѕ оf Lе Маnѕ.9. Duеѕеnbеrg ЅЅЈAyĸциoн: Gооdіng аnd Со. Реbblе Веасh, 2018Цeнa: $22,000,000Caмo двa aвтoмoбилa oт мoдeлa ca пpoизвeждaни няĸoгa. Hяĸoгa тoзи ЅЅЈ пpинaдлeжeшe нa звeздaтa oт Xoливyд Гapи Kyпъp. Cъc cвoитe 400 ĸ.c. oт peдoви oceмцилиндpoв двигaтeл cъc cyпepчapджъp тя бe eднa oт нaй-бъpзитe aвтoмoбили няĸoгa.8. 1956 Аѕtоn Маrtіn DВR1Ayĸциoн: RМ Ѕоthеbу'ѕ Аuсtіоnѕ, Моntеrеу Ѕаlе, 2017Цeнa: $22,550,000Πъpвaтa oт пeт DВR1, пocтигнaлa знaчитeлни ycпexи нa Nürburgrіng 1000 пpeз 1959.7. 1964 Fеrrаrі 275 GТВ/С Ѕресіаlе bу ЅсаglіеttіAyĸциoн: RМ Ѕоthеbу'ѕ Аuсtіоnѕ, Моntеrеу Ѕаlе, 2014Цeнa: $26,400,000Πo-pядĸo дopи и oт 250 GТО - caмo eднo oт тpи 275 GТВ/С Ѕресіаlе, пpoизвeдeни дa ce изпpaвят cpeщy Fоrd GТ40 и Ѕhеlbу Соbrа Dауtоnа нa Lе Маnѕ пpeз 1965 г. Πъpвoтo Fеrrаrі c нeзaвиcимo зaднo oĸaчвaнe.6. 1967 Fеrrаrі 275 GТВ/4*Ѕ NАRТ ЅріdеrAyĸциoн: RМ Ѕоthеbу'ѕ Аuсtіоnѕ, Моntеrеу Ѕаlе, 2013Цeнa: $27,500,000Звeздa oт филмa Тhе Тhоmаѕ Сrоwn Аffаіr cъc Cтив Maĸyин.5. 1956 Fеrrаrі 290 ММAyĸциoн: RМ Ѕоthеbу'ѕ Аuсtіоnѕ, Nеw Yоrk Сіtу, 2015Цeнa: $28,050,000 Πpoизвeдeнo зa Xyaн Maнюeл Фaнxиo зa cъcтeзaниeтo Міllе Міglіа пpeз 1956 г.4. 1954 Меrсеdеѕ-Веnz W196Ayĸциoн: Воnhаmѕ, Gооdwооd Fеѕtіvаl оf Ѕрееd, 2013Цeнa: $29,600,000Toзи aвтoмoбил e шoфиpaн oт пeтĸpaтния шaмпиoн нa Fоrmulа 1 Xyaн Maнюeл Фaнxиo.3. 1957 Fеrrаrі 335 Ѕроrt ЅсаglіеttіAyĸциoн: Аrtсurіаl, Раrіѕ, 2016Цeнa: $35,700,000Cъcтeзaвaлo ce e в в Ѕеbrіng 12 Ноurѕ, Міllе Міglіа и Lе Маnѕ.2. 1962 Fеrrаrі 250 GТОAyĸциoн: Воnhаmѕ, Тhе Quаіl, 2014Цeнa: $38,115,000Cъздaдeнo зa FІА Wоrld GТ Сhаmріоnѕhірѕ пpeз 1963, ĸaтo пeчeли cъcтeзaниeтo.1. 1962 Fеrrаrі 250 GТОAyĸциoн: RМ Ѕоthеbу'ѕ, Моntеrеу, 2018Цeнa: $48,405,000Πъpвaтa пoзиция e зa oщe eднo 250 GТО. Aвтoмoбилът e бил пpитeжaниe цeли 20 гoдини нa д-p Гpeгъpи Уитън.Eтo и ocтaнaлитe дeceт:11. Fеrrаrі 250 GТ ЅWВ Саlіfоrnіа Ѕріdеr - 2015, $18,500,00012. Fеrrаrі 375-Рluѕ Ѕріdеr Соmреtіzіоnе - 2014, $18,400,17713. Fеrrаrі 250 LМ - 2015, $17,600,00014. Fеrrаrі 250 GТ ЅWВ Саlіfоrnіа Ѕріdеr - 2015, $16,830,00015. Fеrrаrі 250 GТ ЅWВ Веrlіnеttа Ѕресіаlе - 2015, $16,500,00016. Fеrrаrі 250 Теѕtа Rоѕѕа - 2011, $16,390,00017. МсLаrеn F1 - 2017, $15,620,00018. Fеrrаrі 250 GТ ЅWВ Саlіfоrnіа Ѕріdеr - 2014, $15,180,00019. Fеrrаrі 250 LМ - 2013, $14,300,00020. Аѕtоn Маrtіn DВ4GТ Zаgаtо - 2015, $14,300,000 ", "date": "2019.11.24", "title": "Най-скъпите автомобили, продавани на аукцион"}
{"url": "http://www.cross.bg/godina-godini-kostova-1618679.html", "text": "/КРОСС/ „Между 105 и 108 момчета се раждат на 100 момичета. Това показва статистиката на ражданията у нас. Този феномен обаче не е само в България, а и по света\". Това заяви директорът на Дирекция „Демографска и социална статистика\" в Националния статистически институт Магдалена Костова, цитирана от БГНЕС.„Като цяло откакто имаме статистика от 1880 г. винаги са се раждали повече момченца, отколкото момиченца. Няма научно обосновано изследване, което да е дало причини за този феномен\", заявява Костова.Според доц. Елица Димитрова от Института за изследване на населението и човека при Българската академия на науките тази закономерност въвежда един естествен баланс между двата пола.„В първата година на живота имаме по-висока детска смъртност при момчетата, вследствие на което се балансира съотношението между половете. До 40-45 годишна възраст няма големи разлики в преживяемостта на двата пола. След тези години обаче се наблюдава увеличение на смъртността при мъжете и появата на един феномен, известен като мъжка свръх смъртност. Тя е в резултат на сърдечно-съдови заболявания\", обяснява Димитрова и добавя, че именно на това се дължи и различието в продължителност на живота при мъжете и жените.„Имаме около 7 години разлика в продължителността на живота при мъжете и жените. Т.е. жените живеят седем години по-дълго от мъжете. България е една от страните, в които имаме най-големите разлики в преживяемостта между двата пола\", коментира още тя.От думите на Магдалена Костова от НСИ става ясно, че жените живеят средно 78.4 г., а мъжете 71.4 г.Доц. Елица Димитрова посочва, че през 2018 г. са се родили общо 62 576 деца като 32 346 са момчетата, а 30 230 са момичетата.„358 са децата, починали до една година. От тях 200 момчета и 158 момичета\", поясни Димитрова и добавя, че независимо от факта, че през последните години у нас се наблюдава намаляване на детската смъртност, България продължава да е една от страните с най-висока смъртност при децата в ЕС и единствено Румъния е с по-високи стойности от нас.На този фон у нас всяка година се раждат между 1000 и 2000 бебета по-малко, добавя Костова и припомня, че в годините между 2003 и 2008 г. е имало увеличение на живородените, но тогава се е наблюдавал икономически растеж.И въпреки това се оказва, че стойността на общия показател за раждаемостта в България е малко под средната за Европа. У нас тя е 8.9, а в Европа 9.8.„Другият показател за средния брой деца, който една жена може да роди, е 1.56 миналата година. Проблемът тук е, че имаме емиграционни процеси. Всяка година напускат страната много млади хора. 50% от тях са на възраст между 20 и 39 години\", коментира Костова и уточнява, че в периода от 2012 до 2018 г. 66 000 души са напуснали страната ни, като това прави по близо 15 000 всяка година. Само през миналата година 33 225 са напуснали България като близо 16 000 от тях са на възраст 20-39 г.„Ниската раждаемост е обусловена от това, че жените, които остават и раждат у нас са малко. 1.56 не е достатъчно за възпроизвеждане. Трябват 2.1 деца, т.е. всеки двама родители трябва да родят над 2 деца, за да може нормално да се възпроизвежда населението\", подчертава Костова и добавя, че в големите градове като София, Пловдив, Варна и в някои области като Сливен тези показатели са много близки до европейските, но в Северозападна България и Родопите, по граничните райони те са много влошени. Именно този дисбаланс извежда стойности, които са много под средното за другите страни.Наред с това населението ни е намаляло с над 350 000 души през последните 7 години. ", "date": "2019.11.24", "title": "Всяка година у нас се раждат между 1000 и 2000 бебета по-малко"}
{"url": "http://www.cross.bg/leva-danutzi-yvelichenie-1618680.html", "text": "/КРОСС/ 20 дни след местните избори новите градски управници усилено обсъждат бюджета. За да излязат сметките обаче, в голям брой общини пресмятат увеличение на местни данъци и такси.Току-що избран, новият кмет на Пловдив, заяви по-ниски данъци за автомобилите. Още тогава обаче стана ясно, че това е трудно за изпълнение.„Данъкът трябва да бъде редуциран, макар че Менда Стоянова е на друго мнение\", заяви кметът на града Здравко Димитров.„По принцип данъците в Пловдив, сравнени със средното за страната, не са толкова високи\", смята Менда Стоянова, председател на Комисията по бюджет и финанси в НС.20 дни по-късно, в града под тепетата вече е време и за още уточнения от заместник-кмета по икономическата политика.„Политиката ще бъде да има справедливо облагане, тоест с цел подобряване на въздуха в града, ние ще завишим данъците на тези превозни средства, които замърсяват повече, за сметка на тези, които са по-екологични\", каза още  зам.-кметът на Пловдив Илия Кирчев.И в Русе първата заявка на новия градоначалник е да не вдига данъците. По думите е заварил и предложение за вдигане на такса смет.„Таксата битови отпадъци засяга всяко домакинство. Трябва да се прави в абсолютно краен случай\", смята Пенчо Милков, кмет на Русе.Това означава или общината да се справи с недостиг от 4 и половина милиона лева, или да опре до крайния случай, както още много общини.„Разбира се, ще има увеличение. Най-вече, защото таксата за депониране на отпадъци е увеличена от 57 на 95 лева. Това е с решение на НС и Директива на ЕС. Така че няма как да не се отрази в такса смет\", категоричен бе Кирчев.По-високата цена за депонирането на боклука ще засегне и Хасковска област.„При 80 % събираемост на таксата смет досега общината е събирала около 7 милиона, а от следващата година разходите, които са необходими, за да се изпълняват всички тези дейности, са 9 милиона и 139 хиляди\", каза Станислав Дечев, кмет на община Хасково.С очакваното увеличение таксата за един апартамент от 60 квадрата в центъра на Хасково, ще стане 150 лева, вместо досегашните 130.Във Велико Търново увеличаване на такса смет няма да има, но ще отпадне отстъпката от 10 %, от която са се ползвали половината от данъкоплатците в старата столица.„За централна градска част, ако такса смет е била 76 лева и 80 стотинки става 84 лева и 70 стотинки. Тоест, с 8 лева се увеличава\", поясни Снежана Данева- Иванова, зам.-кмет на Велико Търново.А в града на икономиите, се готвят за увеличение на ставката върху сградите.„Средно за масовите жилища  е от 5 до 20 лева, в зависимост от местоположението на самия имот, а за селата увеличението е 2, 3 или 5 лева\", каза още Мария Йозова, директор на дирекция „Местни данъци и такси\", Община Габрово.Обяснението на Община Габрово е, че от 2008 година досега местните данъци са вдигани веднъж.Необходима ли е подомна мярка коментираха в студиото на „Събуди се\" Петър Ганев от Института за пазарна икономика и икономическият анализатор Владимир Сиркаров.„Това беше очаквано заради липсата на ресурс в общините. Вдигането на местния данък става винаги след изборите. Обикновено данъкът върху недвижимите имоти е най-често увеличаваният\", заяви Ганев.„Очаквах по-сериозни увеличения особено след изказването на зам.-министърът на финансите Владислав Горанов, който заяви, че местните данъци у нас са изключително ниски\", поясни Сиркаров. Той коментира и предложението да има по-висок данък за автомобилите, които отделят повече вредни емисии. „Тези мерки няма да доведат до съществени промени в глобалната картина, свързана с борбата срещу мръсния въздух. Не мисля, че от гледна точка на общински бюджет ще има сериозен фискален ефект\", каза още Сиркаров. ", "date": "2019.11.24", "title": "Новите градски управи обсъждат увеличение на местните данъци и такси "}
{"url": "http://www.cross.bg/aeroflot-pilot-samolet-1618710.html", "text": "/КРОСС/ Вторият пилот на , изпълняващ полет Москва-Анапа, на когото му е прилошало по време на полета и почина при аварийно кацане в Ростов на Дон, е бил допуснат на работа след преглед от медицинските служби, съобщи руския авиопревозвач, цитиран от ТАСС и БТА.Той не е имал противопоказания по медицински причини за изпълнение на полета и е бил клинично здрав, заяви в комюнике Аерофлот.Пътническият самолет е излетял от московското летище \"Шереметиево\" преди да кацане аварийно на летището в Ростов на дон. Командирът на самолета е извикал бърза помощ и след приземяването вторият пилот е бил предаден на лекарите, но те не са могли да го спасят и той е починал в линейката. Според предварителна информация вероятната причина за смъртта му е откъсване на тромб, посочи Аерофлот. ", "date": "2019.11.24", "title": "Починалият втори пилот на самолет на Аерофлот бил клинично здрав"}
{"url": "http://www.cross.bg/sozopol-pinelov-georgi-1618711.html", "text": "/КРОСС/ Председателят на общинския съвет в Созопол Георги Пинелов, избран от ПП МИР, опроверга всички слухове, че министерски крак няма да стъпи в общината, след загубата на ГЕРБ на изборите за местна власт.Във връзка с недоволството на созополчани срещу изградената дига от пясък на централния плаж, министър Николина Ангелкова пристигна на място в Созопол и заедно с новото управление на общината за решаването на казуса.„Созополчани, гордея се с Вас! Доказахме на цяла България, че обединени в името на общото благо и интересите на община Созопол, можем да постигнем много! За по-малко от три седмици, с общи усилия, успяхме да преборим три сериозни проблема - депото в с. Атия; проекта за реконструкция на рибарското пристанище в Созопол, а днес и т.нар. \"китайска стена\". Редно е да благодарим и на министър Николина Ангелкова за съдействието и експедитивната й реакция по решаването на нашия казус. Днешното й посещение опроверга неспирните спекулации, че \"министерски крак\" няма да стъпи в Созопол и Общината, като цяло, в следващите 4 години! Само обединени сме силни и непобедими. Созопол вече диша, Созопол е СВОБОДЕН!\" заяви Георги Пинелов от ПП МИР и допълни, че само обединени ще са непобедими. ", "date": "2019.11.24", "title": "Георги Пинелов: Новото управление на община Созопол пребори три сериозни проблема за по-малко от три седмици"}
{"url": "http://www.cross.bg/nyakakvi-kytev-grypi-1618681.html", "text": "/КРОСС/ „Дразня се от това, че ме вкарват в някакви групи. Да, аз подписах искането, анализа, който завършва с искане за оставката на Корнелия\". Това каза в интервю за предаването „Тази събота\" по БТВ Антон Кутев от БСП. Той каза това във връзка с факта, че е сложил подписа си под алтернативния анализ, според който резултатите на БСП на отминалите местни избори не са по-добри от тези през 2015-а.„Но не го подписах, защото съм част от някакви групи. Тази склонност, да се вкарват хората в някакви групи и да бъдат изправени групово до стената, да се сатанизират определени личности, само защото са дръзнали да изразят различно мнение, да се търси врагът с партиен билет, да се говори през цялото време за някаква контрареволюция, която иска да отнеме стола с всякакви нечестни средства, на Корнелия, това е риторика, добре позната и тя обикновено се нарича „сталинистка\". Аз лично бих препоръчал на ръководството на партията, да влага повече хигиена във вътрешнопартийната борба, защото това е наистина опасно за демокрацията\", подчерта Кутев. „Този подход, в който използваме тези методи, които са отдавна отречени от демократичния процес, не знам на кой какво му е взела демокрацията, но може изведнъж да се окаже, че ние ще вземем много от демокрацията, ако продължим по същия начин\", акцентира социалистът.Относно отстраняването му от поста зам.-председател на ПГ на БСП и защо това е станало, Кутев коментира: „Никой не е дошъл да ми го каже. То, според мен даже беше по-важно да го каже не на мен, а да го каже на хората от ПГ и от партията. Защото, ако остана впечатлението, с което, за съжаление, аз твърдо оставам, че назначения и уволнения, и освобождавания от парламентарната група, изобщо от публични длъжности, стават не заради някакви заслуги, заради свършена или несвършена работа, а заради вярност към лидера или съответно нейната липса, това вече е проблем. Защото никъде, нито в моралните кодекси, нито в устава на БСП пише, че това е основание за освобождаване или назначаване. Ако аз бях сложен като председател на комисия, парламентарна или като зам.-председател на ПГ, с уговорката, че съм се врекъл във вечна вярност на Корнелия Нинова, аз просто нямаше да приема. Аз приемам всяко свое назначение или уволнение, като оценка на моите качества и на това, какво съм свършил, и съм категорично против, да има някакъв друг довод, както за едното, така и за другото\", каза още Антон Кутев и допълни, че той е в БСП, „защото БСП е кауза, която е била преди и след сегашното ръководство\". ", "date": "2019.11.24", "title": "Антон Кутев, БСП: Дразня се, че ме вкарват в някакви групи"}
{"url": "http://www.cross.bg/planinite-tyrizum-loshi-1618683.html", "text": "/КРОСС/ Лоши условия за туризъм в планините. Това съобщиха\" от Планинска спасителна служба (ПСС) към Българския червен кръст.Над 1 600 метра има минимална снежна покривка, хлъзгаво и неприятно за ходене.Във високите части на планината има мъгла. В Стара планина има гъста мъгла, на някои места превалява дъжд. Духат умерени ветрове.Лифтовите съоръжения не работят. Няма регистрирани инциденти.Информация за обстановката в планините можете да намерите на адреса на ПСС в интернет.Телефоните на ПСС са: 02/ 9632000 и 088 1470. ", "date": "2019.11.24", "title": "Внимание: Лоши условия за туризъм в планините "}
{"url": "http://www.cross.bg/sancheta-papa-frantzisk-1618685.html", "text": "/КРОСС/ Аржентинският епископ Густаво Санчета, близък на папа Франциск, ще се върне доброволно в родината си във връзка с обвинения в сексуално посегателство, предаде БТА.Епископът ще замине във вторник и ще сътрудничи изцяло на властите, съобщи снощи неговият защитник пред църковните власти Хавиер Белда Иниеста.Санчета е обвинен официално в \"продължителен сексуален тормоз при утежняващи вината обстоятелства\", на който според прокуратурата са били подложени двама семинаристи. Ако бъде осъден, той може да получи присъда до 10 години затвор.Епископът отрича обвиненията.Този случай е особено важен за папа Франциск. Папата е бил информиран за обвиненията срещу бившето му протеже през 2015 г., две години преди Санчета да се оттегли от поста епископ на аржентинския град Оран.През 2017 г. папа Франциск му позволи да се оттегли \"по здравословни причини\", но след няколко месеца го назначи на висок пост във Ватикана.В телевизионно интервю по-рано тази година папата каза, че е питал Санчета за първоначалното обвинение, включително за голи селфита на телефона на епископа , и приел даденото обяснение, че телефонът е бил хакнат.Белда Иниеста подчерта, че съдиите са отхвърлили искането на аржентинската прокуратура за издаване на международна заповед за арест. Той подчерта, че според епископа целта на действията на прокурорите е единствено да бъде установена истината. ", "date": "2019.11.24", "title": "Близък епископ на папа Франциск ще бъде съден за сексуален тормоз "}
{"url": "http://www.cross.bg/zdraveopazvaneto-zdravnata-aleks-1618682.html", "text": "/КРОСС/ Политическа партия МИР (Морал, Инициативност, Родолюбие) излезе с позиция по повод починалото 3 годишно дете, както и проблемите в здравеопазването.В своята позиция ПП МИР изказаха искрените си съболезнования и съчувствие на родителите на 3 годишния Алекс. Въпреки че проверката за причините, довели до трагичната загуба на детето, все още продължава, от ПП МИР са категорични, че се касае за системни проблеми в здравеопазването ни.\"Безспорен факт е, че не само Алекс, а и други родители със своите деца, са стояли и чакали с часове пред кабинетите на тези болници. Безспорен факт е и, че болниците си прехвърлят постоянно топката и отговорността, а всичко това коства човешки животи, в случая детски\", се казва в позицията на ПП МИР.Здравеопазването ни е болен организъм, от който се хранят много паразити, а управляващите нямат интерес от реформа и промяна на системата. Статуквото в здравната система не обслужва интересите на българските граждани, а на здравната олигархия, се казва още в разпространената до медиите позиция на ПП МИР.Те настояват от българското здравеопазването незабавно да се елиминират паразитите, за да могат да се направят истинските реформи и промени в сферата.Във връзка със смъртта на 3 годишния Алекс, както и за да се предотвратят бъдещи трагични инциденти ПП МИР настояват за:1. Пълна обективност на разследването и за изясняване на всички обстоятелства около тази трагедия. В същото време да не се дискредитира лекарската професия и да не се раздават предварителни присъди.2. Държавата да предприеме незабавно всички необходими действия за изграждането на Национална педиатрична болница. Българските деца и семейства се нуждаят от такова здравно заведение, за да не се налага повече да обикалят между няколко лечебни заведения. Националният интерес изисква процедурата за изграждането на Национална педиатрична болница да се ускори максимално.3. Оставка на министъра на здравеопазването Кирил Ананиев, който е доказал, че не само не е в състояние да направи качествена здравна реформа, но и няма политическата воля и компетентност за това.Политическа партия МИР сформира Експертен съвет по здравеопазване, в които влизат водещи лекари, специалисти и експерти. Те имат за задача да разпишат платформата и стратегията на партията в сферата на здравеопазването, в която влизат здравната реформа и краткосрочните и дългосрочните мерки за промяна на здравната система. ", "date": "2019.11.24", "title": "ПП МИР поиска оставката на здравния министър Кирил Ананиев"}
{"url": "http://www.cross.bg/batman-dolara-noseni-1618684.html", "text": "/КРОСС/ Костюмите на Батман и Робин от телевизионния сериал \"Батман\" от 60-те години на миналия век ще бъдат изложени на търг в Лос Анджелис заедно с други реликви от света на поп културата, включително от сериалите \"Стар трек\" и \"Щастливи дни\", предаде Франс прес.За костюмите, носени от двамата супергерои в 120 епизода от сериала \"Батман\", които са били излъчени между 1966 г. и 1968 г., се очаква да бъдат платени между 150 000 и 200 000 долара. Според експерти от аукционна къща \"Профайлс ин хистъри\", която организира търга на 17 декември, става въпрос за два уникални костюма, носени от Адам Уест Бърт Уорд в образите съответно на Батман и Робин. За продажба ще бъдат предложени и други аксесоари от култовия сериал, като бюст на Шекспир, снабден с копче, което позволява да се отвори \"батпещерата\", и червен телефон, с който е снабден батмобилът.Сред лотовете ще са също туники, носени от Уилям Шатнър и Ленард Нимой в образите съответно на Джеймс Кърк и Спок в \"Стар трек\". Предполага се, че всяка от тях ще бъдат платени между 40 000 и 60 000 долара.Черното кожено яке, носено от Хенри Уинклър в образа на Фонзи в \"Щастливи дни\", пък би трябвало да намери купувач за най-малко 25 000 долара. /Йордан Ачков/ ", "date": "2019.11.24", "title": "Оригиналните костюми на Батман и Робин отиват на търг "}
{"url": "http://www.cross.bg/bymur-frazata-te-1618686.html", "text": "/КРОСС/ Фразата \"Ок, бумър\" се разпространи като горски пожар из социалните мрежи. Онлайн дебютът ѝ е през 2018-а и оттогава насам \"Ок, бумър\" е навсякъде и е твърде вероятно детето да ви парира с нея, когато започнете  изречение с \"По мое време...\"Фразата визира бейби бумърите - родените през 50-те и 60-те години на миналия век - и се употребява пейоративно, за да омаловажи събеседника, независимо от датата му на раждане, типизирайки го като старомоден, тесногръд, предубеден - с това значение фразата влиза в популярните онлайн речници.\"Ок, бумър\" прозвуча даже от трибуната на новозеландския парламент. 25-годишната депутатка от Зелената партия Клои Сварбик произнася реч по повод законопроект за нулеви въглеродни емисии и бива прекъсната от по-възрастен депутат с обвинението, че е твърде млада. Тя парира забележката с \"Ок, бумър\" и продължава.Според \"Ню Йорк Таймс\" фразата бележи поколенчески разлом, тя е демаркационната линия, разделяща различните генерации, които днес се срещат не само в семейството, но - за първи път в историята - и на работното място, където поради влошената икономическа ситуация не е изключено да съжителстват хора от т.нар. \"безгласно поколение\" на 40-те, същинските бумъри от 50-те и 60-те, циниците от поколението Х, милениалите, и даже поколението Z - двайсетгодишните.И понеже живеем в тънкообидни времена, в които е трудно да се изразиш, без да засегнеш някого, фразата вече се тълкува като обида и вади на повърхността понятието ейджеизъм (от англ. age - възраст - бел.ред.) - дискриминация на възрастова основа.Разбира се, възрастовите деления не са от вчера и \"Ок, бумър\" не е повод да сведем дневния ред на обществото до непреодолими различия и зееща паст от неразбиране - за това призовава \"Вашингтон пост\": \"Моралната паника за младите и младежкото негодувание от същата тази паника често се появяват във време на скоростни промени - пише Холи Скот. - Иронията е, че милениалите и зетърите наследиха прекомерното фокусиране върху младите, което беше характерно и за младите от 60-те - точно бумърите, визирани във фразата.\"Но свеждането на разнородни проблеми до поколенческа вражда опростява нещата. Позоваването на поколенческа идентичност винаги е било зов за солидарност, но невинаги уцелва пулса на днешния ден. През 60-те разделението беше по линията овластени - лишени от власт, а не млади срещу стари. По същия начин, ако днес задълбаем в разделението между преддигитални и дигитално родени поколения, има опасност да опростим широката и бързопроменяща се картина на съвременния живот. Ок, бумър? ", "date": "2019.11.24", "title": "\"Ок, бумър\" или новото име на пропастта между поколенията"}
{"url": "http://www.cross.bg/mesta-bulgariya-dyha-1618669.html", "text": "/КРОСС/ В неделя над по-голямата част от страната ще се задържи предимно облачно, с по-съществени разкъсвания на облачността над Югозападна България. На отделни места в източната половина от страната ще превалява дъжд. В равнините и котловините видимостта ще е намалена, на места с мъгли и ръмежи. Ще духа слаб североизточен, в Югозападна България - югоизточен вятър. Максималните температури в Северна България ще са между 3° и 8°, в Южна - между 8° и 13°, за София - около 10°. Атмосферното налягане е близко до средното за месеца, бавно ще се понижава. Това съобщи дежурният синоптик Георги Цеков от Националния НИМХ, цитиран от Агенция „Фокус\".По Черноморието ще е предимно облачно и на места главно в часовете преди обяд ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температурата на морската вода е около 16°. Вълнението на морето ще бъде 3-4 бала.Над планините ще е предимно облачно, с временни разкъсвания на облачността над масивите от Югозападна България. На отделни места ще има слаби превалявания от дъжд, над 1700 метра - от сняг. Ще духа слаб до умерен юг-югозападен вятър. Максимална температура на височина 1200 метра - около 8°, на 2000 метра - около 2°. ", "date": "2019.11.24", "title": "Облачна и мъглива неделя"}
{"url": "http://www.cross.bg/merkyuri-godini-fredi-1618668.html", "text": "/КРОСС/На 24 ноември се навършват 28 години от смъртта на незабравимия певец на група Queen - Фреди Меркюри. Талантливият изпълнител умира през 1991 година на 45 години след усложнения от СПИН.Фреди, който е роден като Фарук в Занзибар, създава легендарната рок група  Queen през 1970 г. заедно с Брайън Мей и Роджър Тейлър. Меркюри е блестящ пианист и държанието му на сцената заразява всички. Провокативните му визия и държание впечатляват феновете по цял свят и славата бързо завладява музикантите.18 февруари 1990 г. Меркюри се появява на Британските музикални награди. Това е негово последно публично появяване. То буди мълва, че той е тежко болен, тъй като изглежда измъчен и отслабнал. ", "date": "2019.11.24", "title": "28 години от смъртта на легендарния Фреди Меркюри"}
{"url": "http://www.cross.bg/krug-iiohanis-partiya-1618670.html", "text": "/КРОСС/ Започна гласуването за втория кръг от президентските избори в Румъния, предаде БТА.В страната отвориха врати 18 748 избирателни секции. В чужбина те са 835 за близо 4 милиона румънци.След промяна в закона за изборите румънците в чужбина могат да гласуват от 22 до 24 ноември, както и по пощата.Първият кръг се проведе на 10 ноември. На днешния втори кръг президентът Клаус Йоханис ще се бори за втори мандат срещу доскорошната премиерка Виорика Дънчила.Йоханис, издигнат от управляващата Национално-либерална партия, получи 37,82 на сто от гласовете на първия кръг. Кандидатката на Социалдемократическата партия Дънчила получи подкрепата 22,26 на сто от избирателите.Очаква се гласуването да продължи до 21 ч., но може да бъде удължено до 23:59 часа.Проучванията дават преднина на Йоханис, зад когото се очаква да застанат гласоподавателите, подкрепили другите кандидати на първи тур. ", "date": "2019.11.24", "title": "Президентски балотаж в Румъния "}
{"url": "http://www.cross.bg/bulgariya-amerikanski-vtechnen-1618671.html", "text": "/КРОСС/ Премиерът Бойко Борисов заминава на официално посещение в САЩ, където утре ще се срещне с президента Доналд Тръмп в Белия дом. Сътрудничеството в рамките на НАТО и енергийната диверсификация се очаква да бъдат във фокуса на разговорите между двамата лидери.Бойко Борисов се среща с американски президент в Белия дом за втори път, първия беше през 2012-та - с Барак Обама.Доналд Тръмп се очаква да повдигне въпроса за внос на американски втечнен природен газ в България. В Съединените щати има бум в производството на втечнен газ и се търсят нови пазари за износ в Европа и Азия.Това е и част от усилията на Вашингтон да се намали зависимостта на Източна Европа от руските газови доставки, смята посланик Дан Фрийд - дългогодишен дипломат и почетен сътрудник на Атлантическия съвет във Вашингтон:„Не е добре за една държава да е зависима от един единствен източник на енергия. Няколко проекта са интересни - използването на американско ядрено гориво за централата в Козлодуй, междусистемната газова връзка между Гърция и България и подкрепата за гръцкия плаващ терминал за регазификация на втечнен природен газ\".Очаква се американският президент да повтори искането си към европейските държави членки на НАТО да увеличат разходите си за отбрана. В българската делегация участват вицепремиерът Томислав Дончев, министърът на отбраната Красимир Каракачанов, министрите на финансите и икономиката Владислав Горанов и Емил Караниколов.Според вицепремиера Каракачанов България е отворена за американски инвестиции в отбраната:„Ние би следвало да търсим подобни инвестиции и от САЩ, и от други страни, защото това означава, че младите образовани хора да си намират добре платена работа в България\".В навечерието на визитата бившия американски посланик у нас Джеймс Пардю публикува статия в изданието „Хил\", в която насочва вниманието към свободата на медиите у нас. Очаква се тема на разговорите във Вашингтон да са и корупцията и върховенството на закона.Политологът Огнян Минчев обяснява защо: „Америка в България не се бори с корупцията, защото просто не обича корупцията, а защото тази корупция е основен стратегически проблем на руско влияние\". ", "date": "2019.11.24", "title": "Борисов заминава на официално посещение в САЩ "}
{"url": "http://www.cross.bg/telegraf-vodeshti-chasa-1618667.html", "text": "/КРОСС/в. 24 часа - Банско издирва 140 англичани, руснаци и българи - дължат парив. Телеграф - Парад на планетите преди Коледав. 24 часа - 9 семейства на донори вече имат звезда, защото благородно дариха органи на свои близкив. 24 часа - 2-ма вицепремиери, Горанов и Караниколов с Борисов при Тръмпв. Телеграф - Борисов при Тръмп в Белия домв. Телеграф - Доктор обърка гастрит с инфарктв. Телеграф - Композиторът Стефан Димитров: Хуморът отстъпи място на агресията ", "date": "2019.11.24", "title": "Преглед на вестниците "}
{"url": "http://www.cross.bg/hiryrgiya-bolnitza-natzionalen-1618672.html", "text": "/КРОСС/В началото на декември в Университетска болница „Св. Анна\" официално ще бъде разкрит Национален консултативен център по лицево-челюстна хирургия. Основната цел на работата в центъра ще е експертна и консултативна помощ при разрешаването на диагностично и лечебно комплицирани случаи, както в столицата, така и в страната, каза пред \"Хоризонт\" д-р Константин Димов от Клиниката по лицево-челюстната хирургия на болница \"Света Анна\":\"Това, което правим, не е нещо ново, но сме пионери в тази сфера в нашата болница. Ние се занимаваме основно със заместването на увредени или липсващи костни структури с индивидуални импланти, по-известно сред обществото като 3D принтиране на части. Ние се занимаваме и с травматизъм, и с всяко едно заболяване, което е в областта на лицето.\" ", "date": "2019.11.24", "title": "УМБАЛ „Св. Анна“ отваря Национален център по лицево-челюстна хирургия "}
{"url": "http://www.cross.bg/livingstun-suobshti-bazata-1618673.html", "text": "/КРОСС/ Първата група полярници от 28-та Национална антарктическа експедиция, заедно с всичкия багаж, успешно пристигна на остров Ливингстън, съобщи ръководителят на експедицията проф. Христо Пимпирев.\"Toку-що, в 07:30 часа българско време, по сателитния телефон \"Иридиум\", командирът на базата ни в Антарктика \"Св. Кл. Охридски\" Драгомир Матеев, съобщи, че след четиридневно плаване през бурния проток Дрейк с бразилския военен кораб \"Аlmirante Ary Rongel, въпреки силното вълнение и вятър, първата група на 28-та Национална антарктическа експедиция, заедно с всичкия багаж, успешно са дебаркирали с надувни гумени лодки \"Зодиак\" на о-в Ливингстън\", съобщи проф. Пимпирев.\"Приятна изненада е било, че за разлика от последните няколко години, базата не е затрупана със сняг и групата може веднага да започне изпълнението на многобройните задачи, които предстоят за реализиране\", каза още професорът.Първата група полярници е в състав: командирът базата ни „Св. Кл. Охридски\" на о-в Ливингстън Драгомир Матеев, лекарката д-р Венета Комитска, геологът доц. д-р Димо Димов, геодезистът доц. д-р Борислав Александров, енергетиците инж. Йордан Йорданов, инж. Петър Сапунджиев, Константин Недев и Петър Тризлинцев, логистиците Николай Чальов и Павел Григоров и готвачката Уляна Яркова.Припомня, че 28-ата поред експедиция ще работи по 8 програми - 5 проекта от биоложки науки, ще се изследва прилежащата акватория на Южния океан на нашата база.Най-важната мисия пред полярниците е изграждането на нова българска микролаборатория на ледения континент. Обектът трябва да е готов до 3 години. Лабораторията е нужна, защото намерените биоложки образци трябва да се обработват бързо, вместо да се пренасят по цяла седмица в други лаборатории. Вероятността да се похабят е голяма. ", "date": "2019.11.24", "title": "Българските полярници стъпиха на остров Ливингстън "}
{"url": "http://www.cross.bg/oruzhiya-frantzisk-yadrenite-1618676.html", "text": "/КРОСС/ Папа Франциск призова световните лидери да премахнат ядрените оръжия и отхвърли доктрината за възпирането, заявявайки, че натрупването на ядрени оръжия намалява сигурността, хаби ресурси и заплашва човечеството с катастрофа, предадоха световните агенции, цитирани от БТА.Франциск отправи призива си в японския град Нагасаки, на мястото на избухването на втората от двете атомни бомби, хвърлени над Япония през 1945 г., отбелязва АП. След като положи венец и се помоли в подножието на мемориала на жертвите, въпреки дъжда, папата заяви, че това място служи да напомня „за болката и ужаса, които ние човешките същества сме способни да си причиняваме взаимно\".„Убеден, че свят без ядрени оръжия е възможен и необходим, призовавам световните лидери да не забравят, че тези оръжия не могат да ни защитят от сегашните заплахи към националната и международна сигурност\", подчерта папа Франциск. Той посети Нагасаки и Хирошима в началото на тридневната си обиколка в Япония, подчертавайки призива си за глобална забрана на ядрените оръжия.Ватикана беше една от първите страни, подписали и ратифицирали новия договор на ООН за забрана на ядрените оръжия. Франциск стигна по-далеч от който да е друг папа, заявявайки, че не само използването, а и самото притежание на ядрени оръжия е осъдително, припомня АП.Папата не повтори тази оценка днес, но заяви, че натрупването на ядрени арсенали дава фалшиво чувство за сигурност и всъщност намалява глобалния мир. „Мирът и международната стабилност са несъвместими с опитите да се опираме на страха от взаимното унищожение или заплахата от пълно унищожение\", подчерта той.Мир и стабилност могат да бъдат постигнати въз основа на глобална солидарност и сътрудничество, добави папата. Той порица „климата на недоверие\", който според него подкопава глобалните усилия за борба с разпространението на ядрените оръжия и контрола над оръжията.Богатствата, натрупвани чрез производството, усъвършенстването поддръжката и продажбата на все по-разрушителни оръжия са оскърбление към децата и семействата, които живеят в нечовешки условия, подчерта Франциск, цитиран от АФП. Папата припомни за „неописуемия ужас\", преживян от жертвите на американската атомна бомба, хвърлена над Нагасаки на 9 август 1945 година. При експлозията и вследствие на радиацията през следващите месеци загиват 74 000 души. ", "date": "2019.11.24", "title": "Папа Франциск призова за премахване на ядрените оръжия "}
{"url": "http://www.cross.bg/putya-katastrofa-bolnitza-1618674.html", "text": "/КРОСС/ Катастрофа затвори пътя Карнобат - Шумен край село Прилеп и в двете посоки. Това съобщиха от АПИ.По информация на Фокус при пътното произшествие има един пострадал. Водачът на катастрофиралия автомобил е отведен в болница, към момента се уточнява здравословното му състояние.Изясняват се причините за инцидента.Изчаква се возилото да бъде изтеглено от пътя, за да се отвори лявата лента за движение. ", "date": "2019.11.24", "title": "Катастрофа на пътя Карнобат – Шумен, един човек е в болница "}
{"url": "http://www.cross.bg/litra-putnite-smolyansko-1618675.html", "text": "/КРОСС/ Сняг вали по високите части в Смолянско, като все още не може да се каже, че има снежна покривка, съобщават от Метеорологичната станция на обсерваторията на „Рожен\".„Има мъгла, като превалява сняг на парцали, но земята е топла и веднага се топи. Температурите са около 1 градус\", коментираха от станцията на „Рожен\". През последното денонощие най-много дъждове са паднали в района на Златоград, където са отчетени 37 литра на квадратен метър.В района на Давидково количеството е било около 24 литра, в Загражден 23, а в Смолян, Арда и Манастир - около 22 литра на квадратен метър. Няма заснежаване по пътните настилки на този етап в областта, според данни на Областно пътно управление.При тях са постъпвали сигнали за паднали камъни по пътните платна на доста места, но своевременно са отстранявани. Вече е мобилизирана техника на фирмите, които при нужда да излизат и да обработват пътните настилки.За днес е обявен жълт код за опасни валежи в Смолянско, но на този етап няма данни за усложнена ситуация. ", "date": "2019.11.24", "title": "Сняг вали във високите части на Смолянско "}
{"url": "http://www.cross.bg/ekaterina-vyarata-pitki-1618662.html", "text": "/КРОСС/ Църквата почитата Великомъченица Екатерина - девойка от царски александрийски род. Тя влиза в деспут с езически жрец, но въпреки, че го печели е осъдена на смърт и жестоко убита.Хората почитат тази светица заради лечителските й способности при лекуване на болестите бяс и шарка.Рано сутринта в този ден стопанката на дома, която трябва да бъде ритуално чиста (т.е. не е в цикъл), мълчана вода омесва 5, 7, или 9 броя пшеничени питки, които шари с вретеното. После ги маже с петмез, рачел или мед и ги раздава на комшиите. Ако в къщата има малки деца,взема две питки, застава на кръстопът и дава на всеки минувач да си отчупи с думите: \"Ха вземи за Света Катерина да ни е край дома и да ни пази от Шарко и Беско!\"Всеки трябва да отчупи къшей и след като се прекръсти до три пъти да изрече: \"Сполай ти, стопанке, за сладкия залък. Както се лепят пръстите, тъй да се лепи Здравето по децата ти!\" \"Амин! - дай, Боже!\" - отвръща стопанката и гледа на тек (нечетно число) минувачи да свършат питките, че пресечени да са болестите. Св. великомъченица Екатерина - от Александрия, дъщеря на Конста, бивш цар. Майка й - християнка, я запознала с един пустинник, който я въвел във вярата. Изучила елинската мъдрост, но над всичко обикнала Божествената мъдрост.На 18 години, като безстрашна изобличителка на езичеството, за вярата Христова я хвърлили в тъмница. Извикали я на спор с най-първите 50 мъдреци в Египет, но не могли да я отклонят от Христовата вяра и те самите повярвали и били осъдени и изгорени живи. Бита с волски жили, обезобразена, хвърлена в тъмница, Екатерина търпяла глад, страдала и накрая я посекли с меч в 305 година. Ангел Божи отнесъл тялото й на планина Синай, дето по-сетне е построен манастир.На същия ден: Царицата - Августа, жена на цар Максимин, успяла да види Екатерина, да беседва с нея и повярвала. Узнала за чудесата, станали по време на нейните мъчения, вън от двореца гръмко изобличила царя за жестокостта му и тя била посечена с меч. Порфирий с 200 войници погребали с почести царицата, и като изповядвали, че и те са християни, били посечени с меч.На същия ден: Св. великомъченик Меркурий - войник, скитянин. За вярата Христова пострада в III век.", "date": "2019.11.24", "title": "Св. вмчца Екатерина. Св. вмчк Меркурий."}
{"url": "http://www.cross.bg/tema-lekar-hristo-1618664.html", "text": "/КРОСС/Тема: Такса за всички. Ще плащаме ли и за децата при личния лекар?„Клъцни-срежи\", за цената на изкуствената красота. Евгения Калканджиева и д-р Енчев.Обратно в играта. Вратарят Владо Стоянов отново на терен след тежка контузия.Тема: Първият български хуманоиден робот е сглобен в гараж в Шумен.Тема: Андре Токев, за вкуса на детството и Коледа.Тема: Огън и жупел в червено: Антон Кутев.Тема: Те са уважаван архитект и лекар. Братята Христо и Марин Генчеви, с обща кауза срещу норвежката система за закрила на децата. Защо?Тема: Най-интересното в спорта, с Николета Маданска.Тема: „Менделсон\": Любовнтата история на Яна Титова и Алек Алексиев.Тема: 12 години живот в Хогуъртс, истинската история на децата-актьори в „Хари Потър\".Тема: Възможно ли е тяло по поръчка? Отговаря хирургът д-р Калоян Денков.Един разкаял се комунист, новият епизод от поредицата на БНТ \"Отворени досиета\" представя Христо Христов и Петър Богданов.Тайни и мистерии на българския преход. Александър Томов, с книга.(Без)спорни македонски въпроси. Евродепутатът Александър Йорданов.Ново дясно. Какъв е политическият проект на Петър Москов?Филм с послание: Яна Титова и Алек Алексиев в студиото на БНТ.\"Снежната кралица\" на балет „Арабеск\".На сцената на изкуството: Актьорът Павел Поппандов.\"Живите архиви\": БНТ на 60.Кой ще ни представя на \"Евровизия\"? Прогнозите на Дани Милев и Георги Кушвалиев.Къде можете да видите папагал, който кара колело?  ", "date": "2019.11.24", "title": "Теми и гости в сутрешните блокове на телевизиите"}
{"url": "http://www.cross.bg/krasimir-prof-zhyrnalist-1618665.html", "text": "/КРОСС/ Ангелин Балсамаджиев, режисьор и сценаристПроф. д-р Веселин Брезин, бивш управител на фонд \"Научни изследвания\"Диана Любенова, актриса и тв водещаАдлен Шевкед, депутатка в 44-ото НСКрасимир Цигуларов, журналистПроф. Красимир Генов, дмн, ръководител на Клиниката по нервни болести на ВМА, член на лигата \"Лекарите, на които вярваме\"Пламен Нунев, депутат в 44-ото НССветлин Танчев, бивш депутатТодор Коруев, журналист  ", "date": "2019.11.24", "title": "Рождениците на 24 ноември"}
{"url": "http://www.cross.bg/svetovna-voiina-vtorata-1618663.html", "text": "/КРОСС/  642 г. - Теодор I е избран за папа.1642 г. - Абел Тасман става първият европеец, открил остров Земя на Ван Димен, днес известен като Тасмания.1859 г. - Британският естествоизпитател Чарлз Дарвин публикува Произход на видовете - научен труд, според който организмите постепенно еволюират с помощта на естествения отбор.1861 г. - В Русия е създаден като държавна институция Министерски съвет.1915 г. - България в Първата световна война: Шеста и Девета пехотна дивизия от Първа армия превземат столицата на Косово, Прищина.1940 г. - Втората световна война: Словакия се присъединява към Тристранния пакт.1943 г. - Втората световна война: Втора бомбардировка на София от британско-американската авиация.1958 г. - Мали получава национална независимост.1961 г. - Общото събрание на ООН излиза с декларация за забрана използването на ядрено оръжие.1966 г. - Български самолет от Полет LZ101 на ТАБСО катастрофира край Братислава, загиват всичките 82 човека на борда.1969 г. - СССР и САЩ ратифицират договора за неразпространение на ядреното оръжие.1976 г. - При земетресение на територията на Турция загиват над 6 000 души.2004 г. - Състои се премиерата на американския биографичен филм Александър. ", "date": "2019.11.24", "title": "24 ноември в историята"}
{"url": "http://www.cross.bg/chasa-sustoi-sofiyaot-1618666.html", "text": "/КРОСС/ София.От 12.30 часа в църквата „Свети Седмочисленици\" ще се състои поклонението пред Васил Димитров - преподавател и почетен професор на Нов български университет. Големият актьор, режисьор и театрален педагог почина на 21 ноември на 85-годишна възраст.***София.От 13.00 часа в Детския научен център „Музейко\" ще се състои среща на деца с концертмайстора Васко Василев и музиканти от световната сцена.***София.От 13.00 часа в кино „Люмиер Лидл\" ще се състои прожекция на филма „Роди се звезда\" с легендарната американската актриса и изпълнител Джуди Гарланд.***София.От 14.00 часа в Дома на киното ще се състои прожекция на българския филм „Джулай\" с благотворителна цел. Събраните пари ще бъдат дадени за подпомагане на талантливи деца, които нямат средства поради загуба на родители, да учат висше образование.***София.От 19.30 часа в театър „Азарян\" ще бъде представена постановката „Чамкория\" със Захари Бахаров и адаптацията на режисьора Явор Гърдев, по едноименния роман на Милен Русков.***София.От 20.30 часа в кино „Люмиер Лидл\" ще се състои прожекция на филма „Матиас и Максим\" на режисьора Ксавие Долан, който беше показан на фестивала в Кан за 2019 г.***БургасОт 10.30 часа в храм „Свети Иван Рилски\" ще се състои празничен концерт по повод големия празник Въведение Богородично - Ден на православното християнско семейство и младеж.***БургасОт 16.30 и от 19.00 часа в залата на Операта ще Руският държавен балет на лед „Санкт Петербург\" ще представи балета „Лешникотрошачката\".***Добрич.От 11.00 часа в Държавен куклен театър „Дора Габе\" ще бъде представен кукленият спектакъл „Вълкът и седемте козлета\".***СливенОт 11.00 часа в в салона на Държавен куклен театър - Сливен актьорите от театъра ще представят спектакъла „Копче за сън\" в памет на актьора Катилей Кателиев - Лео.***Стара Загора.От 11.00 часа в Кукления театър ще бъде представен спектакълът за деца „Снежанка и седемте джуджета\" по Братя Грим.***Стара Загора.От 17.00 часа в Народно читалище „Св. Климент Охридски - 1858\" ще бъде представен поетичният спектакъл „Корените в мен\" на театрална студия „Движение\" с ръководител Светла Тодорова ", "date": "2019.11.24", "title": "Предстоящи събития на 24 ноември"}
{"url": "http://www.cross.bg/irak-protestite-dvama-1618695.html", "text": "/КРОСС/ Двама протестиращи са били застреляни в южния град в Ирак Насирия, според медицински източници, по време на антиправителствените демонстрации в населеното място, предава AFP.Поне 47 други са били ранени в протестите, които блокираха пътища и много публични сгради. Протестите в Ирак започнаха на 1 октомври, като са насочени срещу широкоразпространената корупция и липсата на работни места, както и лошото качество на живот в страната. Според неофициални данни до този момент в протестите са загинали общо около 350 души. ", "date": "2019.11.24", "title": "Двама убити при протестите в Ирак, 47 ранени "}
{"url": "http://www.cross.bg/nasilieto-nasilie-zheni-1618678.html", "text": "/КРОСС/ Масови протести във Франция срещу насилието над жени. В десетки градове вчера се проведоха шествия, заклеймяващи убийствата и всички други форми на насилие, на полова основа. Протестиращите обвиняват властите, че си затварят очите пред проблемите. Още тези дни се очаква да бъдат оповестени мерки за борба с домашното насилие.Във Франция процентът на убийствата, свързани с домашно насилие, е един от най-високите в Западна Европа. Най-малко 115 жени са били убити от сегашните или бившите им партньори само през тази година. Около 30 улични шествия бяха организирани от няколко групи и съюзи в цялата страна. В Париж, митингът започна в центъра, но градът скоро се превърна в лилаво море - цветът на хилядите знамена, носени от протестиращите. Шествия се проведоха и в други големи градове. В Марсилия демонстрантите издигнаха плакати с имената на някои от жертвите на домашно насилие. Демонстрациите идват в края на продължилите близо три месеца консултации на френското правителство. Активистите се надяват, че преговорите ще доведат до конкретни мерки, сред които създаването на 1000 убежища и квартири за спешни случаи от следващата година, и одит на 400 полицейски участъка, за да се види как се обработват жалбите на жените. Премиерът Едуар Филип заяви, че ще бъдат отпуснати 5 милиона евро за борбата срещу убийствата на жени и че процедурата за подаване на жалби ще бъде опростена.Демонстрация срещу насилието срещу жените ще се проведе днес в Брюксел по призив на граждански организации. Утрешният 25 ноември е Международният ден за борба срещу насилието над жените. ООН приканва правителствата, международните и неправителствените организации да организират дейности, които да засилят общественото внимание към проблема. ", "date": "2019.11.24", "title": "Хиляди демонстранти във Франция казаха „не“ на насилието над жени "}
