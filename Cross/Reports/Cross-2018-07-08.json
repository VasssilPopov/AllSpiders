{"url": "http://www.cross.bg/dyshi-zaginali-intzidentut-1578666.html", "text": "/КРОСС/ 10 души са загинали, а 73 други са пострадали при инцидента с пътническия влак в северозападна Турция, при който дерайлираха 6 вагона. Това информират от Министерството на здравеопазването в Анкара, цитирани от \"Франс прес\".По първоначална информация във влака са пътували 360 души. Над 100 линейки са изпратени на мястото на инцидента.Инцидентът е станал в близост до Текирдаг (Родосто), разположен на северния бряг на Мраморно море, на около 135 километра западно от Истанбул.Влакът, в който са пътували 360 души, е пътувал от Капъ-куле на границата с България към Истанбул, когато шест от вагоните на композицията дерайлират.Инцидентът е причинен от лошите климатични условия, заяви губернаторът на областта.Президентът Реджеп Тайип Ердоган е информиран за ситуацията от министрите на транспорта и вътрешните работи и е изразил съболезнования, според Анадолската агенция.По информация на генералното консулство на Република България в Одрин няма загинали или ранени български граждани при влакова катастрофа в западната турска провинция Текирдаг.Наши сънародници не са се обръщали към генералното консулство в Одрин с молба за съдействие в резултат на катастрофата.Това съобщиха от пресцентъра на Министерство на външните работи (МВнР) ", "date": "2018.07.08", "title": "10 души са загинали при жп катастрофа в Турция"}
{"url": "http://www.cross.bg/borisov-vsichko-politicheski-1578660.html", "text": "/КРОСС/ Отворено писмо от Младежкото обединение в БСПГ-н Борисов,55 е златна възраст. Все още в силите си, мъжът се радва на придобитата житейска мъдрост и плодовете на труда си.Предполага се, че заедно с това е развил и сериозен набор от добродетели, които да завещае на младите- като доблест, вярност, смелост, смирение, състрадателност.Ако не ги е развил до 55 (хора разни), вие поне знаете - трябва да има елементарни качества- като добър вкус, умереност, трезва самооценка.Обикновено рожденият ден е време за анализ на всичко, което е минало, което си преживял и всичко което си пожелаваш за в бъдеще.В този контекст, с интерес видяхме снимката от рождения ден на г-н Станков. Тя казва всичко. Погледнете тортата, г-н Борисов. С Вашето активно съдействие така изглежда вече българската политическа мечта.Парламентарният звънец е върхът на политическия стремеж - все пак сме парламентарна република, но до него се стига вече не с политически качества, а с пари. Пари, с които можеш да си платиш кампанията.Не случайно 500-евровота банкнота е основата на тортата. Пачките евро са абсолютно достатъчни да получиш депутатска карта, да се изкажеш на трибуната и оттам да докоснеш парламентарния звънец.Всъщност, целият политически път на политик от ГЕРБ е изобразен в една торта.Ние не помним онези времена, но Вие, г-н Борисов, би трябвало да си ги спомняте, защото случайно или по-скоро не,  с Вас се свързва въвеждането на този стил и в българската политика. Така че- не се учудваме, когато депутатите се опитват да подражават на лидера си... ", "date": "2018.07.08", "title": "Младите в БСП: Целият политически път на политик от ГЕРБ е изобразен в една торта"}
{"url": "http://www.cross.bg/energiyata-smetkite-tzeni-1578658.html", "text": "/КРОСС/ Средно с 1.2% ще поскъпне живот заради новите цени на природния газ, тока и парното, които влязоха в сила от 1 юли.Това прогнозира доклад на КНСБ, изготвен от Виолета Иванова от Института за социални и синдикални изследвания към синдиката.Природният газ поскъпна с 10.81%, топлоенергията със 7.33%, а електроенергията с 2.03%.Това означава, че издръжката на едно четиричленно семейство ще скочи с 28 лв. и ще достигне 2 354 лв. На член от семейството доходите ще нараснат със 7 лв., т.е. от 581 лв. през декември 2017 г. се очаква сега да бъдат 588 лв.Най-силно засегнати ще бъдат многодетните семейства, например тези, които имат 10 деца, ще трябва да отделят от бюджета си още 84 лв. всеки месец.По-скъпите цени на енергията ще дигнат сметките ни за горива за отопление, топла вода и осветление с почти 4%.Тези разходи  представляват 12 на сто от средствата за издръжка на живота, се казва още в доклада.Столичани ще да бъдат най-силно засегнати от увеличението на цената на енергията.Причината - 61 на сто от жилищата са с парно отопление.Месечно разходите им ще нараснат с около 20 лв., или ако отопляваме апартамента си от ноември до март месец ще трябва да отделим общо от семейния бюджет още около 70 лв.Това ще доведе и до повишаване на дела на енергийната бедност у нас.Под енергийна бедност се разбира невъзможността жилището да се поддържа топло и неспособността да се плащат сметките за комунални услуги.Изследвания сочат, че България е сред най-силно засегнатите страни от ЕС по този показател.Близо 60 на сто от българите през изминалата година не са имали възможност да поддържат домовете си достатъчно топли, сочат данни на Евростат.При най-бедните, които оцеляват с месечен доход между 138 лв. и 287 лв., сметките за електро и топлоенергия и вода ще представляват 60 на сто от разходите им.В тази група попадат пенсионерите и безработните. 1,2 млн. пенсионери у нас получават пенсия под линията на бедност - 321 лв.Това от своя страна ясно очертава и ниската покупателна способност на част от населението, както и по-големия риск от социално изключване.70% от оранжерийната продукция пък се отоплява с газ, вследствие на което се очаква и скок на цените на плодовете и зеленчуците.Вследствие на по-високата стойност на енергията хлябът вече бил поскъпнал с 10 %.Сред изводите от изследването са, че реформите със спирането на блокове от АЕЦ- Козлодуй са довели до значителното повишаване на цената на електроенергията.  ", "date": "2018.07.08", "title": "Скачат разходите на домакинство заради новите цени на тока и парното"}
{"url": "http://www.cross.bg/polozhenie-izvunrednoto-tyrtziya-1578655.html", "text": "/КРОСС/ Над 18 000 държавни служители бяха уволнени в Турция с декрет-закон, публикуван в \"Държавен вестник\" днес, предадоха Ройтерс и АФП.Половината от освободените са от редиците на силите за реда, но има и много учители и университетски преподаватели, уточни АФП.Общо 18 632 души, от които над 9000 служители от полицията и 6000 от армията, видяха имената си в декрета, представен от медиите като последния преди вероятната отмяна на извънредното положение в понеделник.Близо 1000 служители на министерството на правосъдието и 650 на министерството на образованието също бяха уволнени.Този декрет-закон е представян като последния, обявяван по време на извънредното положение, въведено в Турция след неуспешния опит за преврат през юли 2016 година и оттогава удължавано непрекъснато.Турските медии твърдят, че извънредното положение ще бъде отменено в понеделник, след като президентът Реджеп Тайип Ердоган положи клетва.Той бе преизбран за президент на Турция на 24 юни, а отмяната на извънредното положение бе едно от предизборните му обещания, припомня АФП. /РВ//РВ/..Източник: Анкара ", "date": "2018.07.08", "title": "Масови уволнения на държавни служители в Турция"}
{"url": "http://www.cross.bg/surbiya-zaradi-polozhenie-1578662.html", "text": "/КРОСС/ В 10 общини в Сърбия е обявено извънредно положение заради проливните валежи.Поройните дъждове през изминалата нощ предизвикаха най-много проблеми в Източна Сърбия.Има пропаднали пътища и мостове. Няма пострадали лица, съобщават  властите \n\t\t\t\t\t", "date": "2018.07.08", "title": "В Сърбия обявиха извънредно положение заради дъждовете"}
{"url": "http://www.cross.bg/momcheta-blokirana-peshterata-1578661.html", "text": "/КРОСС/ Спасители изведоха първите две момчета от групата, блокирана в пещера в Тайланд, предадоха ТАСС и Ройтерс, като се позоваха на местни медии.Те са изминали четири километра, за да се доберат до един от изходите.Двете момчета са настанени в импровизирана лечебница близо до пещерата, където са подложени на физически преглед.На 23 юни представители на властите откриха край входа на пещерата мотоциклет, велосипеди и спортна екипировка.От местен футболен отбор потвърдили, че намерените вещи принадлежат на група от 12 момчета на възраст между 11 и 16 години, водени от 25-годишен треньор.Пещерата, която се простира на близо 10 километра, има няколко входа и изхода.Групата се оказала блокирана вътре, след като част от пещерата била наводнена заради проливни дъждове. ", "date": "2018.07.08", "title": "Спасители изведоха първите две момчета от групата, блокирана в пещера в Тайланд"}
{"url": "http://www.cross.bg/pytin-rysiya-geroi-1578653.html", "text": "/КРОСС/ Президентът на Русия Владимир Путин обяви футболистите от националния отбор за герои. Той е останал много доволен и горд от представянето на тима при първото домакинство на страната на световно първенство, предаде Кремъл.Русия влезе като аутсайдер в турнира, след като в продължение на една година нямаше победа в официален мач. Тимът на Станислав Черчесов обаче опроверга всички прогнози и достигна до четвъртфиналите на най-големия футболен форум.За пръв път след разпадането на СССР отборът излезе от групова фаза на световно първенство. \"Сборная\" беше много близо дори до участие в полуфиналите, но допусна драматична загуба с дузпи срещу Хърватия.Путин не присъстваше на стадиона, но е гледам мача и е подкрепял отбора, разказа говорителят на Кремъл Дмитрий Песков.\"Загубихме в един честен и страхотен мач. Нашите футболисти са герои. Те оставиха душата си на терена. Гордеем се с тях\", допълни той, цитиран от \"Ройтерс\".На пресконференцията след мача селекционерът на Русия Станислав Черчесов сподели, че Путин му се е обадил след последния съдийски сигнал. Президентът е поздравил футболистите и е благодарил на отбора за отличното представяне. ", "date": "2018.07.08", "title": "Путин обяви руските футболисти за герои"}
{"url": "http://www.cross.bg/zashto-boyan-trump-1578644.html", "text": "/КРОСС/ Разговор на Александър Симов с анализатора Боян Чуков за предстоящата среща между Доналд Тръмп и Владимир Путин и знаците, които можем да разчетем в нея, защо американският президент разбива всички големи световни структури, каква е неговата цел и кои са ситуационните му съюзници, защо не може да понася Ангела Меркел и канадския премиер Трюдо, както и какво да прави България в такава ситуация и ориентира ли се добре в нея. \n\t\t\t\t\t", "date": "2018.07.08", "title": "Боян Чуков: Срещата с Путин е знак, че Тръмп е иззел стратегическата инициатива в САЩ"}
{"url": "http://www.cross.bg/oblastite-tzyalata-valezhi-1578646.html", "text": "/КРОСС/ Оранжев код за интензивни валежи и гръмотевични бури е обявен за днес за областите Враца, Плевен, Ловеч и Габрово.Жълт код е в сила за почти цялата останала част от страната, където са възможни и градушки.Предупреждението за силни валежи и гръмотевици не важи единствено за областите Видин, Перник, Кюстендил, Ямбол и Бургас. ", "date": "2018.07.08", "title": "Дъждове и силен вятър почти в цялата страна"}
{"url": "http://www.cross.bg/evropa-kitaii-sofiya-1578645.html", "text": "/КРОСС/ \"От София Китай отговори на Тръмп - намалява митата за Европа\", с това водещо заглавие излиза днешният брой на \"24 часа\". Всекидневникът обяснява, че пазарът на Китай ще продължи да се отваря за Европа, а правителството ще намалява митата за внос на европейски стоки. Това послание отправи китайският премиер Ли Къцян по време на вчерашния бизнес форум от инициативата \"16+1\" в София.Ден по-рано, отново от София, той потърси съюз с Брюксел в започнатата от американския президент Доналд Тръмп търговска война срещу Европа и Китай, пише \"24 часа\". САЩ увеличиха драстично митата си, като Китай ще бъде засегнат за 34 млрд. долара, посочва изданието.Вестник \"Телеграф\" допълва, че в София ще бъде създаден глобален център за партньорство на държавите от Централна и Източна Европа, който ще консултира китайски фирми как да участват в търгове и обществени поръчки е ЕС.\"Аптекари звънят на редовни клиенти, за да ги предупредят за лекарствата за хипертония и сърдечна недостатъчност, които се изтеглят от пазара\", съобщава вестник \"24 часа\". Хора, които вземат редовно лекарства за високо кръвно, бяха изненадани, че сред спрените за продажба в Европейския съюз е и валтензин.Фармацевтите препоръчват диован, който според лекарите всъщност е оригиналното лекарство, а валтензинът е подобно лекарство, но има съмнения, че е с канцерогенен ефект. Аптекарите препоръчват още - болните незабавно да отидат на лекар да им смени медикаментите, допълва изданието.\"Столичният общински съвет обсъжда билетът за зоопарка да скочи двойно за възрастни посетители и да стане 8 лева\", информира \"Телеграф\". Всекидневникът посочва, че от зоологическата градина засега се въздържат от коментар, но са пояснили, че става въпрос за незначително вдигане на цената, което е дошло от самите посетители. Хората подхождали с разбиране към това, че грижите за животните е свързана с много разходи, а таксите за вход е сред най-ниските в Европа, уточнява \"Телеграф\". ", "date": "2018.07.08", "title": "Преглед на печата"}
{"url": "http://www.cross.bg/mikroyazovir-prelya-do-puten-vuzel-myhovo-dvizhenieto-po-trakiya-e-ogranicheno-1578648.html", "text": "/КРОСС/ Причината за ограничаването е преливане на микроязовир при км 37. Движението е пренасочено по път I-8 София-Ихтиман. При преливането на местния водоем Джаков мост, който е с ограничена вместимост, няма пострадали, нито застрашени хора и имоти в района, съобщи комисар Тошко Бързилов, началник на Националния оперативен център към ГД „Пожарна безопасност и защита на населението“.Предприети са превантивни мерки за своевременното сваляне на нивото на микроязовира и източването на водите в безопасна за магистралата посока. ", "date": "2018.07.08", "title": "Микроязовир преля до пътен възел \"Мухово\", движението по \"Тракия\" е ограничено"}
{"url": "http://www.cross.bg/frantziya-rysiya-braziliya-1578649.html", "text": "/КРОСС/ Отборите на Франция, Белгия, Англия и Хърватия са четирите тима, които се класираха за полуфиналната фаза на Световното първенство по футбол в Русия.Първият финалист стана Франция след като надви Уругвай с 2:0. След късния мач в петък стана ясен и вторият полуфиналист - Белгия, които победиха с 2:1 отбора на Бразилия в абсолютна футболна класика на мачове от Световните първенства.Бразилия се проваля на Мондиал за четвърти пореден път, като отпада от европейски отбори. В ранния мач снощи пък националният отбор на Англия победи Швеция с 2:0 и зае мястото на третия полуфиналист. Англичаните са в Топ 4 на Мондиал за трети път в историята си и за първи път от 28 години насам.В последната среща от четвъртфиналите след изключително атрактивен и равностоен двубой път напред си постла отборът на Хърватия, след като елиминира домакините от Русия.Редовното време завърши 1:1, а в продълженията и двата отбора успяха да се разпишат с още по един гол, което направи резултата 2:2. Победата - с краен резултат 6:5, хърватите измъкнаха след изпълнението на дузпи. Хърватите са на полуфинал за втори път в историята си. През 1998 г. в тази фаза бяха отстранени от Франция, а впоследствие завършиха трети.Руснаците пък не са играли полуфинал от времето, в което бяха все още СССР - през 1966 г. Въпреки това те си тръгват с аплодисменти, защото никой не е очаквал от тях да стигнат дори 1/4-финал.Така след четвъртфиналите на практика Световното първенство се превърна в Европейско.С отпадането на последните два южноамерикански тима - Уругвай и Бразилия, в Русия не останаха отбори извън Стария континент, които да спорят за световната титла.Още в групите бяха елиминирани всички африкански отбори. Последният азиатски представител Япония напусна надпреварата на осминафиналите.Там отпадна и Мексико, последният тим от зона КОНКАКАФ. Първият полуфинален мач на Мондиал 2018 между Франция и Белгия ще се играе на 10 юли (вторник). На следващия ден - 11 юли (сряда) място на финала ще търсят и отборите на Англия и Хърватия. ", "date": "2018.07.08", "title": "Четири са претендентите за  купата на световното  по футбол в Русия"}
{"url": "http://www.cross.bg/akra-pozhari-visokite-1578647.html", "text": "/КРОСС/  Представителите на окръг Санта Барбара обявиха извънредна ситуация през уикенда, след като бурни пожари, подклаждани от силните ветрове и високите температури принуди хиляди жители на Калфорния и Колорадо да се евакуират.Над 30 големи пожара вилнеят в  местността Голета, на юг от Санта Барбара. Хиляди хора са принудени да се евакуират от домовете си заради огъня. Множество жилища са напълно унищожени, както и големи пространства с растителност.Властите приеха допълнителна разпоредба, с която се отпускат средства от спешния фонд за борба с огнената стихия.Около 350 пожарникари се възползваха от времето в събота, когато се усещаше лек бриз, за да ограничат колкото се може повече пожарите. До момента сихията е унищожила между 50 и 80 акра.В западните щати десетки по-малки пожари се разгоряха, поддържани от  лекия вятър, ниската влажност и високите температури.Спасителите откриха останките на неидентифициран човек преди ден, близо до напълно изгорено жилище в Кламатон, на границата на Калифорния с Орегон. В този район са унищожени почти 22 000 акра. Огънят вилнее силно и в района на окръг Напа. В Колорадо стихията е заличила над 100 000 акра около Спринг Крийк.Тазгодишните пожари са унищожили близо 3 милиона акра, което е повече от средната годишна стойност за последните 10 години, според Националния център за противопожарна защита. ", "date": "2018.07.08", "title": "3200 евакуирани заради пожара в Калифорния"}
{"url": "http://www.cross.bg/knsb-informirane-konsyltirane-1578650.html", "text": "/КРОСС/ КНСБ започва във Варна кампанията \"Бъди инфо-3\", чиято цел е да помогне за създаването на системи за информиране и консултиране на служителите във фирми с над 50 души персонал.Кампанията вече е реализирана в Русе и Велико Търново, каза Анна Ковачева - регионален лидер на синдиката в морската столица.„На 10-ти ще посетим над 15 големи предприятия, за да може да разясним капанията по информиране и консултиране, и съответно да подпомогнем предприятията, в които няма изградена такава.Тя се състои от определен брой служители, които имат достъп до работодателя и право на информация какво се случва във фирмата и предстоящи промени, работно време, може би, ако има нужда от съкращение и всичко останало. ", "date": "2018.07.08", "title": "КНСБ започва информационна кампания във Варна"}
{"url": "http://www.cross.bg/dyshi-yaponiya-duzhdove-1578651.html", "text": "/КРОСС/ Шейсет и пет са вече жертвите на проливните дъждове в Япония, предаде ДПА. Издирват се 45 души.Заради наводненията, причинени от пороите, няколко милиона души бяха принудени да напуснат домовете си.На места в западните части на Япония валя три пъти повече от обичайното за юли количество дъжд. Реките преляха и много хора се оказаха в капана на къщите си, заобиколени от вода, и трябваше да се покачат на покрива.Японската метеорологична агенция каза, че в страната не е имало подобни дъждове, предаде Ройтерс.Предупреждения за проливни дъждове продължават да са издадени за три префектури.В сила остава заповедта за евакуация на 2 милиона души. На други 2,3 милиона души се препоръчва да се евакуират също.Японските медии съобщават, че на места са се изсипали над 1500 литра на квадратен метър, което е три пъти повече в сравнение със средно месечните норми.Очаква се валежите да продължат и днес.Правителството е мобилизирало около 50 хиляди души от силите за самоотбрана за справяне с извънредно тежката ситуация.За момента няма данни наши сънародниции да са пострадали или да са се обръщали за помощ към посолството ни в Япония съобщават от външното ни министерство.Дежурен телефон на Посолството на Република България в Япония: + 81 80 7966 5608.Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg. Източник: Токио   ", "date": "2018.07.08", "title": "65 са вече  жертвите на  поройните дъждове в Япония, данни за пострадали българи няма"}
{"url": "http://www.cross.bg/voda-chasa-sofiiiska-1578652.html", "text": "/КРОСС/ На 09 юли 2018 г. (понеделник), във връзка с подмяна на уличен водопровод на ул. „Разград\" жк. „Красно село\" , се налага спиране на водоподаването от 10:00 до 22:00 часа на клиентите на „Софийска вода\", живеещи в района на:ул. „Разград\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Разград\" бл. 35А.На 09 юли 2018 г. (понеделник), във връзка с прекъсване на сградно водопроводно отклонение на ул. „Вяра\" кв. „Модерно предградие\" , се налага спиране на водоподаването от 09:00 до 14:00 часа на клиентите на „Софийска вода\", живеещи в района на:ул. „Проф. Янаки Моллов\", ул. „Железен мост\", ул. „Кирил Дрангов\" и ул. „Динамо\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул.\"23-ти декември\" ъгъла с ул. „Вяра\".На 09 юли 2018 г. (понеделник), във връзка с реконструкция на уличен водопровод на ул. „Перуника\" с. Бусманци , се налага спиране на водоподаването от 09:30 до 19:30 часа на клиентите на „Софийска вода\", живеещи в района на:по ул. „Перуника\" от ул. „Асен Игнатов\" до ул. „Ген. Гурко\"по ул. „Асен Игнатов\" от ул. „Пчелина\" до ул. „Асен Игнатов\" №31При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Перуника\" ъгъла с ул. „Асен Игнатов\".На 09 юли 2018 г. (понеделник), във връзка с подмяна на сградно водопроводно отклонение на ул. „Вит\" с. Иваняне , се налага спиране на водоподаването от 10:00 до 16:00 часа на клиентите на „Софийска вода\", живеещи в района на:ул. „Вит\", ул. „Силистра\",по ул. „Кокиче\" от ул. „Еделвайс\" до края на улицата При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул.\"Вит\" ъгъла с ул. „Кокиче\".", "date": "2018.07.08", "title": "Кога  и къде в София няма  да има вода"}
{"url": "http://www.cross.bg/borisov-boyan-chykov-1578643.html", "text": "/КРОСС/ Разговор на Александър Симов с анализатора Боян Чуков за срещата на Китай със страните от Централна и Източна Европа, която се провежда в София, Бойко Борисов ли спечели доверието на китайците, защо смята, че много от договорките, които обявяват днес, са били договорени още по времето на Орешарски, как кабинетът „Борисов\" -2 е успял да ги погребе, какво се е променило в света след идването на Тръмп на власт и какво представлява китайската стратегия „Един пояс, един път\". \n\t\t\t\t\t", "date": "2018.07.08", "title": "Боян Чуков: Отношенията ни с Китай бяха запушени от Борисов през 2014 година"}
{"url": "http://www.cross.bg/kogato-nablizhava-byrya-1578635.html", "text": "/КРОСС/ Когато наближава буря, някои строят стени, други - вятърни мелници.Китайска поговорка ", "date": "2018.07.08", "title": "Когато наближава буря....."}
{"url": "http://www.cross.bg/teofil-neaniii-prokopiii-1578636.html", "text": "/КРОСС/ Житие на свети великомъченик ПрокопийСв. Прокопий е роден в Йерусалим. Като езичник носел името Неаний. Майка му го възпитала в езичество и го дала на служба при цар Диоклетиан, който го оставил в своя дворец. След време царя го направил воевода и му заповядал да отиде в Александрия да преследва християните - да ги лишава от имот и да ги предава на съд. Тогава Неаний казал на царя:\"Чух за тия люде, че почитат някой си Христос, син Божий, че по нрав са твърди и по вяра крепки и че предпочитат да умрат, отколкото да принесат жертва на нашите богове. Затова, струва ми се, неудобно да ги принуждаваме да изпълняват нашите закони.\" Изричайки хулни думи за християнската вяра, Диоклетиан убедил Неаний в законността да се преследват християните и го изпратил в Александрия.На път за Александрия се извила силна буря. Неаний видял във въздуха светъл кръст и чул глас да го призовава към вярата в Христа и да му казва: \"Чрез тоя знак побеждавай враговете си!\" Като стигнал в Скитопол, той повикал златар и поръчал да направи кръст, приличащ на оня, който видял във въздуха. Златарят отначало не се съгласявал да изпълни поръчката, понеже се боял да не би да се изложи на опасност, ако направи знака на галилеяните, т.е. на християните. Неаний го успокоил, като го уверил, че за това никой няма да узнае. Тогава златарят тайно направил кръст от злато и сребро по указанията на воеводата. Когато кръстът бил готов, на него веднага се появили образите на три лица с еврейски надпис: на горната част бил образът на Спасителя, а от страни - архангелите Михаил и Гавриил. Воеводата запитал: \"Чии са тия образи?\" Но златарят отговорил, че не знае, и разказал, че не е могъл никак да ги изличи. Неаний разбрал, че кръстът има божествена сила, поклонил му се, целунал го и го взел да го пази у себе си.Когато Неаний пристигнал в Йерусалим, гражданите го помолили да ги избави от разбойнически чети, които ограбвали пътници и отвличали жени. Неаний с войска отишъл да гони разбойниците, поразил ги и върнал всички отведени от тях. Майка му го посъветвала да благодари на боговете за този свой успех. Но Неаний й казал, че не бездушните идоли, а неговият Бог му помогнал да срази разбойниците. И той изпочупил всички идоли в дома на майка си. Ужасена от това, майката отишла в Антиохия при царя да се оплаче от сина, загдето презрял боговете и оскърбил самата нея. Диоклетиан се разгневил и заповядал на Юст, управител на Палестина, да вразуми отклонилия се в християнството Неаний, а ако не го послуша да го предаде на мъчения.Юст пристигнал от Кесария и съобщил царската повеля. Неаний признал, че е християнин и заявил, че е готов да отиде на смърт заради вярата си. След това отвързал войнския си пояс и го хвърлил в знак на отричане от царската служба и идолското нечестие. Управителят заповядал да го съблекат гол, да го окачат на дърво и да стържат тялото му с железни нокти, а след това да го затворят в тъмница. Подкрепен във вярата чрез небесно явление, Неаний в същата нощ приел своето кръщение с име Прокопий (което значи \"преуспяващ). Като видели мъжеството и доблестта на изповедника, някои войници също така се обърнали към Христа. Те били кръстени от епископ Леонтий и на другия ден открито изповядали вярата си в Христа. Управителят заповядал да им отсекат главите в присъствието на Прокопий.В същия ден до тъмницата се приближили дванадесет жени. От прозореца те казали на мъченика: \"И ние сме рабини Христови!\" Донесли за това на управителя и той заповядал да ги затворят в тъмницата. На следния ден жените били подложени на жестоки мъчения - бичували ги, опалвали ги с огън и им рязали гърдите. В тълпата стояла майката на Прокопий и плачела. Тя гледала лютите мъки и търпението на жените и изведнъж се приближила до съдията и му казала: \"И аз съм рабиня на разпнатия Христос!\" Управителят дълго я убеждавал да се откаже от своите думи. Като не успял, заповядал да я отведат с другите жени в тъмницата. Като видял майка си, Прокопий се зарадвал и чрез епископ Леонтий я кръстил заедно с другите жени. Когато след това изповедничките наново били изведени на съд те останали твърди във вярата, въпреки че били жестоко бичувани. Накрая били обезглавени.Управителят Юст скоропостижно умрял. Неговият приемник извикал Прокопий в Кесария (главен град в провинцията). Там верният Христов последовател бил подложен на жестоки мъки - бичували го, опалвали го с огън и разтягали тялото му. Най-сетне бил посечен с меч. Така завършил земния си живот св. великомъченик Прокопий. Това станало в 303 година. Житие на св. преподобни Теофил МироточивиПреподобни Теофил бил родом от с. Зиляхово (по гръцки Зихна), разположено по средата на пътя между градовете Драма и Серес. А всеизвестно е, че до Балканската война, 1912 - 1913 г., всички села около тези градове били населени с българи.Получил добро образование, той обичал да чете Свещеното Писание, житията и творенията на светите отци, на които се стараел да подражава в добродетелите. Заради високите си достойнства той се удостоил със свещенство. Преподобни Теофил силно се привързал към рендинийския епископ Акакий, приятел на цариградския патриарх св. Нифонт.Веднъж епископ Акакий бил изпратен от патриарха в Александрия, за да провери със собствени очи чудесата на александрийския патриарх св. Йоаким. В това пътуване го придружил и преподобни Теофил. За да посрами мохамеданските и еврейските врагове на християнството и за да се потвърдят думите на Евангелието, св. Йоаким с името Христово преместил планината близко до Кайро и изпил пълна чаша с отрова, без да претърпи вреда.Връщайки се от Александрия, епископ Ананий и преподобни Теофил посетили Синайската планина и светия град Йерусалим, където Акакий починал. Като се върнал в Цариград, преподобни Теофил заварил вече новия патриарх Пахомий на мястото на оттеглилия се патриарх св. Нифонт. Заради високото му благочестие и образованост новият патриарх го задържал да изпълнява писмените дела на патриаршията. Но отегчен от доволството на външния живот и от почитта на народа, Теофил напуснал длъжността и се оттеглил в Атонския манастир Ватопед. Там той отдал своя духовен живот под ръководството на намиращия се в манастира епископ и всеки ден извършвал божествена литургия.Подир смъртта на епископа той се поселил в манастира Ивер, гдето му възложили монашеско послушание да преписва книги. Славата за него се разнесла не само по Света гора, но и в далечните околности. Жителите на Солун настойчиво го молели да приеме тяхната архиепископска катедра. По това време патриархът случайно се намирал в Солун. С писмо той повикал Теофила за свиждане. Преподобни Теофил обаче побързал да приеме велика схима, за да няма - според каноните - право да свещенодейства. Така отклонил молбата на солунчани. С благословението на игумена на Иверската обител той си построил малка колиба близо до подвижника Дионисий, с когото започнал да споделя трудовете на строгото отшелничество.Оттук отишъл в гр. Карея при други прославени подвижници, Кирил и Серафим. Най-после се поселил в килията \"Св. Василий\" заедно с ученика си Исак. Тук неговият изключителен подвиг бил духовният труд или съсредоточаване на ума чрез постоянна сърдечна молитва. По този начин преподобни Теофил стигнал състоянието на апостол Павел: \"Вече не аз живея, а Христос живее в мен\". Като очистил сърцето си от страсти и лоши помисли, той станал чист съсъд на Светия Дух.Като предузнал своята близка кончина, Теофил написал изповедание на вярата и духовно завещание. След това се простил с всички, приел пречистите Христови Тайни, легнал на одъра си и изрекъл последни слова: \"Господи Иисусе Христе, приеми духа ми!\" Преподобни Теофил умрял на 8 юли 1548 г. От неговите мощи потекло благовонно миро, затова преподобни Теофил се нарича мироточиви. При тях ставали чудеса на изцерение. ", "date": "2018.07.08", "title": "Св. вмчк Прокопий. Преп. Теофил Мироточиви (Македонски)"}
{"url": "http://www.cross.bg/chasa-provede-sofiyaot-1578638.html", "text": "/КРОСС/ ***София.От 11.00 часа в Борисовата градина ще се проведе Детско представление „Един необикновен рожден ден или пакости край тортата\" на Жар театър.***София.От 14.00 часа пред \"Съюз на ловците и риболовците в България\" (бул. „Витоша\" 33) ще се проведе национален протест за криминализиране на лова.***София.От 18.00 часа на лятната сцена при НДК (до бул. „Фритьоф Нансен\") ще се състои концерт на Дамска вокална група „Наслада\" и Детска вокална група „Сладкишчета\".***София.От 19.00 часа в Борисовата градина ще се проведе Концерт на Оркестър „Прима Виста\".***Бургас.От 12.30 часа на хълма Шилото край к-с „Меден рудник\" ще се проведе петото издание на турнира по планинско колоездене DownHill BURGAS.***Бургас.От 20.00 часа в Летния театър ще прозвучи Саундракът от поредицата за Агент 007 в изпълнение на симфоничния оркестър на Софийската филхармония.***Видин/с. Бела Рада.От 20.00 часа заместник-кметът на Община Видин инж. Цветан Асенов ще бъде гост на храмовия празник на с. Бела Рада, който ще се проведе в двора на църквата \"Св. Великомъченик Прокопий\".***Павликени.От 18.00 часа в Исторически музей-Павликени ще бъде открита изложба с пленер Международен проект България и Република Корея.***Русе.От 20.00 часа на площад „Свобода\" ще започне Coca-Cola The Voice Happy Energy Tour.***Сливен.От 13.00 часа на площад „Свобода\" ще се проведе награждаването на победителите от рали „Твърдица 2018″.***Стара Загора.От 11.00 часа в кукления театър ще се състои куклен спектакъл за деца „Дядо вади ряпа\" по Ран Босилек.***Стара Загора.От 19.00 часа в парк „Пети октомври\" ще се проведе общоградска инициатива „Хора за хората\".***Стара Загора.От 21.00 часа на стадион „Берое\" оперната певица Мария Гулегина ще участва в грандиозния спектакъл на операта „Набуко\" от Джузепе Верди в третото издание на Опера на стадиона 2018 - Стара Загора. ", "date": "2018.07.08", "title": "Предстоящи събития в страната на 8 юли"}
{"url": "http://www.cross.bg/tema-orlin-dimitrov-1578637.html", "text": "/КРОСС/ Нова телевизия, „Събуди се\"Тема: След новите цени на тока и пороите през юли, колко ще ни струва хлябът?Тема: „Къси разкази\": Македонците, които стават българи.Тема: Гореща като лято, бурна като море: Тийнидолът Дара, пред Мариян Станков - Мон Дьо.БТВ, „Тази събота и неделя\"Тема:  Той е на 72, но с тяло на младеж от фитнеса. Как го прави? Историята на бронзовия медалист от Олимпиадата в Москва Иван Манев.Тема:  Той се грижи за косите на много от родните звезди, на дипломати. Най-важният му клиент е първата дама. Събуждаме се в дома на коафьора Любен Николов.Тема:  От Търговище до Харвард: Историята на проф. Пламен Кръстев.Тема:  Какво мисли 8-милионният българин за новината, че българите са вече под 7 милиона?Тема:  Ексклузивно от Калифорния:: Актьорът Николай Стоилов.Тема:  Поетесата Маргарита Петкова, автор на над 200 текста на обичани песни и дъщеря й - Надежда, за битката с болестта и подкрепата на хората.Тема:  „Менделсон\": Любовната история на „Мис България 2013\" Нанси Карабойчева и волейболиния национал Добромир Димитров. БНТ, „Денята започва с Георги Любенов\"Тема: Денят започва с футбол - последни новини от Русия.Тема: Музикално утро с Орлин Павлов.Тема: Божидар Лукарски - политическият път извън СДС.Тема: Преди премиерата на мюзикъла \"АББА\". Гостуват Орлин Горанов, Ники Сотиров и Весела Делчева.Тема: Астрологът Любомир Червенков: Как се прави астрокарта на българския народ?Тема: Международният балетен конкурс Варна'2018. Разговор с Ясен Вълчанов, Диляна Никифорова и Димитър Димитров. ", "date": "2018.07.08", "title": "Теми и гости  в ефира днес"}
{"url": "http://www.cross.bg/rodeni-na-yuli-1578639.html", "text": "/КРОСС/ Янина Кашева, актрисаИрен Кривошиева, актрисаЛозан Лозанов, архитектМариан Бачев, актьорЮлиан Генов, бизнесменЮлий Москов, журналист ", "date": "2018.07.08", "title": "Родени на 8 юли"}
{"url": "http://www.cross.bg/gechev-parlamenta-razhodi-1578640.html", "text": "/КРОСС/ БСП не е в изолация. Ако се проследят събитията около важни за управляващите закони, както и случая с Инерком и ЧЕЗ, и искането на председателя на комисията, ГЕРБ и ДПС винаги гласуват заедно.Ние не сме сами. Просто в такива случаи си личи, кой е истинска опозиция. Няма как да е опозиция една партия, която по ключови закони и решения гласува с управляващите. Не искам да дискутирам.Излагам факти\". Това каза в интервю за предаването „Офанзива\" по Канал 3  депутатът от БСП Румен Гечев. „Народът решава кой да управлява и кой да влезе в парламента.След влизане в парламента се решава на база аритметика, кой с кого може да управлява, тъй като е публична тайна, че към момента нито една политическа сила не може да събере мнозинство, за да управлява самостоятелно и вариантът е коалиция. Коалициите се решават от ръководството на съответни партии. Техните имена нямат значение.Коалициите се определят на база програми. Преценява се, кои различия може да бъдат преодолени и ако се постигне съгласие, се преминава към формиране на коалиция\", допълни той. Гечев коментира и енергийната тема, и покачването на цените на тока и топлоенергията.„Разбира се, няма как да растат цените на природния газ или петрола, и в същото време другите цени да остават непроменени. Ние нямаме нищо против базата на пазарните условия.Но също така не искаме КЕВР да направи така, че да проверява и отчита точните разходи на фирмите. Тъй като знаете, че претенциите на фирмите, които доставят електроенергия, те трябва да докажат какви са производствените им разходи и след това какъв е техният марж за печалба.Ясно е, че те работят за печалба. Но нашите претенции са, че КЕВР няма възможности, няма и инструменти да може да докаже, че е сигурен във фактурираните разходи на електроразпределителните дружества.Тъй като ние имаме сериозни съмнения дали значителна част от тези фактурирани разходи не са проверени от КЕВР и не са доказани. Давали сме вече сигнали до прокуратурата, но трябва да има промяна в механизма.И ние сме давали сигнали в парламента, и това ни е претенцията. Да докаже комисията, че осъществява такъв контрол, защото досега ни се отговаря, че такъв не е осъществен.Става въпрос за десетки милиони левове, които ЕРП-тата декларират\", посочи той. „Не е имало никакви колебания, дали да подкрепим законопроекта на омбудсмана Мая Манолова.А и ние като социална партия сме имали достатъчно много предложения в парламента. Няма как да не се съгласим, че цивилизоваността на едно общество се мери и по това, какво е отношението му към хората в неравностойно положение и хората с увреждания.Трябва да се направи баланс между икономическите възможности на държавата и потребностите на тези хора. Защото ако става въпрос за няколко милиарди лева, това би било неприемливо, от икономическа гледна точка, но ако става въпрос за сто или двеста милиона лева, мисля, че това не би било проблем за българската държава\", коментира Гечев по темата за протестите на майките на деца с увреждания.Той коментира също така и предложението на БСП, парламентът да не излиза в отпуск . По думите му, това предложение не е популистко.По отношение на вота на недоверие, който не мина, и въпросът дали БСП готви и нов трети вот, Гечев отговори: „Разбира се. Когато е приключил вторият вот, се готвим за трети вот и се надяваме третият вот да е по-успешен. Управляващите имат достатъчен брой гласове, за да отхвърлят вота. Но ролята на опозицията е да показва грешките и да ги изкарва на показ\" ", "date": "2018.07.08", "title": "Румен Гечев: КЕВР  не осъществява контрол върху енергийните дружества"}
{"url": "http://www.cross.bg/kitaii-otnosheniya-operatzii-1578641.html", "text": "/КРОСС/ Два американски ескадрени миненосеца са навлезли вчера в Тайвансия проток, разделящ Тайван от Китай, предадоха световните агенции.Корабите \"Мъстин\" и \"Бентън\", последният оборудван за противоракетна отбрана, плават в международни води и са се насочили на североизток, се казва в съобщение на тайванското министерство на отбраната.Преминаването на американските миненосци оттам става в момент, в който претенциите на Пекин в Южнокитайско море засилват напрежението със Съединените щати.В това море Вашингтон извършва сходни операции, наречени \"операции за свобода на плаването\".Вашингтон преустанови дипломатическите отношения с Тайпе през 1979 г., за да признае Пекин, но остава най-могъщият съюзник на острова и негов доставчик на оръжия номер едно.Оттогава двустранните отношения са дискретни, за да се избегне гнева на Китай, който смята острова за част от своята територия. ", "date": "2018.07.08", "title": "САЩ демонстрира военна сила в непосредствена близост до Китай"}
{"url": "http://www.cross.bg/ekskrementi-ylitzata-grada-1578642.html", "text": "/КРОСС/ От  чувал с екскременти с тегло 10 кг., който някой е изхвърлил на улицата.Подозират се бездомниците или жителите с изключена канализация - такива в града са много хиляди.Характерен коментар на градските власти: „Купчини екскременти на улицата стават обичайно нещо, но тук имаме не съвсем типичен обем\".Отбелязано е, че количеството жалби за човешки екскременти на улиците на града нарастна от предкризисната 2008 до 2017 с 400% - само през 2017 са получени 21000 съобщения. ", "date": "2018.07.08", "title": "Десеткилограмови купчини екскременти на улиците в Сан Франциско"}
{"url": "http://www.cross.bg/zarkov-ivan-kevr-1578657.html", "text": "/КРОСС/ Иван Иванов трябва да знае, че законът не се тълкува, а се изпълнява\" При обсъждането на доклада на КЕВР, лидерът на БСП Корнелия Нинова зададе конкретен въпрос на Иван Иванов- как и кога мисли да изпълни Закона за енергетиката.Той недвусмислено заяви, че комисията, която той ръководи, няма да изпълни закона.Затова ние реагирахме с искането за неговата оставка, защото това е отказ от изпълнение на служебните задължения \".Това каза зам.-председателят на ПГ на „БСП за България\" Крум Зарков пред БНР. Той добави, че от самото начало на аферата с ЧЕЗ и появата на никому неизвестна фирма, която иска да купи 1/3 от българското електоразпределение, КЕВР прави всичко възможно, за да не се произнася по тази сделка.„Това ни кара да мислим, че там има някакъв проблем\", каза още Зарков. Народният представител заяви, че левицата иска КЕВР да обясни ясно, притежава ли новият кандидат - купувач на ЧЕЗ техническата, финансова и материална експертиза да изпълнява лицензията на дружеството.„От  дебата за оставката на Иван Иванов имаше смисъл. С него показахме, че БСП няма да позволи темата за ЧЕЗ да бъде заметена в ъгъла.Иван Иванов трябва да знае, че законът не се тълкува, а се изпълнява. КЕВР рано или късно ще трябва да се произнесе по тази сделка\", категоричен бе Крум Зарков.„В средата на годината, няколко месеца преди приемането на новия бюджет, резки стъпки по промяна на акциз, като този за т.нар. бездимни цигари, не се предприемат\", заяви Крум Зарков.Той коментира, че или има сериозен проблем с бюджета, който не се показва, или има скрити интереси и опит за подпомагане на един от конкурентите.\"Става дума за изделия, които са с иновативен характер и имат отношение към общественото здраве.Навсякъде в Европа тези изделия се таксуват по-малко от останалите\", обясни народният представител.Той добави, че бомбастичното обявяване за 100% вдигане на акциза и противоречията в управляващото мнозинство по темата, не е сериозен начин за правене на бюджетна политика. ", "date": "2018.07.08", "title": "Крум Зарков: БСП показа, че няма да позволи темата за ЧЕЗ да бъде заметена в ъгъла"}
{"url": "http://www.cross.bg/chasa-detzata-peshterata-1578659.html", "text": "/КРОСС/ Започна операцията по изваждането на 12-те деца и треньора им по футбол, блокирани от 15 дни в наводнена пещера в Тайланд, след като дни наред евакуацията им беше отлагана, заради прекалено големите рискове, предаде АФП.\"Днес е големият ден... Момчетата са готови да посрещнат всички предизвикателства\", заяви Наронгсак Осатанакорн, губернатор на провинция Чианг Раи и ръководител на кризисния щаб.\"Първото дете би трябвало да излезе към 21 часа (14 часа по Гринуич)\", уточни той. По думите му, \"13 специалисти на световно ниво по спелеология\" ще участват в спасителната операция. Пет тайландски водолази и пет морски пехотинци също ще се включат в евакуацията на децата.Досега бяха нужни 11 часа на опитен гмуркач, за да отиде до децата и да се върне: шест часа за отиване, пет часа за връщане, благодарение на течението. Маршрутът за излизане от пещерата е дълъг няколко километра и включва трудни преходи под вода.Колко е опасна спасителната операция показа в петък смъртта на бивш водолаз от тайландския флот, който загина при снабдяването с храна на децата. Освен това голяма част от децата, на възраст от 11 до 16 г., не могат да плуват и никой от тях не се е гмуркал.Понастоящем условията за евакуация се смятат за \"перфектни\" от кризисния щаб, особено що се касае до нивото на водата в пещерата.Заради наплива на журналисти, властите поставиха метални бариери, за да ги държат на дистанция, което ще позволи на спасителите да работят без камери наоколо.Децата и треньорът им по футбол бяха блокирани на 23 юни от покачващите се води в пещерата, разположена дълбоко в северната част на Тайланд, на границата с Бирма и Лаос. ", "date": "2018.07.08", "title": "Започна спасителната операция в пещерата в Тайланд"}
{"url": "http://www.cross.bg/iliyana-iiotova-rakitovo-1578656.html", "text": "/КРОСС/ Много често днес големите думи изместват големите каузи.Не е достатъчно само да получим потупване по рамото отвън, да ни признаят от Европа, важно е и да се обърнем към проблемите на българските граждани.Това заяви вицепрезидентът Илияна Йотова в Ракитово, където бе официален гост на празника на града, отбелязван на 7 юли.Според нея политиците са в дълг към българските граждани, защото истински лидери са онези, които се обръщат към проблемите на малкия човек и намират смисъл в това да помагат.Жителите на Ракитово са пример, че когато има общи мечти и идеи родното място се развива, посочи вицепрезидентът. Много времена са минали от основаването на града, много неща са се променили, но едно остава неизменно - сплотеността на хората, подчерта Илияна Йотова.Тя припомни интересното минало на Ракитово - от древните траки и римляни, през Възраждането до наши дни. Имате уникален шанс да живеете на място, надарено не само с природа, но и с история, каза вицепрезидентът и допълни, че от Ракитово са тръгнали бележити българи - писатели, учители, лекари, музиканти и хората са най-голямото богатство на града.Илияна Йотова пожела на жителите на Ракитово Часовниковата кула - един от символите на града, да продължи да отмерва бъдещи успехи и поколения, които ще оставят по нещо от себе си.Вицепрезидентът връчи плакет и грамота на тазгодишния носител на званието „Почетен гражданин\" и почетни знаци на изявени жители на общината с принос в сферата на икономиката, образованието, културата, музейното дело.За своята ангажираност към Ракитовския край Илияна Йотова получи от председателя на Общински съвет Нина Димова символичен подарък - дърворезба от местен автор.По-рано през деня Илияна Йотова се срещна с кмета на община Ракитово Костадин Холянов. ", "date": "2018.07.08", "title": "Илияна Йотова: Най -важно е и да се обърнем към проблемите на българските граждани"}
{"url": "http://www.cross.bg/purviyat-fytbol-osnovava-1578634.html", "text": "/КРОСС/52 пр.н.е. г. - Основан е град Париж.1497 г. - Вашку да Гама отплава от Лисабон в търсене на морски път от Европа за Индия.1663 г. - Кралят на Англия Чарлз II основава американската колония Род Айлънд, от 1790 г. щат на САЩ.1709 г. - Великата северна война: В Битката при Полтава руският цар Петър I разгромява шведския крал Карл XII при Полтава и слага край на шведската военна мощ в Европа.1777 г. - Американският щат Върмонт става първият, който отменя робството и дава избирателни права на мъжете, независимо от расата им.1878 г. - В София е открито Военно училище за обучение на командни кадри.1889 г. - Излиза първият брой на вестник „Wall Street Journal\".1916 г. - Президентът на САЩ Удроу Уилсън основава националният парк Акадия.1925 г. - Направен е първият в историята ски скок във вода от Ралф Самуелсън.1947 г. - Правителството на Георги Димитров дава категоричен отказ от американска финансова подкрепа по Плана Маршал за възстановяване на Европа, от която се възползват 16 западноевропейски страни.1950 г. - Богословският факултет при Софийския университет се отделя с указ на 1 Народно събрание и се превръща във Висше духовно училище (Духовна академия) при Българска православна църква.1951 г. - Париж празнува 2000-годишнина от основаването си.1963 г. - САЩ налагат финансово и икономическо ембарго на Куба.1971 г. - Съставен е Държавен съвет на Народна република България.1979 г. - Открит е вторият най-близък естествен спътник на Юпитер - Адрастея.1990 г. - Националният отбор по футбол на Германия печели финала срещу националния отбор по футбол на Аржентина на Световното първенство по футбол в Италия.1997 г. - В Мадрид започва среща на НАТО, посветена на разширяването на пакта на Изток. Към алианса са поканени да се присъединят страните Полша, Унгария и Чехия.2000 г. - В Пазарджишка област е обявено бедствено положение в резултат на пожари, предизвикани от рекордни горещини.  ", "date": "2018.07.08", "title": "8 юли в историята"}
{"url": "http://www.cross.bg/tyrski-tir-ydari-tri-rymunski-avtomobila-na-glaven-put-e-ima-zhertvi-1578654.html", "text": "/КРОСС/  Катастрофа на главния път Е-79 затвори движението в района на моста преди Мездра, посока Видин, съобщиха от полицията.Има пострадали хора.По първоначални данни, тир с турска регистрация, е ударил три леки коли с румънска регистрация. На мястото са екипи на „Пътна полиция\", Пожарната, „Спешна помощ\".За автомобилите е организиран обход през селата Ребърково, Лютиброд, Паволче до Враца. ", "date": "2018.07.08", "title": "Турски ТИР  удари три румънски автомобила на главен път Е-79. Има жертви"}
