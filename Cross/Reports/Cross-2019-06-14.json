{"url": "http://www.cross.bg/borovetz-avgyst-lyatoto-1606785.html", "text": "/КРОСС/ На 15 юни официално се открива летният сезон на Боровец.Всички хотели имат готовност да посрещнат любителите на планината. Капацитетът в курорта е 6800 легла, почти всички „работят“ не само по време на снежните месеци, но и през лятото, разказа в ефира на Радио София Благовестка Томова – председател на Съюза на хотелиерите.Някои от акцентите в предстоящата програма е свързана с откриването (утре), през юли е народният събор „Магията на Рила“ (5-7.7.), който ще събере фолклорни певци и танцьори, майстори занаятчии, билкари и художници, Чакъровите тържества са от 19 до 20 юли. През август (8-11) Боровец за пръв път организира събитие, което ще привлече и обедини мотористи и автомобилисти от Балканите. Ще има най-различна по жанр музика на няколко сцени.След това (15-21 август) са тържествата по повод празника на град Самоков.  е на 21 август.Боровец е атрактивно място и през зимата, и през лятото – потвърди Александра Айвазова от \"Бороспорт\". През топлото време има особено много забележителности и активности в курорта, които привличат посетители и участници. Осем трасета с различна трудност очакват почитатели на планинското колоездене. Има и крос кънтри и фамилно трасе, подходящи за сели семейства.Домакините са подготвили пешеходни турове до природни забележителности (до Мусала, Мальовица, до хижи и езера). Разработени са и по-кратни маршрути, които се извървяват за час-два. Не са забравени хората, които обичат скалното катерене. Привлекателният за децата Въжен град тази година има и нови елементи.Утре, в деня на откриването, ще има преференции и безплатни активности.Александра Айвазова напомни, когато тръгваме, с дрехи, храна и техническо обезпечаване да се съобразяваме с планинските условия.", "date": "2019.06.14", "title": "Гостоприемният Боровец открива летния си сезон, ясни са акцентите за юли и август"}
{"url": "http://www.cross.bg/kanabis-pone-naii-rannoto-1606786.html", "text": "/КРОСС/ Учени откриха най-ранното известно доказателство за употреба на канабис в гробници в Западен Китай, предаде Би Би Си.Изследването им предполага, че канабис е бил използван за пушене преди поне 2500 години, вероятно с ритуални или религиозни цели.Предполага се още, че по това време хората отлично са знаели за ефектите от употребата му.Растения канабис са били култивирани в Източна Азия заради семена и фибри от поне 4000 г. пр. н.е.Учените смятат, че местните умишлено са отглеждали растения с по-високо съдържание на психоактивното вещество тетрахидроканабинол за погребални ритуали. ", "date": "2019.06.14", "title": "Учени откриха най-ранното доказателство за употреба на канабис"}
{"url": "http://www.cross.bg/terorizma-bishkek-borbata-1606787.html", "text": "/КРОСС/ Президентът на Русия Владимир Путин призова държавите от Шанхайската организация за сътрудничество (ШОС) да не допуснат в ръцете на терористи да попадне оръжие за масово унищожение, предаде ТАСС.\"Смятаме за важно да се блокира финансовото подхранване на терористи с доходи от наркотици и да се прави всичко, за да не се допуска в техни ръце да попаднат химическо, биологическо и други видове оръжия за масово унищожение\", заяви той на срещата на върха на ШОС в Бишкек, столицата на Киргизстан. Президентът на Китай Си Цзинпин каза, че ШОС трябва да стане образец за сътрудничеството в опазването на \"комплексната и устойчива сигурност\". Той прикани към засилване на борбата срещу \"трите вида зло\" - сепаратизма, тероризма и екстремизма. Министър-председателят на Индия Нарендра Моди предложи свикването на международна среща на върха за противодействие на тероризма. \"Духът и идеалите на ШОС съответстват на развитието на сътрудничеството в борбата с тероризма\", каза той. Пакистан поддържа инициативата на страните от ШОС по въпроса за борбата с тероризма, заяви в Бишкек пакистанският премиер Имран Хан. По думите му неговата страна има \"определени успехи\" в тази област и е готова да сподели опита си с други страни. Той подчерта, че Пакистан осъжда тероризма във всичките му прояви, вкл. държавния тероризъм. Президентът на Казахстан Касим-Жомарт Токаев предложи страните от организацията да създадат единен център за информационна сигурност. Той поясни, че тероризмът се проявява и в световната компютърна мрежа и това налага предприемането на допълнителни мерки за киберсигурността и в частност защитата на информационното пространство на организация. Държавният глава на Таджикистан Емомали Рахмон също призова страните от ШОС по-активно да противодействат на терористичните и екстремистките организация да използват информационните технологии. Той отбеляза, че безработицата, бедността, социалната уязвимост са главните фактори за вербуване на млади хора в терористични и екстремистки групировки. Пред форума на ШОС президентът на Беларус Александър Лукашенко издигна инициативата да се състои среща на генералните секретари на водещите световни организации, които да обсъдят проблемите пред сигурността. Освен ШОС той спомена ООН, ОССЕ, Общността на независимите държави (ОНД) и Организацията на Договора за колективна сигурност (ОДКБ). Президентът на Иран Хасан Роухани изтъкна, че с агресивната си политика Съединените щати заплашват сигурността в Близкия изток и целия свят. В ШОС членуват Индия, Казахстан, Киргизстан, Китай, Пакистан, Русия, Таджикистан и Узбекистан. Наблюдатели са Афганистан, Беларус, Иран и Монголия. На срещата на върха в Бишкек присъстват също представители на ООН, ОНД, ОДКБ и на Евразийската икономическа комисия, съобщи ТАСС.", "date": "2019.06.14", "title": "Путин: Да не допускаме в ръцете на терористи да попадне оръжие за масово унищожение"}
{"url": "http://www.cross.bg/angelkova-ministur-slunchev-1606783.html", "text": "/КРОСС/ Нерегламентирана транспортна дейност и нелицензирани екскурзии са двата основни проблема, които представители на туристическия бранш обсъдиха с министъра на туризма Николина Ангелкова на среща в Слънчев бряг.За първа година по инициатива на министерството в големите курортни комплекси ще има открити приемни до края на летния сезон. На тях министър Ангелкова ще се среща с туристи и представители на бизнеса.Пилотната инициатива на министерството предизвика интерес сред работници и представители на туристическия бранш в Слънчев бряг. Още рано сутринта пред приемната в административната сграда на АД „Слънчев бряг“ чакаха хора с въпроси.„Искам да попитам министърката наясно ли е какви заплати се предлагат в Слънчев бряг и защо няма кадри… Кадри има, но заплащането е просто унизително. Имам да взимам заплати от минали години, които не мога да взема, за съжаление“, сподели жена, която работи като сервитьорка и от 4-годишна живее в комплекса.Малко по-късно пристигна и цяла група туроператори и туристически агенти. Те обаче отказаха да обяснят какви конкретни проблеми са поставили.Оказа се, че представителите на бранша са недоволни от нелегалните таксита и микробуси, които предлагат транспортни услуги на територията на курортния комплекс, както и от нелицензираните фирми които пък организират екскурзии. Ще  вземем незабавно мерки, каза министър Ангелкова.„Ще предприемем много сериозни проверки на всички места, които си позволяват да предлагат нерегламентирана дейност, защото това вреди на имиджа на туристическия продукт и на качеството като цяло“, каза тя, като уточни, че проверките ще бъдат и съвместни с Комисията за защита на потребителите.За да се продължи работата по регламентиране на дейности и услуги в курортните комплекси, трябва да бъдат приети разпоредбите, свързани със статута им на национални курорти, каза министър Ангелкова. Наредбите са преминали през обществено обсъждане и предстои следващата седмица да бъдат внесени в Министерския съвет, уточни тя. По-късно в Равда контролни органи-представители на Министерството на туризма, извършиха проверка на голям хотелски комплекс. Какви нарушения бяха констатирани? Обобщи ги министър Ангелкова:„Алармената система, която е изключително важна за сигурността на хората, не работи и съответно има допълнителни изисквания с оборудването по стаите, което не отговаря на изискванията за 5 звезди“.Предписание получи собственикът на хотела, който обеща до две седмици нередностите да бъдат отстранени.", "date": "2019.06.14", "title": "Нерегламентирани таксита и екскурзии тормозят туристическия бранш в Слънчев бряг"}
{"url": "http://www.cross.bg/godini-zvezdi-energiya-1606765.html", "text": "/КРОСС/ Астрономи от университета на Колорадо в Боулдър заключиха, че през следващите 100 години може да има слънчево суперизригване, свързано с отделяне на енергия, която е 1000 пъти по-мощна от тази при обичайните изригвания на светилото, съобщи Сайънс алърт.Подобни изригвания са характерни за младите звезди. Смяташе се, че е невъзможно да имасуперизригване в Слънчевата система.Астрономите са анализирани данни, получени от космическите телескопи \"Кеплер\" и \"Гая\", както и от наземната обсерватория \"Апачи пойнт\" в Ню Мексико. Те констатирали, че суперизригвания е имало на 43 подобни на Слънцето звезди.При младите звезди отделяне на енергия се регистрира веднъж седмично, а при по-старите звезди - веднъж на няколко хиляди години. Засега обаче няма по-точна информация за силата на потенциалното изригване и за влиянието му върху Земята.По мнението на учените, катастрофическият феномен ще доведе до технологичен колапс на съвременната цивилизация, ще нанесе щети за трилиони долари в целия свят и ще предизвика неочаквани техногенни катастрофи и стихийни бедствия.", "date": "2019.06.14", "title": "Суперизригване на Слънцето може да има през следващите 100 години"}
{"url": "http://www.cross.bg/zhiteli-pasporti-rysiya-1606767.html", "text": "/КРОСС/ Руското Министерство на вътрешните работи е започнало издаването на паспорти за жители на т.нар. народни републики в Донецка и Луганска област в Украйна.Това съобщава деловото издание РБК, като цитира двама източници, близки до институцията. По думите им процесът на получаване на документите е организиран в два пункта на руско-украинската граница.Стъпката не е неочаквана - руските власти вече са изразявали подобни намерения. Президентът Владимир Путин е казвал, че тя би била необходима от хуманитарни съображения. Според Путин украинците може да получават гражданство по опростена процедура, макар по-късно президентът да обясни, че би предпочел да говори с новия си колега Володимир Зеленски по въпроса.Украйна смята да не признава тези паспорти за валидни. През април, преди Русия да обяви тези планове, Зеленски заяви, че ще предложи украинско гражданство на всички страдащи от режима в съседната страна. В началото на юни украински политици отидоха още по-далеч - в парламента в Киев бе внесен законопроект за конфискация на имуществото на жители на ЛНР и ДНР, имащи руски паспорт.По думите на един от събеседниците на РБК към момента са одобрени заявления за издаване на паспорти на 1.2 хил. жители на Донбас. Документи са постъпили от общо 12 хил. жители на Донецката и Луганската \"народни републики\".По-рано началникът на донецката \"миграционна служба\" Владимир Красношчок, цитиран от \"РИА Новости\", съобщи, че в Русия са влезли 34-ма жители за получаване на гражданство и се планира \"практически ежедневно\" хора да се изпращат там.", "date": "2019.06.14", "title": "Русия започна да издава паспорти за жители на Донбас"}
{"url": "http://www.cross.bg/vida-kostenyrka-defile-1606766.html", "text": "/КРОСС/ Агенция \"Пътна инфраструктура\" обяви началото на обществена поръчка за провеждане на мониторинг върху популациите на два вида сухоземни костенурки и два вида змии в участъка на първокласен път Е-79 София - Кулата, преминаващ през Кресненското дефиле, съобщи пресцентърът на организацията. Става въпрос за шипобедрена костенурка, шипоопашата костенурка, ивичест смок и леопардов смок.Основната цел на мониторинга е да се проследят популационните тенденции на четирите вида влечуги и степента на изолация на субпопулациите, ако има такава, западно и източно от съществуващия път Е-79. Въз основа на тези данни ще се оцени реалната ефективност на предвидените дефрагментационни и преградни съоръжения след въвеждането в експлоатация на дясното платно на лот 3.2 Крупник - Кресна от автомагистрала \"Струма\", което ще преминава по съществуващото в момента трасе на пътя.Изследванията ще се извършват в продължение на 4 години. Индикативната стойност на обществената поръчка е 288 хил. лв. с ДДС. Средствата са осигурени от Оперативна програма \"Транспорт и транспортна инфраструктура\" 2014-2020 г., която се съфинансира от Кохезионния фонд на Европейския съюз и националния бюджет. Срокът за подаване на офертите е до 17.30 часа на 15 юли.Изграждането на магистралата с използване на настоящото трасе на пътя може да стане факт въпреки протестите на екологични организации, след като петчленен състав на Върховния административен съд отказа да разгледа жалбата им.През март природозащитници призоваха първия вицепрезидент на Европейската комисия Франс Тимерманс да се намеси и спешно да започне наказателна процедура срещу България, за да защити европейското природно богатство в Кресненското дефиле.", "date": "2019.06.14", "title": "Пътната агенция търси кой да наблюдава популацията на костенурки и змии"}
{"url": "http://www.cross.bg/mirolyuba-benatova-kazha-1606769.html", "text": "/КРОСС/ Наскоро освободеният от \"Нова телевизия\" разследващ журналист Миролюба Бенатова намекна, че ще разкрие повече детайли \"от кухнята\" покрай случващите се сътресения в медията.", "date": "2019.06.14", "title": "Миролюба Бенатова: Лешояди, рано е за обяд!"}
{"url": "http://www.cross.bg/omanskiya-zaliv-predade-1606768.html", "text": "/КРОСС/ Дипломат номер едно на ЕС Федерика Могерини призова днес да се избегнат всякакви провокации в района на Оманския залив. Апелът беше отправен след инцидента край бреговете на Иран, където два петролни танкера станаха мишена на атаки, предаде АФП.\"Регионът няма нужда от нови поводи за дестабилизация и напрежение и затова върховният представител на ЕС за външната политика и сигурността подновява призива си за максимална сдържаност и избягване на всякаква провокация\", заяви говорителката на Могерини - Мая Кочиянчич. Тя допълни, че ЕС събира информации за този инцидент.По повод атаките в Оманския залив говорител на британския премиер Тереза Мей каза, чеВеликобритания призовава спешно да се установи какво точно се е случило, предаде Ройтерс. Говорителка на британското правителство каза, че Лондон е дълбоко обезпокоен от информациите за експлозии и пожари на плавателните съдове в Оманския залив.Френското външно министерство призова за сдържаност и деескалация на напрежението в региона на Оманския залив и припомни, че Франция защитава принципа на свобода на корабоплаването, предаде Ройтерс.Германският външен министър Хайко Маас заяви, че атаките по танкерите в Оманския залив са много обезпокояващи и има риск да доведат до ескалация на напрежението в региона, предаде Ройтерс.", "date": "2019.06.14", "title": "Реакциите в Европа и Русия след атаките в Оманския залив"}
{"url": "http://www.cross.bg/igrata-poppandov-izvun-1606770.html", "text": "/КРОСС/ В събота, 15 юни, от 18:00 ч. по БНТ1 гост в последното за сезона издание на „Извън играта“ ще бъде обичаният актьор Павел Поппандов. Любимецът на филмовата и театралната публика е спечелил хиляди усмивки и от телевизионния екран с превъплъщенията си в култовото предаване на БНТ „Клуб НЛО“.ия фонд на българското кино: „Войната на таралежите“ (1978), „Двойникът“ (1980), „Куче в чекмедже“ (1982), „13-тата годеница на принца“ (1987), „Вчера“ (1988), „Адио, Риоׅ“ (1989), „Пантуди“ (1993) и „Васко да Гама от село Рупча“ (1986), който зрителите на БНТ1 ще имат възможност да гледат отново от понеделник, 17 юни. Особено популярен го прави филмът „Оркестър без име“ (1981 г.), който и до днес се нарежда сред предпочитаните заглавия от поколения българи. Носител е на редица отличия, сред които „Наградата на София“ (1979 г.) и „Заслужил артист“ (1987 г.).Преди да се посвети на актьорската професия, Поппандов е работил като шлосер и таксиметров шофьор. Кандидатства във ВИТИЗ „Кръстьо Сарафов“ (понастоящем НАТФИЗ), сравнително късно, когато е на 25 години. Пъстрия си житейски и професионален път наскоро описа в автобиография, която носи заглавието „Значи съм живял“. Кои истории са останали неразказани в книгата – зрителите ще научат в събота вечер от „Извън играта“.С водещата Люба Пашова ще разговарят още за дъщерята на Павел Поппандов и за голямата му любов. В студиото на предаването той ще разкаже лична случка с оперната прима Райна Кабаиванска, по повод на това, че именно с нейното гостуване беше дадено началото на петия сезон на „Извън играта“.  ", "date": "2019.06.14", "title": "Павел Поппандов ще бъде гост в последното за сезона издание на „Извън играта“"}
{"url": "http://www.cross.bg/chasa-izbori-kongres-1606771.html", "text": "/КРОСС/ На 16.06.2019 г. (неделя), от 10:00 часа, в зала 1 на НДК, ще се проведе заседанието на 49-тия Конгрес на БСП.То ще протече при следния дневен ред:1. Политически доклад на НС на БСП: - За резултатите от проведените на 26 май 2019 г. избори за членове на Европейския парламент; - За задачите на БСП за участие в предстоящите избори за местна власт.2. Констатация за прекратяване на мандата на председателя на НС на БСП.3. Стартиране на кампания за пряк вътрешнопартиен избор на председател на БСП.Регистрацията за представители на медиите ще започне в 09:00 часа. на централния вход на НДК.", "date": "2019.06.14", "title": "БСП провежда заседание на 49-я Конгрес в неделя"}
{"url": "http://www.cross.bg/lykoiil-benzin-tazi-1606772.html", "text": "/КРОСС/ За разлив на петролни продукти край квартал \"Долно езерово\" в Бургассъобщиха от РИОСВ-Бургас.Директорът на екоинспекцията в Бургас Тонка Атанасова съобщи за news.bg, че става въпрос за теч на нискооктанов бензин от тръбопровод на \"Лукойл\", като подаването незабавно е било преустановено.Сигналът за разлива е постъпил рано тази сутрин. Тежка техника е пристигнала на мястото, за да се погрижи за почистването. По данни на регионалната инспекция по околната среда и водите разливът вече е локализиран. По тази причина те уверяват, че засега няма опасност от екологична катастрофа. Взети са проби за физико-химичен анализ, като резултатите ще станат ясни в понеделник. Следят се и станциите за атмосферен въздух, но не са отчетени отклонения от показателите.От РИОСВ-Бургас увериха, че езерото Вая, което се намира в близост, не е засегнато.Те посочиха, че в подадения от \"Лукойл\" рапорт се твърди, че подозренията са за криминален пробив, който е при 99% от всички подобни разливи.Припомняме, през юни 2015 г. в района бяха разлети близо 40 тона бензин при опити за незаконен достъп до горивото на тръбопровода. Заради разлива от Министерството на околната среда и водите наложиха 100 000 лева глоба на \"Лукойл Нефтохим\".", "date": "2019.06.14", "title": "Теч на бензин от нефтопровод в Бургас"}
{"url": "http://www.cross.bg/pabotnitzi-ato-ctpanata-1606773.html", "text": "/КРОСС/ Typиcтичecĸaтa индycтpия в Xъpвaтия e ocнoвeн двигaтeл нa иĸoнoмиĸaтa. Ceгa oбaчe тя e пocтaвeнa в тpyднo пoлoжeниe, cлeд ĸaтo имa нeдocтиг нa paбoтнa pъĸa. Πpeдcтaвитeли нa тypиcтичecĸия бизнec в cтpaнaтa пpизoвaвaт пpaвитeлcтвoтo дa пoзвoли нa пoвeчe чyждecтpaнни paбoтници дa ce вĸлючaт ĸъм пepcoнaлa в бapoвeтe и зaвeдeниятa в пиĸoвия ceзoн.Xъpвaтия, ĸoятo e нaй-млaдият члeн нa Eвpoпeйcĸия cъюз, e cилнo зaвиcимa oт лeтния тypиcтичecĸи ceзoн, нa ĸoйтo ce дължaт 20% oт cтoйнocттa нa Бpyтния вътpeшeн пpoдyĸт, пишe Rеutеrѕ.\"Maлĸo пpeди зaпoчвaнeтo нa ceзoнa, cитyaциятa c paбoтнaтa pъĸa e ĸpитичнa и oтвapянeтo нa няĸoи oбeĸти ĸaтo бapoвe и pecтopaнти ocтaвa пoд въпpoc\", ce ĸaзвa в oфициaлния aпeл нa Xъpвaтcĸaтa acoциaция зa тypиcтичecĸи ĸoмпaнии и Haциoнaлнaтa acoциaция нa paбoтoдaтeлитe.Πpeз ceптeмвpи cтpaнaтa yвeличи бpoя нa визитe зa чyждecтpaнни paбoтници нa 65 100 зa 2019 гoдинa, ĸaтo зa пpeдxoднaтa тe бяxa 38 729. Kвoтaтa зa paбoтници в тypиcтичecĸия ceĸтop бe пoвишeнa oт 8 930 нa 15 611.Ceĸтopитe, в ĸoитo нaй-чecтo имa нeдocтиг нa ĸвaлифициpaни paбoтници ca тypизмът, cтpoитeлcтвoтo, пpoдaжбитe, пpoизвoдcтвoтo и тpaнcпopтът.\"Haшaтa цeл e дa нaзнaчaвaмe мecтни житeли, нo тe нe ca зaинтepecoвaни дa paбoтят в тypиcтичecĸaтa индycтpия\", ce ĸaзвa oщe в пpизивa нa двeтe acoциaции.Cpeднaтa мeceчнa зaплaтa в Xъpвaтия e 6 464 xъpвaтcĸи ĸyнa или 983,60 дoлapa пo пocлeдни дaнни oт мeceц мapт. Hивoтo нa бeзpaбoтицa пpeз aпpил e билo 8,6%.Чyждecтpaннитe paбoтници, ĸoитo идвaт в cтpaнaтa, ca пpeдимнo oт Бaлĸaнcĸи дъpжaви, нo имa и тaĸивa oт пo-дaлeчни ĸaтo Уĸpaйнa и няĸoи aзиaтcĸи cтpaни. ", "date": "2019.06.14", "title": "Хърватия се нуждае от чуждестранни работници за туризма"}
{"url": "http://www.cross.bg/pocupna-ppotzenta-metal-1606774.html", "text": "/КРОСС/ Цeнитe нa злaтoтo ce пoĸaчиxa в пeтъĸ дo 14-мeceчeн вpъx. Цeнният мeтaл пocĸъпнa зapaди пpитecнeниятa oĸoлo здpaвeтo нa ĸитaйcĸaтa иĸoнoмиĸa и нaпpeжeниeтo в Близĸия изтoĸ, пишe Тhе Wаll Ѕtrееt Јоurnаl.Фючъpcитe зa aвгycт ce пoĸaчиxa c 1,2 пpoцeнтa дo $1 359,50 зa тpoйyнция - нaй-виcĸoтo им нивo oт aпpил 2018 г. Πoĸaчвaнeтo ce ycĸopи, cлeд ĸaтo Kитaй пoĸaзa дaнни, чe индycтpиaлнoтo пpoизвoдcтвo pacтe c нaй-бaвния cи тeмп oт 17 гoдини нacaм, ĸoeтo дoпpинece зa cтpaxoвeтe, чe Πeĸин нe мoжe дa ce cпpaви cъc зaбaвянeтo нa иĸoнoмиĸaтa.\"Индycтpиaлнитe мeтaли пoeвтинявaт, a злaтoтo въpви нaгope - тoвa e чacт oт eднa и cъщa ĸapтинa\", пocчoвa Kapcтeн Meнĸe, cтpaтeг в Јulіuѕ Ваеr. Швeйцapcĸият фpaнĸ и япoнcĸaтa йeнa cъщo пoвишиxa cтoйнocттa cи cpeщy дoлapa.Злaтoтo e нaпът дa зaпишe 12-ти дeн нa pъcт зa пocлeднитe 13 тъpгoвcĸи cecии. Πpeз мaй цeнният мeтaл пocĸъпнa c пoчти пeт пpoцeнтa. ", "date": "2019.06.14", "title": "Златото удари 14-месечен връх"}
{"url": "http://www.cross.bg/zhelyazkov-rosen-yslygi-1606755.html", "text": "/КРОСС/ С активната си роля на организатор на международни инициативи, България извоюва привилегията да бъде домакин на едно от найзначимите събития за Европа през 2020 г. – Регионалният форум за киберсигурност. Това заяви министърът на транспорта, информационните технологии и съобщенията Росен Желязков пред участниците в Световното годишно заседание на Съвета на директорите на Световната федерация на консулите, което се провежда в София. По думите му, предстоящото събитие укрепва имиджа на страната ни като силно ангажирана с изграждането на устойчива кибернетична среда.„България работи за създаване на екосистема за киберсигурност и развитие на цялостна визия. Този подход ще насърчи доверието между предприятията и гражданите и може да се справи с фрагментацията между страните и регионите“, заяви министърът.Министър Росен Желязков прогнозира, че до 2020 г. се очаква броят на свързаните устройства да достигне десетки милиарди. „Нашата цел е да насърчим използването на цифрови услуги, за да преодолеем цифровото разделение. В същото време, киберсигурността е от критично значение, защото съвременните системи могат да бъдат сериозно засегнати от инциденти, като технически неизправности и вируси“, каза още той.Министър Желязков припомни, че държавата е направила значителни инвестиции в съвременна оптична инфраструктура. Над 7000 км опорна мрежа се използват от държавната администрация, за да се предоставят сигурни и иновативни електронни услуги. Целта е към 2025 г. всички училища, транспортни центрове и основни доставчици на обществени услуги, както и цифрово интензивни предприятия, да могат да ползват интернет със скорост един GB в секунда. В допълнение, всички домакинства, следва да имат достъп до мрежи, които осигуряват скорост най-малко 100 Mbps. Основните пътища и железопътни линии трябва да имат непрекъснато 5G безжично широколентово покритие, като се започне с предоставянето на тази услуга в поне един голям град във всяка страна членка на ЕС до 2020 г. Пред участниците във форума, министър Росен Желязков представи и приоритетите в транспортната инфраструктура в България. Той подчерта, че страната ни работи съвместно със съседните държави при реализирането на редица инфраструктурни проекти, което е в синхрон с развитието на Трансевропейската транспортна мрежа.", "date": "2019.06.14", "title": "Росен Желязков: Затвърждаваме активната си роля в регионалната киберсигурност"}
{"url": "http://www.cross.bg/iioga-chasa-obrazovanie-1606756.html", "text": "/КРОСС/ Международният ден на йогата през 2019 г. ще се празнува в 39 града и 3 села в България. В него ще се включат едни от най-добрите български и чуждестранни учители, които ще демонстрират практики при отворени врати за всички заинтересовани. Събитието започва на 16 юни от 10:00 часа в Националния дворец на културата.Всички учители са сертифицирани и специално подбрани. Очаква се събитието да се посети и от посланика на Индия.Пред Bulgaria ON AIR зам.-председателят на Българската федерация по йога Анна Бакалова обясни, че идеята на събитието е повече хора да се запознаят с практиките, а тези, които вече са запознати, да се усъвършенстват.„Йогата не е само в студиото, но е и начин на живот“, заяви Анна Бакалова.В България има два вида образование, свързано с този вид спорт. Единият се нарича следдипломна квалификация по йога и представлява 650 присъствени часа и над 1000 домашни занимания. Преподават се и предмети като анатомия, физиология и биохимия. От 2 години в НСА има и висше образование по йога.„Целта е НСА да ни подготви по-дълбоко за това ние да познаваме тялото, частите му и психологията му, за да бъдем възможно най-полезни на нашите практиканти“, сподели студентката Олга Божкова в „България сутрин“.", "date": "2019.06.14", "title": "Йогата като начин на живот"}
{"url": "http://www.cross.bg/dzhonsun-krug-kandidati-1606758.html", "text": "/КРОСС/ Кандидатите за лидерския пост в британската Консервативна партия правят опити да обединят силите си, за да спрат похода на Борис Джонсън към Даунинг стрийт, след като бившият външен министър се очерта като явен фаворит да стигне до заключителното гласуване и да го спечели.Британските медии разпространяват съобщения, че повече от убедителното представяне на Джонсън в първия кръг е накарало останалите в надпреварата кандидати да обмислят планове как да му попречат да спечели поста. Това обаче ще бъде трудно предвид големите различия между самите тях.След първия кръг от 10 кандидати останаха седем, като с нетърпение се очаква вторият кръг във вторник, за да се разбере за кого ще гласуват депутатите, подкрепили отпадналите трима кандидати. Тази сутрин бе съобщено също, че един от оцелелите – министърът на здравеопазването Мат Ханкок – планира да се оттегли доброволно. Той може да стори това днес до дадения за целта краен срок 15.00 часа българско време. Противниците на Борис Джонсън междувременно го критикуваха остро за това, че избягва медиите и не желае да участва в телевизионни дебати. Външният министър Джеръми Хънт, който вчера при гласуването остана втори, заяви, че дебатът за Брекзит е необходим и че ако Джонсън иска да е премиер, трябва да прояви смелост и открито да изложи вижданията си.", "date": "2019.06.14", "title": "Всички срещу Борис Джонсън"}
{"url": "http://www.cross.bg/radev-orban-bulgariya-1606757.html", "text": "/КРОСС/ Виктор Орбан дискутира днес „незадоволителното справяне“ на миграционната криза от страна на Европа, унгарско-българските връзки и енергийни въпроси с българския президент Румен Радев в Будапеща, съобщи говорителят на унгарския премиер, цитиран от местни медии.Орбан и Радев се съгласиха, че Европа не е успяла да направи съдържателен напредък в разрешаването на миграционната криза през последните години, докато заплахата от миграция все още съществуваше.Двамата лидери са на едно мнение и по въпроса, че ЕС няма кризисен план в случай на внезапен миграционен натиск над Стария континент и това прави ситуацията за България „изключително трудна“.Орбан е уверил Радев, че унгарското правителство продължава да вижда България като съюзник в проблема с миграцията и е готово да помогне на София по всякакъв възможен начин.Радев на свой ред похвалил икономическите постижения на Унгария и посочи, че семейните субсидии в страната са високо ценени у нас. ", "date": "2019.06.14", "title": "Виктор Орбан: Гледаме на България като на съюзник по въпроса за миграцията"}
{"url": "http://www.cross.bg/podvoden-myzeii-more-1606759.html", "text": "/КРОСС/ Първият в Средиземно море подводен музей със скулптурен парк ще бъде създаден край Кипър, на югоизточното му крайбрежие. Той ще е дело на световно известния британски творец Джейсън Тейлър, автор на прочутия подводен музей в Карибско море край мексиканския град Канкун.На 10 метра под водата край най-големия курортен център на средиземноморския остров Агия Напа ще бъдат разположени над 70 скулптури в човешки размери. Композициите ще бъдат съчетани с естествени подводни дървета и растения така, че да се образува подводна гора.Цялото произведение представлява и своеобразен изкуствен риф, който ще допринесе за развитието на местната морска екосистема.Подводният музей ще може да бъде разглеждан не само от гмуркачи, но и от туристически корабчета с прозрачно дъно. Предвижда се той да бъде открит догодина.Ръководството на община Агия Напа очаква подводното произведение на изкуството да обогати туристическия продукт в района и да предизвика световен интерес.Авторът на музея - британският скулптор, природозащитник и професионален подводен фотограф Джейсън Тейлър, лично представя проекта си днес в Никозия. От края на 90-те години той работи активно по взаимодействието между изкуството и опазването на морската среда. Негови подводни творби са включени в 25-те чудеса на света на National Geographic.", "date": "2019.06.14", "title": "Край Кипър създават първия в Средиземно море подводен музей със скулптурен парк"}
{"url": "http://www.cross.bg/borisov-sutrydnichestvo-premierut-1606760.html", "text": "/КРОСС/ След като активизирахме отношенията между България и Обединените арабски емирства, е важно да запазим тази динамика и да продължим да развиваме ползотворно сътрудничество. Това заяви министър-председателят Бойко Борисов по време на срещата си в Министерския съвет с министъра на външните работи и международното сътрудничество на ОАЕ шейх Абдула бин Зайед бин Султан Ал Нахаян. Това съобщиха от Правителствената информационна служба. Премиерът Борисов определи като добра стъпка работата на посолство на ОАЕ в София, което предстои да бъде открито официално по-късно днес. Министър-председателят изтъкна, че това създава допълнителни условия за улесняване на двустранния диалог и търговско-икономическото сътрудничество. Според премиера Борисов динамичното развитие на българо-емиратските отношения през последните години се дължи не само на добрата политическа воля за това, но и на важната регионална роля и значение на всяка от страните и на общия стремеж към сътрудничество в широк спектър от области. Само за шест месеца, от октомври 2018 до март 2019, са проведени редица посещения, като най-значимото събитие беше официално посещение на министър-председателя Борисов в ОАЕ, което е и първата двустранна визита на най-високо правителствено ниво. По време на срещата в Министерския съвет премиерът Бойко Борисов отбеляза също, че Обединените арабски емирства са важен и перспективен външнотърговски партньор на България сред страните от района на Залива. Министър-председателят посочи предимствата на страната ни като инвестиционна дестинация и потенциала на ОАЕ да диверсифицира инвестиционния си портфейл у нас. Според премиера Борисов ще бъде от взаимен интерес, ако се предприемат повече конкретни стъпки в сферата на икономическото сътрудничество, увеличаването на стокообмена, взаимодействието в области като информационните технологии, селско стопанство, туризъм, транспорт, сигурност и енергетика. Премиерът Борисов изтъкна също възможността да бъде проведена и първа сесия на Смесената икономическа комисия. Министър-председателят Бойко Борисов отправи поздравления към ОАЕ за домакинството на EXPO 2020 в Дубай и благодари за поканата България да участва във форума. Премиерът добави, че страната ни работи активно за подготовка на българското участие и изрази увереност, че събитието ще донесе икономически ползи.", "date": "2019.06.14", "title": "Борисов: Важно е да продължим активно сътрудничеството си със ОАЕ"}
{"url": "http://www.cross.bg/lovech-partiyata-sotzialistite-1606762.html", "text": "/КРОСС/ Корнелия Нинова да оттегли оставката си - за това настояват с декларации Общинският съвет на БСП в Ловеч, както и Областният съвет на левицата в Благоевград.Те се обявяват и против предложението да се върне старото положение, при което председателят да се избира от Конгреса, а не от всички членове на партията.\"Демократичните промени трябва да продължат и да ги надграждаме, да даваме все по-голяма възможност на членовете на партията да участват във вземането на решения\", пишат още социалистите от Ловеч.Според социалистите от Благоевградско БСП сега не е моментът за избор на нов председател, тъй като партията през последните години е започнала промяна и връщане на доверието в нея. Със същите искания вече излязоха организациите на БСП в Стара Загора, Нова Загора, Бургас, Враца, Велико Търново, Сливен, Хасково, Габрово и др.", "date": "2019.06.14", "title": "От БСП в Ловеч и в Благоевград също призовават Нинова да оттегли оставката си"}
{"url": "http://www.cross.bg/sunrise-amber-tzvyat-1606761.html", "text": "/КРОСС/ Huawei излиза на българския пазар и с дългоочаквания цвят Amber Sunrise на найновия си флагмански модел P30 Pro, който за последните два месеца промени представите за възможностите на мобилната фотография и видеография. Освен с безспорните иновации на камерите, разработени съвместно с Leica, серията P винаги е била и символ на модерен дизайн, а с последните си две поколения наложи градиентния подход в бранша. Най-новото му превъплъщение идва у нас с цвета Amber Sunrise, ексклузивно за версията с 256GB вътрешна памет.Дизайнът на цялата серия P30 следва философията на срещата на субективните човешки сетива с необозримата красота на природните феномени. Огромното разнообразие на постоянно променящи се цветове и форми на света около нас се отразява в нашия вътрешен свят от сложни и по своему цветни емоции. Серията е в унисон с думите на архитекта Франк Лойд Райт “Изкуството е откриване и развитие на базовите природни принципи в красива форма, която човекът може да използва“.Цветът Breathing Crystal отразява колорита на безкрайните кристални езера, цветовете Black и Aurora са вдъхновени от непрогледната нощ и красотата на Северното сияние, а най-новият цвят Amber Sunrise е вдъхновен от топлите и обгръщащи цветове на кехлибарено лятно небе по време на изгрев. От тази серия знакови градиенти, именно Amber Sunrise се оказва най-труден за пресъздаване. Улавянето на красотата на изгрева в корпуса на топ смартфон, отнема повече от шест месеца.Резултатът вече е наличен в България, първо в магазините на Vivacom ", "date": "2019.06.14", "title": "Huawei P30 Pro в цвят Amber Sunrise вече е в България "}
{"url": "http://www.cross.bg/gerb-posochva-sreshta-1606763.html", "text": "/КРОСС/ ПГ на ГЕРБ твърдо подкрепя решението на правителството за намаляването на партийните субсидии на 1 лев. Това се посочва в писмо на ПГ на ГЕРБ до ПГ на „БСП за България“ по повод отправена покана от Корнелия Нинова за провеждане на среща, на която да се обсъди предстоящата промяна в размера на партийната субсидия, съобщават от пресцентъра на партията. Освен това позицията на ГЕРБ по темата вече беше ясно заявена по време на дебата и на гласуванията на предложението на Министерския съвет в Комисията по бюджет и финанси и в пленарна зала. В писмото на ГЕРБ се посочва още, „че съгласно Конституцията и Правилника на Народното събрание, всяка една законодателна промяна се обсъжда в парламентарните комисии и в пленарна зала. Там народни представители, граждани и неправителствени организации имат нужната трибуна, за да представят своите позиции по различни законодателни предложения“. В края на писмото се посочва, че от ПГ на ГЕРБ не считат за нужно провеждането на допълнителна среща по темата.", "date": "2019.06.14", "title": "ГЕРБ отказа среща на Нинова относно размера на субсидията на партиите"}
{"url": "http://www.cross.bg/himiya-rezyltati-ezitzi-1606764.html", "text": "/КРОСС/ По-ниски резултати на матурата по български език и литература след 12 клас в сравнение с миналата година и по-високи по втория зрелостен изпит по предмет по избор на учениците. Това показват данни на Министерството на образованието и науката.Най-високи резултати абитуриентите са показали на изпитите по чужди езици и химия, а най-ниски - по география, биология и литература. Максимален брой точки на матурите, провели се в края на миналия месец, са изкарали 226 абитуриенти. Най-големи трудности зрелостниците са срещнали при работата с текст.", "date": "2019.06.14", "title": "Зрелостниците са демонстрирали на матурите най-високи знания по чужди езици и химия"}
{"url": "http://www.cross.bg/zhyrnalistika-istorii-partnyori-1606754.html", "text": "/КРОСС/ Основна мисия на конкурса Web Report е да извади на показ качествената, почтена и отговорна журналистика у нас, да търси и намира онези автори, които създават своите истории от сърце и не подвеждат умишлено аудиторията. Онези журналисти, които не обслужват лични, корпоративни или политически интереси и чиито истории имат смисъл, значение, достигат до ума и сърцето и остават там. Web Report иска да покаже и да напомни, че създаването на добро съдържание в българското уеб пространство и от българските медии е възможно. И че това трябва да се превърне в приоритет на медийната среда у нас.Журито, определило победителите в съответните категории, избрани между 260 материала, бе в състав: едно от големите имена на разследващата журналистика у нас - Миролюба Бенатова, както и: Владимир Жеглов (издател), Ваня Николова (журналист, сценарист), Евгения Атанасова (БНТ), Христо Христов - един от дългогодишните управители на \"Нетинфо\", Владимир Йончев (offnews.bg), Илияна Захариева (A1), Илия Вълков (журналист), Георги Минев (money.bg), Евгени Димитров (Булфото) и Яна Пеловска (Център за управление на медиите).Ето и победителите в съответните категории:Общество: Александра Маркарян, OFFNews.bg: Как се влиза в СМГ, когато класирането няма значение;Икономика: Виктор Иванов, 24chasa.bg: Забравете за висока пенсия;Технологии и иновации: Георги Караманев, Spisanie8.bg: Е-битка за истината;Истински истории: Константин Мравов, Klinklin.bg: Как един нелегален човек умря по улиците на София;Култура и изкуство: Райко Байчев, Actualno.com: Диалогът на века: Кво става, брат? Нищо бе, брат. Кво става, брат? Нищо бе, брат;Фоторепортаж: Веселин Боришев, ClubZ.bg: Босия прие Цвета Караянчева в дома си;Видеорепортаж: Силвия Прибиловска, Vesti.bg: Бъдещето е тук: Как мъж живее с роботизирана ръка;Специалната награда, A1 Smartphone, осигурена от А1, бе връчена на стажант-форографът на Xnews.bg – Павел Данев;Dir.bg благодари на всички конкурентни, големи и малки, национални и регионални медии, които подкрепят Web Report! Както и на всички партньори: А1, Дънди Прешъс Металс, Филип Морис България, Главболгарстрой Холдинг; на генералните ни медиа партньори – Българско Национално Радио и Българска Национална Телевизия, а също и на стратегическите ни партньори – Клуб Перото и НДК; на Издателска Къща Хермес, Jameson и Девин.Благодарим ви, че сме заедно, защото свободната журналистика може да бъде постигната само с общите усилия на всички ни.", "date": "2019.06.14", "title": "Наградите за чиста журналистика бяха раздадени за втори път у нас"}
{"url": "http://www.cross.bg/nesebur-obshtinata-sezon-1606746.html", "text": "/КРОСС/ Вчера кметът на Несебър Николай Димитров посрещна Негово Превъзходителство посланика на Кралство Дания Сьорен Якобсен. На срещата в Старото кметство присъства и гл.инспектор Живко Даскаловначалник на РУ Несебър.Срещата бе инициирана от г-н Якобсен и целеше заздравяване на добрите връзки на приятелство и сътрудничество между посолството на Дания и Община Несебър.Г-н посланикът изрази своето възхищение от забележителното културно и археологическо наследство на Несебър, с което той и семейството му са се запознали през миналото лято.Част от обсъдените по време на срещата въпроси касаеха организацията и мерките за сигурност, които общината е създала за посрещане на туристическия сезон. Между засегнатите теми бяха променените изисквания за таксиметровите превози, чрез което се цели повишаване на сигурността, медицинските центрове и условията им на работа с туристи. Кметът подчерта, че командированите полицаи вече са налице и техническите средства осигуряващи нормалната работа на полицията са в изправност.Г-н Живко Даскалов уведоми госта, че вече трета поредна година се отчита спад на престъпността, като за миналото лято тя е била с тридесет процента по-ниска от предходната година. Той изрази увереност, че това е резултат от съвместните действия на общината и Районното управление на МВР.В момента върви процедура, финансирана от Община Несебър за разширяване на видеонаблюдението в к.к Слънчев бряг. То ще се осъществява в над деветдесет точки на цялата територия на комплекса, като камери ще бъдат монтирани на най-уязвимите места. Гостът бе впечатлен от големия брой туристи- между 300 и 400 хиляди дневно във високия сезон.Интерес за г-н Якобсен представляваше стремежът на Община Несебър да промотира алтернативни форми на туризъм. Всеки сезон общината предлага богата и разнообразна културна програма, която в комбинация с уникалното историческо и археологическо наследство на региона се превръща в цел на пътуването на много туристи.Г-н Димитров сподели, че за осъществяване на тези планове, общината си партнира с министерството на културата и различни организации.Напоследък ресорните общински звена работят по европейската програмата „Региони в растеж“, чрез която се очакват средства за рехабилитация, реставрация и консервация на паметници на културата на територията на древния град.Общината работи последователно и упорито за повишаване на историческата и културна стойност на наследството на Несебър, което ще допринесе за по- високото качество на предлагания туристическия продукт. ", "date": "2019.06.14", "title": "Посланикът на Дания посети Несебър"}
{"url": "http://www.cross.bg/vrata-pazardzhik-igrishte-1606745.html", "text": "/КРОСС/ В Хирургичното отделение на МБАЛ - Пазарджик е настанено 5-годишно момче, пострадало при инцидент с метална врата на спортно игрище. Това съобщи началникът на отделението д-р Васил Ковачев.Той обясни, че детето е прегледано и е в стабилно състояние. „Изключени са паренхимни, кухинни и мекотъканни увреди. Установено е, че то е със счупена дясна ключица“, уточни д-р Ковачев. Той обясни, че инцидентът е станал при падане на метална врата. „Това са съобщили родителите на дежурния лекар, като те са обяснили, че детето е било затиснато от металната врата на спортно игрище.По думите на майката това са две игрища с метална врата, която ги свързва. При преминаване от едното в другото майката и по-голямото дете са били по-напред, а металната врата е паднала и е затиснала по-малкото“, коментира д-р Ковачев.По информация на родителите инцидентът е станал снощи в двора на Спортното училище в Пазарджик. \"В полицията в Пазарджик и на телефон 112 няма подаден сигнал за пострадалото дете\", каза говорителят на полицията Мирослав Стоянов.", "date": "2019.06.14", "title": "Метална врата затисна 5-годишно момче на спортно игрище в Пазарджик"}
{"url": "http://www.cross.bg/lazeri-brenur-pyls-1606748.html", "text": "/КРОСС/ Екстремни лазери, живот на друга планета, микробиом на човешкото тяло и редица други научни разработки ще бъдат представени на десетото издание на форума Ratio този уикенд в Sofia Event Center, а по този повод в студиото на „Бизнес старт“ с водещ Живка Попатанасова гостуват един от организаторите на събитието Василена Вълчанова от Ratio.bg и един от специалните гости на форума старши-физикът д-р Кери Бренър., споделя д-р Бренър.За медицината технологията е важно да отбележим, че е в процес на разработка и ще отнеме между 10-15 години преди да видим екстремните лазери в реално приложение за медицината. разказва за програмата Вълчанова.Форумът традиционно предизвиква сериозен интерес у нас.", "date": "2019.06.14", "title": "Започва десетото издание на Ratio форум"}
{"url": "http://www.cross.bg/tarakliya-svetovna-voiina-1606747.html", "text": "/КРОСС/ Министерство на отбраната на България ще финансира ( с малко повече от 12 хиляди лева) издигането на паметник на загиналите през Първата световна война бесарабски българи от молдовския град Тараклия. Това стана възможно благодарение на подкрепата, получена от директора на Дирекция \"Социална политика\" към Министерството на отбраната Иво Антонов, и усилията на Асоциация \"Докосни дъгата\" начело с д-р Денислава Ангелова, съобщава сайтът svetlina.online.Удовлетворена съм от постигнатия резултат, благодарение на който нашите сънародници в Молдова ще пазят завинаги имената на загиналите в Първата световна война. Оставяме трайна следа за бъдещето на българите, живеещи в Молдова. Нека пазим и помним прадедите си, каза д-р Денислава Ангелова.Инициаторът за издигането на монумента, председателят на фонда \"Български дух\" Олег Косихпосочи, че \"това не е паметник за чужди хора, това е монумент, върху който жителите на Тараклия ще намерят до болка познати фамилни имена: Кирнев, Бишир, Кавлак, Челарски, Дериволков, Юровски и много други. Това са дядовци и прадядовци на хората, които и досега живеят в Тараклия. Тези герои заслужават да направим нещо хубаво за тяхната памет, макар че изминаха 100 години от онази забравена война\", каза Косих. Той съобщи, че за изработването и монтирането на паметника са необходими малко повече от 12 хиляди лева. Косих изрази надежда, че местната администрация ще изгради инфраструктурата около монумента и през есента проектът ще бъде реализиран. По-рано кметът на град Тараклия Сергей Филипов обеща, че кметството ще подкрепи инициативата и ще изгради инфраструктурата около паметника.Авторката на проекта на паметника \"Забравените герои на Първата световна война\" е родената в Тараклия млада архитектка Алина Паслар, която го изработи безвъзмездно.Досега документално са потвърдени 57 фамилии на тараклийци, загинали по време на Първата световна война.", "date": "2019.06.14", "title": "Издигат паметник на загиналите през Първата световна война бесарабски българи в Молдова"}
{"url": "http://www.cross.bg/leva--singul-1606752.html", "text": "/КРОСС/ Отборът на Аржентина ще започне с победа участието си на турнира Копа Америка с успех над Колумбия – това определи „Еврофутбол“ за двубоя от група „В“, който е на 16.06 от 01.00 часа:Аржентина - Колумбия                                                     Сингъл, ТОП „1“-1.98 „Х“-2.75 „2“- 3.02Българският букмейкър определи Лионел Меси за най-вероятен първи голмайстор за Аржентина с коефициент 3.50. След него е Серхио Агуеро с 5.50 и Пауло Дибала с 6.50. За колумбийците с най-ниска ставка е Радамел Фалкао с 5.00. Вижте всички опции за Голмайстор.Ето и още срещи от започващата в събота рано сутрин Копа Америка, Световното първенство до 20 години и Европейското първенство до 21 години:Италия /20/ – Еквадор /20/                                             Сингъл, Live, ТОП „1“-2.48 „Х“-3.20 „2“- 2.54Бразилия – Боливия                                                       Сингъл, ТОП „1“-1.05 „Х“-7.90„2“- 36.00Украйна /20/ – Южна Корея /20/                                    Сингъл, Live, ТОП „1“-2.15 „Х“-2.55 „2“- 2.91Венецуела – Перу                                                          Сингъл, Live, ТОП „1“-2.74 „Х“-2.62 „2“- 2.20Полша /21/ – Белгия /21/                                               Сингъл, Live, ТОП „1“-3.26 „Х“-2.89 „2“- 1.80Италия /21/ – Испания /21/                                            Сингъл, Live, ТОП „1“-2.63 „Х“-2.76 „2“- 2.14Уругвай – Еквадор                                                         Сингъл, Live, ТОП „1“-1.59 „Х“-2.84 „2“- 4.60Германия /21/ – Дания /21/                                           Сингъл, Live, ТОП „1“-1.45 „Х“-3.44 „2“- 4.35 Националният отбор на България ще победи Австралия в Лигата на нациите по волейбол. Двубоят срещу „Кенгурата“ е днес от 20.40 часа във Варна:България – Австралия                                                    Сингъл, ТОП „1“-1.10 „2“- 3.66Столичанин позна три мача от женската Лига на нациите, както и един сблъсък от тенис-турнира в Щутгарт в права колонка и прибра 4033,78 лева със 100 лева залог на 13-ти юни. Във вторник жител на Трявна взе 4112,95 лева с 10 лева и залог на пет мача в права колонка, а санданчанин заслужи максималните 3611,64 лева със система 3, 4, 5 от 5 мача.Спортмакс зарадва жители на Кюстендил, София, Пловдив и Лясковец със суми съответно от 2697,50 лева, 2643,20 лева, 2622,80 лева и 2100 лева.Във вторник жител на Гълъбово прибра 3360 лева от Надбягвания с коне за Дубъл. Също тогава в Карнобат местен заслужи общо 1080 лева от Гонки за Победител. В Кърджали пък заминаха суми от 1350 лева, 1200 лева и 1050 лева от надбягвания с хрътки.Джакпот 13 от 13 срещи е на стойност 10 414 лева към 12.00 часа на 14.06.2019г., а сблъсъците от него можете да намерите . ", "date": "2019.06.14", "title": "Аржентина ще започне с победа участието си на КОПА АМЕРИКА според „ЕВРОФУТБОЛ“"}
{"url": "http://www.cross.bg/dolara-godina-polychava-1606749.html", "text": "/КРОСС/ Националната баскетболна асоциация (NBA) се слави, като едно от местата, на което спортистите изкарват най-солидните чекове, но не за това свидетелства наградата, която получават баскетболистите, вдигнали най-важния трофей през сезона. Общата сума за наградния фонд тази година достигна 22 млн. долара по данни на SB Nation.От NBA отказват да коментират бонусите на отборите във финалните плейофи, но от достоверни източници научаваме, че миналият сезон парите са били 20 млн. долара, а през този има увеличение с 10%. Разпределението на сумата е справедливо с оглед нивото, до което достига всеки от тях, като победителят в частност получава 3,6 млн. долара.Тази година имаме първият канадски шампион в историята в лицето на Торонто Раптърс. Въпросният бонус се изплаща в интерес на играчите и при стандартен състав от 15 баскетболисти всеки получава по около 240 000 долара за усилията си.Голямата звезда на Торонто Кайл Лоури, например, има договор с клуба в размер на 31 млн. долара. Сами разбирате, че за звезда от подобен ранг едва ли представлява особен стимул наградата от малко над 200 хил. долара. На седмица той изкарва тройно повече само от заплатата си (600 000 долара).Правим съпоставка и с Шампионската лига по футбол на УЕФА, където тази година само за финала между Ливърпул и Тотнъм бяха предвидени над 50 млн. евро. Естествено, не цялата сума отива в полза на футболистите, но ключовата разлика тук е, че дори победеният отбор получава своя стимулиращ дял.", "date": "2019.06.14", "title": "Наградният фонд в NBA е едва 22 млн. долара"}
{"url": "http://www.cross.bg/zarkov-merki-krym-1606753.html", "text": "/КРОСС/ Трябва да поставим въпросите, които излизат от Механизма за мониторинг и проверка на ЕК и да им отговорим ясно, за да може той да приключи. Говори ни се за мерки, които се повтарят от години, но тъпчем на едно и също място.” това каза зам.-председателят на ПГ на „БСП за България” Крум Зарков във въпрос към министъра на правосъдието.Той припомни, че още през октомври 2016 г. председателят на Европейската комисия Жан-Клод Юнкер е уверил в писмо премиера Борисов, че планира приключване на Механизма за мониторинг и проверка до края на мандата на настоящата комисия.Зарков припомни още, че последният доклад на тази комисия е излязъл на 13.11.2018 г. и съдържа констатации, които са накарали българите да мислят, че действително идва краят на този механизъм. Народният представител коментира, че заради това думите на комисаря по правосъдието Вера Йоурова са прозвучали изненадващо, когато през април тя е изразила обратно мнение.„Според нея този процес не може да бъде завършен в мандата на тази ЕК. Още повече, че тенденцията по думите й не е дотам удовлетворителна, за да може ясно да се заяви, че механизмът може да спре”, каза още Крум Зарков.Той добави, че е хубаво, че се знае по кои мерки страната ни има напредък, но по думите му министерството трябва да каже- по кои няма.„Пример за такива мерки, които не са изпълнени са: непредсказуемостта на законодателния процес, съдебната карта и други. ЕК очаква и външния преглед за функционирането на системата за предварителна проверка по възлагането на обществени поръчки, който е създаден с подкрепата на Световната банка. Напредъкът по изпълнението на тези мерки трябва да се представя на народните представители, а не министърът да си заравя главата в пясъка”, заключи Крум Зарков.", "date": "2019.06.14", "title": "Крум Зарков: Искаме мониторингът на ЕК да приключи, но тъпчем на едно и също място"}
{"url": "http://www.cross.bg/visa-mastercard-paypal-i-uber-podkrepiha-kriptovalytata-na-facebook-1606750.html", "text": "/КРОСС/ Facebook представя през следващата седмица своята нова криптовалута, като вече стана ясно, че повече от 12 водещи компании са изрази подкрепата си, като инвестират по 10 млн. долара за разработката. Сред тях са Visa, Mastercard, PayPal и Uber. Това е основният акцент в технологичния коментар на главния редактор на Investor.bg Бойчо Попов за сутрешния блок „Бизнес старт“ с водещ Христо Николов.Компании от сектор финанси, електронна търговия, рискови капиталисти и телекомуникации искат да имат пряка роля в развитието на валутата Libra, твърдят запознати със случая. Новото при тази виртуална валута, спрямо останалите конкуренти на пазара в момента, е, че тя ще е обвързана с кошница от валути, издавани от правителствата на различни страни, с цел избягване на драстичните колебания в стойността ѝ.Друга любопитна информация от света на технологиите е отражението на търговската война между САЩ и Китай върху стойността на акциите на производителя на чипове Broadcom. Самата компания намали драстично прогнозите си за приходи през остатъка от годината, което доведе до спад в пазарната оценка от цели 8,7%. Това е благодарение най-вече на забраната за търговия с Huawei.Пазарите в Северна Америка и Европа за Broadcom са стабилни към този момент, но Азия започва да дава своето неминуемо отражение върху бизнеса с високи технологии.", "date": "2019.06.14", "title": "Visa, Mastercard, PayPal и Uber подкрепиха криптовалутата на Facebook"}
{"url": "http://www.cross.bg/zashtitenite-zakusnyalo-nalaga-1606751.html", "text": "/КРОСС/ Законът за устройство на територията е приет от 2001 г., а законът за устройство на черноморското крайбрежие влезе в сила през 2008 г. Регулирането на зоните за къмпинг в защитените територии е много закъсняло, отбелязва доц. д-р Косьо Стойчев от СУ „Св. Климент Охридски“ в сутрешния блок „Бизнес старт“ с водещ Живка Попатанасова по повод новите промени в закона за къмпингуващите.Законодателството има право да налага все по-строги рестрикции, защото страната ни разполага с ограничен ресурс от плажна ивица в размер на 90-92 км., казва още доцентът.Един от проблемите на протестиращите в защита на правото за свободно къмпингуване е, че не се налага достатъчно строг контрол върху строителството на плажната ивица, а вместо това се засягат техните права върху природата. По този повод доц. д-р Стойчевказва, че е грешка да се спре напълно строежа на хотели в летните ни курорти, а такава забрана трябва да има само за първа линия към морето.", "date": "2019.06.14", "title": "Регулирането на къмпингуването в защитените зони е закъсняло с 10 години"}
{"url": "http://www.cross.bg/yefa-zhalba-bulgariya-1606738.html", "text": "/КРОСС/ Европейската футболна централа УЕФА е започнала разследване за расизъм срещу БФС след двубоя България - Косово (2:3) на 10 юни.От делегацията на гостите са внесли жалба, че в 28-ата минута са чули обидните скандирания срещу техните футболисти от зрители на Националния стадион \"Васил Левски\".В зависимост от решението на УЕФА нашата федерация може да бъде оневинена или да бъде глобена.Най-тежката санкция е следващият мач на отбора от квалификациите за Евро 2020 да бъде пред празни трибуни. Това е срещата с Англия на 14 октомври.", "date": "2019.06.14", "title": "УЕФА разследва България за расизъм след жалба от Косово"}
{"url": "http://www.cross.bg/kurlezhi-park-vsichki-1606737.html", "text": "/КРОСС/ Парковете, градините и зелените площи в София са обработени с препарати срещу кърлежи и бълхи. Два пъти е обезпаразитен и Южният парк, информира за \"Хоризонт\" Димитър Данчев, директор на дирекция \"Зелена система\":\"Извършени са обработки срещу кърлежи във всички паркове и градини на територията на Столична община като по-големите паркове - Южен парк, трета част, Борисова градина, парк \"Военна академия\", НДК. Третирани са по два пъти поради атмосферните условия и падналите валежи, както и всички междублокови пространства. Всички граждани и столичани могат да бъдат спокойни, че на територията на парковете е извършена обработка срещу кърлежи\".", "date": "2019.06.14", "title": "Зелените площи в София са обработени с препарати срещу кърлежи и бълхи"}
{"url": "http://www.cross.bg/mladi-fizika-tenyo-1606740.html", "text": "/КРОСС/ През лято-есен 2019 година се организира първия по рода си летен стаж за млади таланти в българската физика под патронажа на Фондация „Тео“ и с помощта на световноизвестния български физик Теньо Попминчев.Теньо прави първите си крачки в света на физиката в школата за олимпийци на Теодосий.През 2003 г. започва pабота в инcтитyта ЈІLА към Колорадския университет в Болдър, който е световен лидер по атомна, молекулярна и оптична физика с пет Нобелови награди в тази област за последните две десетилетия.През 2016 г. българинът попада сред десетте най-обещаващи учени в света на авторитетното научнопопулярно списание Science News.През 2018 г. Теньо стартира собствени лаборатории на два континента – Popminchev Labs към University of California, San Diego и към Техническия университет във Виена – TU Wien, фокусирани върху нови технологии за атосекундни рентгенови лазери и квантова физика.През 2019 година се ражда идеята за сътрудничество между школата за млади таланти на Теодосий и експерименталната школа за лазерни и атосекундни рентгенови технологии към лабораториите на Теньо.Целта е да се даде високотехнологично обучение на най-перспективните млади български физици чрез летен стаж в Popminchev Labs в Сан Диего, Калифорния. За целта се набират дарения към Фондация „Тео“ за разходите за транспорт, храна и настаняване на трима стажанти за период от три седмици през лято-есен 2019, отличили се с медали на световни олимпиади. Учениците ще бъдат придружени от Теодосий Теодосиев през част от престоя им. Предварително определените дати за 2019 г. са 26 август – 14 септември. Размерът на очакваното дарението е $15000.Стажантите за 2019 година са топ медалистите ни от международни състезания по физика и математика, млади български надежди в областта на науката.  ", "date": "2019.06.14", "title": "Стаж за млади физици-олимпийци в Експериментална школа „Попминчев“ "}
{"url": "http://www.cross.bg/iran-razyznavaneto-osnovava-1606736.html", "text": "/КРОСС/ Държавният секретар на САЩ Майк Помпео обвини Иран в нападение над два танкера в Оманския залив, като каза, че оценката се основава на разузнаването, съобщава СиЕнЕн.\"Оценката на правителството на Съединените щати е, че Ислямска република Иран е отговорна за нападенията\", заяви Помпео. \"Тази оценка се основава на разузнаването, използваните оръжия, нивото на експертни познания, необходими за изпълнението на операцията, последните подобни ирански атаки срещу корабоплаването, както и факта, че нито една прокси група, действаща в района, не разполага с ресурси и умения да действа с такъв висока степен на изтънченост\", допълни той.При предишните атаки на четири други кораба в региона преди месец, съветникът по националната сигурност Джон Болтън обвини Иран, но без да предлага доказателства, че Техеран е отговорен. ", "date": "2019.06.14", "title": "Помпео: Атаките на Иран са ясна заплаха за международния мир"}
{"url": "http://www.cross.bg/vurnat-leva-sybsidii-1606735.html", "text": "/КРОСС/ Партиите и коалициите имат срок до края на 2020 година да върнат получените в повече средства като държавно финансиране. Ако не спазят този срок, ще им се начисляват лихви.Промяната беше гласувана на второ четене на промените в Закона за политическите партии.Общата сума, която политическите сили трябва да върнат, е в размер на 14,6 милиона лева. Законовите промени бяха инициирани от Министерския съвет, след като стана ясно, че на партиите са изплатени суми, значително надвишаващи субсидията от регламентираните 11 лева на действително получен глас. Начислявани са малко над 13 лева, защото са отчетени и гласовете \"не подкрепям никого\".Годишната държавна субсидия, отпусната на политическите партии и коалиции за периода от 26 май 2016 година, ще се преизчислява. Разликата между предоставените държавни субсидии ще се връща. Сумите ще се възстановяват по централния бюджет.От БСП предложиха облекчаване на реда на връщане на средствата. Филип Попов:\"Защото така поставяме в тежко и неизгодно положение тези партии, които така или иначе вече са получили веднъж субсидии над 11 лева. Ако не върнат тази субсидия, не се знае дали имат тази възможност, особено тези, които не са в парламента или вече не са в коалиция, ние ги санкционираме със 70%, 50%. Нека остане санкцията със 70 и с 50 на сто, но разликата от тези проценти да отива за покриване на дадената субсидия\".Предложението не беше прието. Партиите трябва доброволно да върнат субсидиите. Ако не го направят, от втория транш за тази година ще получат 70%.Не беше прието предложение на партия \"Атака\" по време на предизборната кампания ЦИК да поема разходите на партиите и коалициите за медийни дебати до 340 минути.Лидерът на НФСБ Валери Симеонов коментира пред журналисти, че съвсем очаквано всички са гласували за връщането на надвзетите суми: \"Другото означава, че се очаква от политици да бъдат престъпници, злодеи, измамници и прочие. Аз не искам да бъда поставян в такава компания. Така че лично аз бях сигурен, че ще се подкрепи\".Симеонов заяви, че не е знаел, че са били начислявани по-високи субсидии на партиите:\"Човек казва нещо, което знае, когато не знае как да го каже. Мога ли примерно да кажа сега колко е населението на Шри Ланка\".", "date": "2019.06.14", "title": "Политическите сили трябва да върнат общо 14,6 млн. лева надвзети партийни субсидии"}
{"url": "http://www.cross.bg/partii-glas-sybsidiya-1606741.html", "text": "/КРОСС/ Настоящият модел за предоставяне на държавна субсидия за дейността на политическите партии води до дисбаланси в политическата система и основателно провокира обществено недоволство. В някои от партиите се натрупва значителен финансов ресурс, който очевидно е излишен. Задържането с години на значими суми в банкови сметки срещу лихви или пък даряването на пари от субсидията за „каузи“ на физически или юридически лица означава, че държавното финансиране не се използва по предназначение. Основателно е очакването на значима част от обществото да бъдат променени условията за субсидиране на политическите партии.Движение 21 обръща внимание, че субсидия от 1 лв. за получен глас ще ограничи възможностите, дори на големите партии, за извършване на организационните, обучителни, аналитични, медийни, изборни и други присъщи за политическите организации дейности, с привлечени по законен път средства. Ще бъде пряк удар по несистемните, по-малките партии, както и преграда срещу навлизането на нови играчи на политическия терен. Партиите ще бъдат принудени да търсят незаконни източници на финансиране. Черните каси и поставянето на партиите в зависимост от нелегални източници на финансиране отваря широко вратите на политиката за корупция, конфликти на интереси и злоупотреби с публични средства, в размер многократно по-голям от спестените, вследствие намаляването на субсидиите.Движение 21 предлага по-целесъобразното стъпаловидно намаляване на размера на държавната субсидия за получен глас, спрямо броя на гласовете, както следва: до 100 хил. получени гласа да се запази сегашното положение и на партиите да се изплащат по 11 лв. за глас, от 100 хил. до 300 хил. субсидията да бъде 9 лв., от 300 хил. до 500 хил. – 7 лв. на глас, от 500 хил. до 1 млн. получени гласа – 5 лв. за глас, над 1 млн. гласа – по 4,5 лв. на глас.Намалението засяга основно парламентарно представените партии, без реално да ограничава възможностите за функциониране на структурите им или за публично присъствие. Поради участието си в Народното събрание, тези партии получават под различни форми допълнителни привилегии и финансови бонуси, включително повече достъп до национални медии в предизборни кампании.Същевременно, за да се води борба с незаконното финансиране и черните партийни каси е необходимо ефективно да се разследват и наказват корупцията и конфликта на интереси (апартаментите под пазарна цена, къщите за тъщи, безплатното предоставяне на луксозни жилища уж под наем, офшорните собствености и др.).В интерес на справедливостта, участвалите в парламентарни избори коалиции от партии трябва да бъдат поставени при еднакви условия със самостоятелно явилите се партии по  отношение на правото на държавна субсидия. Както партиите, така и коалициите, които не са представени в Народното събрание, но са получили не по-малко от 1% от всички действителни гласове на последните парламентарни избори трябва да имат право на държавна субсидия и да могат да използват за своята дейност помещения, предоставени под наем от държавата и общините. ", "date": "2019.06.14", "title": "Позиция на \"Движение 21\" за промяна на модела на политическите партии"}
{"url": "http://www.cross.bg/severna-makedoniya-pendarovski-1606775.html", "text": "/КРОСС/ Президентът на Северна Македония Стево Пендаровски предупреди за забавяне на преговорите за членство в ЕС, като изрази опасения, че политическият контекст в региона на Балканите може да се промени през следващите месеци и да застраши процеса, съобщава \"Катимерини\".Страната ще се присъедини към НАТО или през декември, или \"през първата четвърт на следващата година, най-късно\", перспективите за ЕС все още са несигурни. Лидерите на ЕС трябва да кажат \"да\" или \"не\" на препоръка на Комисията за започване на преговори със Северна Македония и Албания.В сряда председателят на Европейския съвет Доналд Туск заяви, че в момента не всички държави-членки желаят да започнат преговори със Северна Македония. \"Направихте всичко, което се очакваше от вас ... Но аз искам да бъда честен с вас: не всички държави-членки са готови да вземат решение за започване на преговори в следващите дни\", каза Туск.В интервю за Euractiv, Пендаровски призова за \"отделяне\" на процеса на европейска интеграция на Северна Македония и Албания в Съвета на ЕС, поради опасения, че недостатъчният напредък в Тирана дърпа и двете страни назад.В четвъртък холандският парламент гласува против започването на преговори за присъединяване между ЕС и Албания.\"Албания сега е в безпорядък. Опозицията излезе от институциите и става все по-напрегната. И така, какво можем да кажем тук? И преди имахме положителни препоръки от Комисията, и преди бяхме отделяни от нея\", коментира Пендаровски.През 2011 г. Черна гора получи зелена светлина, докато Северна Македония бе блокирана заради вето от Гърция. През 2013 г. Сърбия откри преговорите, докато Скопие беше спряно, въпреки положителната препоръка.\"Направихме домашното си, подписахме споразумението с Гърция, което беше политическо чудо\", обяснява той, позовавайки се споразумението от Преспа, подписано миналото лято, което отваря пътя на страната към членство в ЕС и НАТО.Докато Пендаровски обикалял Брюксел, премиерът Заев разговаря с канцлера Ангела Меркел в Берлин. \"Това беше последният ни опит да получим дата през юни или юли. Проблемът е в Бундестага и неговия график. През септември те провеждат две сесии и ще обсъждат това.\"\"Що се отнася до Северна Македония, моята информация и изчисления сочат, че страната може да получи одобрението на моята група в Парламента до края на септември. Първият глави могат да бъдат отворени през декември\", коментира Йохан Вадерфул, заместник на ХДС в Бундестага, цитиран от македонска медия.Пендаровски обаче обясни, че септември вече е малко късно и страната би предпочела юни, юли или дори август.\"Защо казваме \"сега, не по-късно\", защото никой политик в Европа не възразява, Никой не казва, че Северна Македония не го заслужава. Никой. В такъв случай и след като вече имахме отделяне, дайте ни датата, моля\", коментира президентът.Гърция провежда парламентарни избори на 7 юли и опозиционната \"Нова Демокрация\", \"която може да дойде на власт, има много по-твърда позиция по сделката за името, и ако отложим това за есента, може да има много по-твърда позиция, за датата на нашите разговори\", допълва Пендаровски.Второ, той предупреждава за нарастващия потенциал за напрежение с друга съседка в ЕС, България, с която Скопие подписа споразумение за добросъседски отношения и се съгласи да създаде съвместна комисия, която да работи по спорни въпроси като история, език или етническа принадлежност.Комисията обаче постигна малък напредък, който е публично критикуван в София, поради това, което Пендаровски определя като все повече националистически претенции от страна на България. \"Там има сили, които казват, че българите и македонците са едни и същи хора, живеещи в две страни и това е твърде много за нас, за да приемем.\"\"Така че вместо техническа възможност отново да имаме политически проблеми ... Но да не получим зелена светлина ще бъде много лош знак за всички проевропейски сили в региона, дори и за страните, които вече преговарят\", коментира Пендаровски.", "date": "2019.06.14", "title": "Северна Македония притеснена за еврочленството си"}
{"url": "http://www.cross.bg/gorivata-tzenite-petrola-1606742.html", "text": "/КРОСС/ На прага на най-активния туристически сезон мислим предимно за слънцето и плажа, но няма как да не помислим и за разходите през почивните дни. Основно перо отново са цените на горивата, които вече растат стремглаво и разгневиха гражданите. Вчера в София се проведе протестно шествие срещу високите цени, а демонстрантите заплашиха митингите да се разпространят из цялата страна.\"Няма аномалия на пазара на бензин и дизел в страната. Цените са такива, каквито ги определят международните пазари. Не съм съгласен, че има някакво поскъпване, даже има понижение с 1-2 стотинки в рамките на месец\", обяви Светослав Бенчев, който е експерт в Българската петролна и газова асоциация (БПГА).В ефира на \"България сутрин\" той предвиди евентуално понижение на цените през лятото, но отбеляза, че това зависи от борсите, свързани с цените на горивата.Председателят на Балканската черноморска петролна и газова асоциация Валентин Кънев пък подчерта, че винаги цените на горивата следват цените на петрола, но това са различни стоки.\"Не трябва да има абсолютна корелация между двете. Имало е случаи, когато цената на петрола пада, а цената на горивата скача, или обратното. Крайните цени на горивата са най-ниски в България\", заяви той пред Bulgaria ON AIR.\"Компаниите в БПГА изградиха доста системи за наблюдение и контрол по бензиностанциите, които няма как да не се отразят върху крайните цени на горивата. Това са инвестиции за десетки милиони евро. Протестите в България няма как да повлияят на международните котировки на петрола и петролните продукти\", каза още Светослав Бенчев.Експертите допуснаха, че тол таксите също ще дадат отражение върху цените на горивата, но все още не е ясно с колко точно ще ги оскъпят. ", "date": "2019.06.14", "title": "Цените на горивата разгневиха гражданите"}
{"url": "http://www.cross.bg/stulb-graf-ignatiev-1606778.html", "text": "/КРОСС/ Бус събори стълб на новоремонтираната столична улица \"Граф Игнатиев\". Кадрите бяха разпространени от Столична община, след като инцидентът е заснет с градското видеонаблюдение.На тях се вижда как превозното средство преминава през трамвайните линии в пешеходната зона. При опит за маневра шофьорът блъска и събаря стълб от уличното осветление.За щастие при инцидента няма пострадали хора. Водачът на буса ще бъде глобен, а стълбът възстановен, се казва още в съобщението на общината.", "date": "2019.06.14", "title": "Микробус събори стълб на столичната улица \"Граф Игнатиев\""}
{"url": "http://www.cross.bg/razgovori-gerb-subranie-1606743.html", "text": "/КРОСС/ ПГ на „БСП за България” изпрати покана до ръководствата на групите на ГЕРБ, ОП и ДПС в парламента за разговори, свързани с предстоящата промяна в размера на годишната държавна субсидия за политическите партии.Първата среща- с ПГ на ГЕРБ, е предвидена за 17.06.2019 г. (понеделник), от 11.30 ч., в зала „Изток” на Народното събрание.Групите на ОП и ДПС са поканени на разговори на 18.06.2019 (вторник) от 11.00 ч. и от 12.15 ч., в зала „Запад” на Народното събрание.", "date": "2019.06.14", "title": "ПГ на „БСП за България” покани ГЕРБ, ОП и ДПС на разговори за размера на субсидиите"}
{"url": "http://www.cross.bg/arnaydova-intelektyalnata-sobstvenost-1606744.html", "text": "/КРОСС/ \"2,4 млн. са потребителите на телевизионни програми, от тях 700 хил. са в т.нар. сив сектор, за които държавата официално не знае. Чрез тях собствениците на кабелните телевизии, осъществявайки престъпление против интелектуалната собственост укриват данъци в значителни размери\", това каза на брифинг говорителят на главния прокурор Румяна Арнаудова.„Вчера бяха осъществени видими в достатъчна степен според нас действия на няколко органа на държавното управление. Проведоха се оперативно- издирвателни мероприятия, извършиха се процесуално следствени действия по разследване в Бургас, Кърджали, Кюстендил, Благоевград, Петрич, Сандански и Дупница за престъпления срещу интелектуалната собственост, които касаят нарушения на авторски права и съвместни разследвания за данъчни престъпления“, припомни тя.„Заявяваме отговорно, че това, което установяваме и разследваме е схема чрез извършване на престъпления против интелектуалната собственост реално паралелно с тях и благодарение на тях се осъществяват и данъчни престъпления“, обяви Румяна Арнаудова.", "date": "2019.06.14", "title": "Арнаудова: Собственици на кабелни телевизии укриват данъци"}
{"url": "http://www.cross.bg/zlatniyat-slunchev-bryag-1606777.html", "text": "/КРОСС/ С концерт на голямата Лили Иванова комплексът Слънчев бряг отбеляза своята 60-годишнина и символично даде старт на сезон 2019. Час и половина примата на българската музика забавлява без почивка гостите в едно от хитовите заведения в курорта. Посетителите чуха най-новите парчета на певицата, както и някои от златните ѝ хитове. Публиката аплодираше бурно всяко от изпълненията, като истински фурор предизвика златният хит „Щурче”. Официални гости на събитието бяха министърът на туризма Николина Ангелкова, изпълнителният директор на „Слънчев бряг“ АД Златко Димитров, областният управител на област Бургас Вълчо Чолаков. Сред присъстващите бяха забелязани членове на местната власт, лица от шоубизнеса и представители на туристическия бранш. Гостуването на най-ярката звезда на българската музика върна на дневен ред и темата за възраждането на фестивала „Златният Орфей”. „Имаме огромното желание да възстановим поне малка част този фестивал, защото Слънчев бряг и „Златният Орфей” са две неразделни части. Но има трудности относно мястото за провеждане. „Златният Орфей” беше неразривно свързан с Летния театър. Те бяха две институции, които вървяха заедно”, коментира Златко Димитров. В допълнение на неговите думи министърът на туризма Николина Ангелкова заяви, че идеята за възраждането на фестивала може да се обсъжда в контекста на създаването на голям конгресен център в курорта. „В момента не мога да дам подробности, но има идея да се проучи възможността за изграждането на конгресен център в Слънчев бряг. Ако това се случи, сградата би могла да се използва и за провеждането на събития, подобни на „Златният Орфей”, допълни Ангелкова. И уточни, че идеята за възстановяване на музикалния фестивал вече е била обсъждана с изпълнителния директор на „Слънчев бряг” АД", "date": "2019.06.14", "title": "Лили Иванова с грандиозен концерт в Слънчев бряг"}
{"url": "http://www.cross.bg/detzata-suzdavane-bashtata-1606784.html", "text": "/КРОСС/ Казват, че за отношението на бащата се съди по това как той постъпва, когато никой не го гледа, че децата напоследък страдат от прекалено много майки и твърде малко бащи…Е, тази събота е по-специална за татковците. За осма поредна в този ден (15 юни) приятни изненади и занимания е подготвил Националният военноисторически музей (НВИМ). Там от 2012 г. през се отбелязва Денят на бащата. – обясни в ефира на Радио София Славея Сурчева – връзки с обществеността на НВИМ.И изборът е точно във времето, с което започва лятната ваканция на децата – средата на юни. Целта е децата хем дасе забавляват с атрактивни занимания, хем да трупат знания.Сред правилата, които са си поставили и спазват от музея, по думите на Славея Сурчева, са предизвикване на усмивки, създаване на пространство за споделен хубав ден, да бъде интересно за децата и приятно за родителите…И не е случайно, че през годините интересът към този празник в НВИМ става все по-голям.Тази събота от 10.00 до 18.00 ч. вратите отново се отварят (с вход свободен) и за откритата експозиция, постоянната и временните изложби. Татковците (е, и майките) ще могат с децата си да научат повече за българската държава и армия, както и любопитни факти от битието ни в миналото.Специално за събитието Българската армия представя военни машини „Мерцедес“, бойна бронирана машина „Командо-Селект“, брониран боен джип „Пясъчна котка“, високопроходима линейка, участвала в мисии, и учебна катапултна седалка. Всички желаещи ще могат да влязат в кабините на едни от най-атрактивните машини от външната експозиция на музея – вертолет Ми-8, ракетен комплекс 2К 52 Фрог „Луна-М“ и подвижен радиовисотомер „Вершина“.Снимките са разрешени.Ще има забавления за всички, уверяват още организаторите: програмиране на роботи и създаване на видеоигри, народни танци и лятна читалня, скаутски лагер, мини футбол, сглобяване на къщички и създаване на мечтания град, решаване на логически задачи, дори рисуване върху вода…", "date": "2019.06.14", "title": "Снимки в бронирани машини и рисуване във вода са сред атракциите за Деня на бащата"}
{"url": "http://www.cross.bg/hryana-hryanut-sushto-1606776.html", "text": "/КРОСС/ Наричат хряна градински пеницилин, защото се използва за лечение на много заболявания. В него има големи количества калий и калций, а високото му съдържание на витамин С е съизмеримо с това на лимона. Сред богатството от съставки влиза и йод.Хрянът е многогодишно студоустойчиво тревисто растение, което достига височина до 1,5 м. Има едри листа (дълги 10–30 см) и бели цветове, от които впоследствие се раждат малки кръгли плодове. Цъфти от май до август и се бере в края на октомври, когато листата му започнат да пожълтяват.Той произхожда от Югоизточна Европа и Западна Азия. Египтяните са го използвали преди 1500 г., бил е познат и на древните гърци и римляни, които го ползвали против болки в гръбнака, а също и като афродизиак.Според древно поверие в Елзас, Франция, ако носиш корен от хрян в кесията си, тя ще започне да се пълни и никога няма да остане празна.В продължение на векове буквално всяка част от хряна се използвала с медицински цели за лечение на възпаления, ставни болки, при отсъствие на апетит и дори за премахване на пигментни петна. Чаят от корена му е бил употребяван като отхрачващо средство, а запарката на цветовете от растението се е ползвала като средство против простудни заболявания. Антибактериалните свойства на хряна са обусловени от фитонцидите, които се съдържат в него.Хрянът е изключително богат на витамин С, витамини от групата В, калий, калций, желязо и много други важни елементи. Той подобрява храносмилането, регулира кръвното налягане, засилва имунната система и пази от настинки, помага срещу ревматизъм и успокоява ухапванията от насекоми, а също така има прочистващи и стимулиращи качества.Хрянът е една от най-често добавяните подправки към рибни и месни ястия, салати, супи, сосове.", "date": "2019.06.14", "title": "Неподозираните лечебни свойства на хряна"}
{"url": "http://www.cross.bg/momcheto-bezlov-versiya-1606726.html", "text": "/КРОСС/ \"Това, което чухме от главния прокурор Сотир Цацаров, е по-мека версия\", заяви Тихомир Безлов по бТВ, във връзка със задържания 16-годишен ученик, вербуван от Ислямска държава. По думите му има и версия, че чужда служба, по вероятност турска, ни е съобщила за случая.\"Част от версиите за момчето, вербувано от ИДИЛ в Пловдив, изтекоха умишлено. Първо имаше версия, че бащата е видял кореспонденцията на 16-годишния“. Вчера казаха, че имало друг източник, който го е предал. Аз не вярвам, че един родител ще предаде детето си на службите. Очевидно е, че ще има някакви легенди. Заговори се и за чужди турски служби. Звучи ми много нереалистично семейството да е сътрудничело за предаването на 16-годишния си син. Ние не знаем дали момчето е станало конвертит, ислямско вярващ и имало ли е контакт с човек от Северна Африка. Не става въпрос за сбиване в училище или за продаване на трева. Аз съм скептичен, че от това, което показаха от МВР, може да стане бомба“, коментира Безлов. „Представете си това семейство в каква ситуация е в момента. Не трябваше всичко това да става публично. Ние не знаем какво точно фактически се е случило, а само това, което ни казват. Обявиха, че момчето ходило на психолог, че се е разработвало дълго време. В един момент започва едно разкритие и една хвалба. Службите трябваше да търсят сътрудничество със свои колеги в чужбина, които имат опит с работа с конвертити“, каза още анализаторът. Знаем, че има контакти с вербовчик, но не знаем дали момчето е станало вярващ или съчувстващ към исляма, коментира той Безлов. Имам скептицизъм, че от материалите, които показаха, може да стане бомба, каза той. Ще му е много трудно в краткосрочен хоризонт на момчето. Съдът подходи рациално, смята Безлов", "date": "2019.06.14", "title": "Безлов: Много версии по случая с 16-годишното момче, обвинено в тероризъм, изтекоха умишлено"}
{"url": "http://www.cross.bg/komentira-zhelyazkov-taka-1606725.html", "text": "/КРОСС/ \"Аз мисля, че отмина времето, когато формата на собственост и ангажиментите към подобни железопътни съоръжения можеше да оневини една или друга администрация. В случая става дума за публична инфраструктура, а дали е общинска, дали е държавна, това не означава, че няма ангажимент и държавата, и общините да поддържат и надзирават подобни съоръжения\", това каза в сутрешния блок на БТВ „Тази сутрин” Росен Желязков, министър на транспорта по повод на за инцидента на жп надлеза при село Мокрище, при който бяха ранени три деца.\"В последните години се прави доста са ремонта и по-добрата поддръжка на жп инфраструктурата\", допълни министърът.\"Железниците са европейски приоритет и с всички целенасочени мултимилиардни инвестиции в цялата Европа, това е бъдещето, коментира транспортният министър. По думите му в голяма си част трасето София - Бургас е готово. Остава участъкът Елин Пелин - Костенец. Голяма инвестиция ще се направи и в пътния възел в Пловдив\", каза министърът.\"Обхватът на тол системата, така както е по задание и така както се изпълнява е около 10 хиляди километра, но политиката на държавата трябва да обхваща определени целеви групи, за да не доведе до неравномерно разпределение на тежестта по отношение на таксуването. Всъщност политиката на държавата трябва да бъде насочена към транзитно преминаващите пътни превозни средства. Това означава, че приоритет трябва да бъдат автомагистралите и републиканската пътна мрежа първи клас, частично от втори клас\", коментира Желязков.\"В момента с превозвачите както на камиони, така и на автобуси върви разговор именно за приоритизиране на  политиката, допълни той. Целта на въвеждането на тол системата е да се отграничи превоза на пътници и превоза на товари и например цената на билета за превоз на пътници да не се променя\", коментира министърът.", "date": "2019.06.14", "title": "Росен Желязков: Железниците са европейски приоритет"}
{"url": "http://www.cross.bg/razvitie-avramova-bulgariya-1606781.html", "text": "/КРОСС/ Близо 3 млрд. евро се инвестират по Оперативна програма „Региони в растеж“ и няколко програми за европейско териториално сътрудничество в страната през програмния период 2014-2020 г. Средствата се влагат за осигуряване на добре свързани, безопасни и добре управлявани градове и региони чрез създаване на растеж и работни места, справяне с изменението на климата и енергийната зависимост, намаляване на бедността и социално приобщаване, забавяне на тенденцията за обезлюдяване.Това каза в Букурещ министърът на регионалното развитие и благоустройството Петя Аврамова при участието си в неформалната среща на министрите от Европейския съюз, отговарящи за градската политика, организирана от румънското председателство на Съвета на ЕС, съобщиха от пресцентъра на МРРБ.За България е важно да се продължи полагането на усилия за постигане на балансирано териториално развитие, така че да се намалят негативните демографски и икономически характеристики в малките и средни градове. България е сред държавите – членки с най-голям принос за изпълнението на дейностите за устойчиво и интегрирано градско развитие през този програмен период и за реализирането на своите политики в градовете успешно съчетава финансиране от ЕС, заеми от международни институции, национални ресурси и финансови инструменти, подчерта министърът.Включването на градове от всякакъв мащаб от различни части на Европа към тематичните партньорства на Градския дневен ред на ЕС заедно с други заинтересовани страни и институции, предостави възможности за съвместно разработване на принципи и действия, които биха могли да имат значително влияние върху градското развитие занапред. Градовете получиха гласност при обсъждането на важните предизвикателства пред тях на европейско, регионално и национално ниво.Страната ни допринася активно за изпълнението на Градския дневен ред на ЕС, като участва в партньорства по темите градска мобилност, цифров преход, адаптиране към климата, както и в новото партньорство „Култура и културно наследство“, каза министър Аврамова. Решение за създаването му, както и на партньорството на тема „Сигурност в публичните пространства“, държавите-членки взеха по време на българското председателство на Съвета на ЕС.Основен приоритет на България е преодоляване на различията между регионите и справяне с негативни тенденции като обезлюдяване, безработица, изоставане в икономическото развитие. България е амбицирана да използва ефективно всички инструменти, за да преодолее тези проблеми. Правителството предприема сериозни мерки за превъзмогване на дисбаланса между Севера и Юга с подобряване на инфраструктурата, градската среда и насърчаване на инвестициите.По време на неформалната среща държавите се обединиха около „Декларацията от Букурещ - за обща рамка за градско развитие в Европейския съюз“.Чрез нея се изразява подкрепа за изпълнението и продължението на Градския дневен ред на ЕС в съответствие с „Новата харта от Лайпциг”, за да се гарантира съгласувана политическа рамка на ЕС за градско развитие и осигуряване на координация между различните инициативи за справяне с ключови европейски предизвикателства като териториална и обществена фрагментация, и разрастване на градовете.В рамките на форума министър Петя Аврамова разговаря с вицепремиера и министър на регионалното развитие и публичната администрация на Румъния Василе-Даниел Сучиу.", "date": "2019.06.14", "title": "Петя Аврамова: Близо 3 млрд. евро се инвестират в българските региони"}
{"url": "http://www.cross.bg/limata-bedctviya-benxam-1606730.html", "text": "/КРОСС/ Kлимaтичнитe пpoмeни мoжe дa пpeдизвиĸaт нoвa глoбaлнa финaнcoвa ĸpизa. Зa тoвa пpeдyпpeждaвaт eĸcпepтитe oт aмepиĸaнcĸaтa дъpжaвнa ĸoмиcия зa тъpгoвия cъc cтoĸoви фючъpcи (СFТС).Cпopeд нeйния пpeдcтaвитeл Pocтин Бeнxaм пo-нeблaгoпpиятнитe мeтeopoлoгични ycлoвия и зaчecтилитe пpиpoдни бeдcтвия пpeдcтaвлявaт pиcĸ зa финaнcoвaтa cиcтeмa.\"Измeнeниeтo нa ĸлимaтa зacягa вcичĸи acпeĸти нa aмepиĸaнcĸaтa иĸoнoмиĸa - oт пpoизвoдcтвoтo в ceлcĸoтo cтoпaнcтвo дo пpoизвoдcтвoтo и финaнcиpaнeтo нa вcяĸa eднa cтъпĸa oт тoзи пpoцec\", пocoчвa Бeнxaм, цитиpaн oт cпeциaлизиpaния caйт ОіlРrісеѕ.\"Πoвeчeтo cвeтoвни пaзapи и peгyлaтopи пpeдпpиeмaт cтъпĸи ĸъм oцeнĸa и oгpaничaвaнe нa нacтoящитe пoтeнциaлни зaплaxи oт пpoмeнитe в ĸлимaтa, ниe в CAЩ cъщo тpябвa дa нacтoявaмe зa дeйcтвия oт cтpaнa нa пyбличния и чacтния ceĸтop\", cмятa тoй.Πo нeгoвитe дyми cypoвинният и финaнcoвият пaзap, ĸoитo пoдĸpeпят иĸoнoмиĸaтa, cъщo биxa пoeли чacт oт тeжecттa, aĸo нe бъдaт пpeдпpиeти мepĸи.\"Aĸo пpoмeнитe в ĸлимaтa пpичинявaт пo-cepиoзни и чecти бeдcтвия, щe бъдeм изпpaвeни пpeд cцeнapий, пpи ĸoйтo дocтaвчицитe нa финaнcoви пpoдyĸти - oт ипoтeĸи, зacтpaxoвĸи зa дoмa и дpyги, нямa дa мoгaт дa ĸoнтpoлиpaт pиcĸa\", oбяcнявa eĸcпepтът.Πo нeгoвитe дyми e \"aбcoлютнo яcнo\", чe измeнeниeтo нa ĸлимaтa пpeдcтaвлявa pиcĸ зa cтaбилнocттa нa финaнcoвaтa cиcтeмa.Бeнxaм пocoчвa, чe пpиpoднитe бeдcтвия мoгaт дa имaт иĸoнoмичecĸи eфeĸт пoд фopмaтa нa 160 милиapдa дoлapa зaгyби гoдишнo. ", "date": "2019.06.14", "title": "Kлимaтичнитe пpoмeни мoжe дa пpeдизвиĸaт нoвa глoбaлнa финaнcoвa ĸpизa"}
{"url": "http://www.cross.bg/operatori-kabelni-televiziya-1606729.html", "text": "/КРОСС/ Акция на Европол и български служби се проведе в четвъртък в цялата страна. В офиси на кабелни оператори влязоха спецчасти във връзка с разследване за телевизионно пиратство и предлагане на съдържание нелегално. По информация на NOVA операцията тече съвместно с 4 окръжни прокуратури - в Бургас, Благоевград, Петрич и Кърджали.В Бургас Жандармерия влезе в офиса на медийна група RN в 10:30 ч. От районната прокуратура съобщиха, че проверката е заради множество сигнали от физически лица и от две национални телевизии за това, че неправомерно се излъчват техни продукти в мобилно приложение. Иззети са сървъри и документация на местния кабелен оператор. В телефонен разговор собственикът на медийната група Георги Стоянов каза, че акцията има за цел да унищожи малките кабелни оператори. Местната телевизия спря излъчване за около 5 часа. Късно вечерта в четвъртък бяха възстановени само две програми – на националната и местната телевизия.Темата коментира и преподавателят по административно право Иван Тодоров. В ефира на „Здравей, България” той заяви, че проблемът не е в зрителя. Той си плаща и гледа телевизия. Зрителят обаче трябва да е по-внимателен и да изисква касова бележка. В този случай кабелният оператор не може да крие броя на абонатите си. Кабелните оператори правят много просто нещо. Тези, които се намират в малките населени места, не декларират нищо и не се отчитат абонати. Не се плащат и данъци, каза още Тодоров. По думите му крайните потърпевши са гражданите.Според него проблемът е в световен мащаб. Не се плаща за съдържанието, съответно то започна да губи качеството си. Ако държавите не създадат ефективен административен механизъм, за да се установяват тези измами, нещата няма да се променят, поясни Тодоров.", "date": "2019.06.14", "title": "Укривали ли са абонати кабелни оператори у нас?"}
{"url": "http://www.cross.bg/voda-tyaloto-technosti-1606727.html", "text": "/КРОСС/ Задържане на вода и течности може да се дължи на голям брой логични и не толкова логични причини, но в основата е защитната функция на организма, когато нещо не е наред.Някои примери са въвеждане на нова диета, хормонални промени, стрес, прекомерен прием на захар и сол или дори пътуване с транспорт (в случай, че не пътувате често).Задържането на вода или отокът означават, че в тъкънта на тялото има прекомерно количество вода, която го кара да се надуе, особено в крайниците.Подобни симптоми най-често се свързват и с липса на разнообразно и здравословно хранене.Ако изпълнявате голям брой насоки, свързани с подобряването на здравето и външния си вид, но все още не виждате резултати в постигане на желани килограми или усещате подпухналост сутрин, подуване и отоци в тялото, то тази статия е отговор и решение на проблема.Задържането на вода често е временно явление и лесно може да бъде повлияно положително, но понякога може да е индикация за сериозен здравословен проблем.Важно допълнение: Задържането на вода и течности често се свързва с медицинското състояние едема.Как може да разберем, че задържаме вода?Едни от най-честите симптоми при задържане на течности са:Един от начините да разберете дали задържате вода е като притиснете крак, глезен или прасец, с бавно, постоянно напрежение, използвайки палеца си.Ако е налице оток, върху кожата ще се появи вдлъбнатина.Излишното количество вода може да варира, но не е необичайно при спазване на по-стриктен хранителен режим, човек да загуби между 2 и 4 килограма, още първата седмица.От друга страна, може да сте сигурни, че покачването на повече от 1,5-2 килограма в рамките на 24 часа е главно вода, а не натрупани мазнини.Интересен факт: 9000 калории се равняват на 1 килограм и е малко вероятно да сте създали толкова голяма промяна в приема на храна и напитки само за 1 ден.Най-често основен фактор за това, какво количество излишна вода е задържало тялото, е прием на калории от нездравословни храни и напитки.Както беше споменато, голям брой фактори могат да способстват.Някои основни причини тялото да задържа излишна вода са:Първа реакция при консумацията на нездравословни храни и напитки, е именно водната задръжка.Подобни може да са колбаси, сладки, тестени, както и газирани напитки.Овкусяването с големи количества сол също е честа причина за водна задръжка.Интересен факт е, че голяма част от приетата сол е неосъзната, особено при редовно хранене навън.Задържането на течности, често се свързва и с дефицит на протеин, анемия, по-висока нужда от витамини и минерали – особено при спортуващи, тъй като техните нужди са силно завишени.Пиенето на прекалено малки количества вода също е една от основните причини за задържане на вода от организма.Прекарано време в седнало или изправено положение, за дълги периоди от време, води до образуването на течности в краката, като по този начин се увеличава задържането на вода.Горещото време също може да доведе до задържане на течности.Препоръчителен е баланс между времето прекарано в изправено, седнало и легнало положение.Постоянен психически стрес, както и липса на редовен сън, също може да са основни причини за усложняване.75% от бързото отслабване, което се постига с рестриктивни диети като „90 дневна диета“ или „Диетата на Ваня Червенкова“ е именно вода.Когато ограничите енергийния си прием изведнъж (приетите калории), за да отслабнете, тялото е принудено да премине в икономичен режим, съхранявайки въглехидрати и разграждайки протеин в мускулите.Тъй като протеините и въглехидратите съдържат вода в клетките си, загубата на тези хранителни вещества води и до загуба на вода.Това е причината бързо да се възвръщат килограми при приключване на подобна диета – в рамките на няколко дни или седмица, защото тялото възстановява необходимия му воден баланс.Водната задръжка може да бъде и резултат от медицинско състояние, когато са засегнати черен дроб, сърце или бъбреци.Когато тялото не функционира правилно, то има тенденция да задържа течност именно в тази област на тялото.Някои лекарства могат да причинят задържане на вода, особено тези, обвързани с лечение на високо кръвно налягане, болкоуспокояващи, антидепресанти и стероидни медикаменти.При прием на някои от изброените е още по-важно да се обърне внимание на въвеждане на здравословни замени, които да регулират водната задръжка и да помогнат на тялото да се справя по-лесно и по-ефективно, а не да го затрудняват допълнително.Има по-голям шанс от задържане на течности при жените, поради драстичната смяна на хормонални нива всеки месец.Поради тази причина, теглото няма да отговаря на истината около месечен цикъл при жени.При мъже, също е възможно да има водна задръжка, при ниски или при високи нива на мъжкия полов хормон – тестостерон, особено ако това е комбинирано с ниска физичска активност и нездравословно хранене.Солта е направена от натрий и хлорид.Натрият се свързва с водата в тялото и спомага за поддържането на баланса на течностите.Ако често консумирате ястия с високо съдържание на сол, като много преработени храни, тялото ви може да задържи вода.Препоръчителната дажба сол може да варира при различни обстоятелства, но най-общо:При здрави хора: около 2-3 грама дневно;При хора с високо кръвно, диабет, бъбречна недостатъчност: около 1-1,5 грама;При спортисти: около 3-4 грама.Спортисти имат нужда от повече сол, тъй като се губят определени количества чрез по-обилно потене. Когато се опитвате да редуцирате приема на сол, имайте предвид, че в почти всяка храна, която не приготвяте самостоятелно вкъщи, има добавено количество.Примери са: пакетирани храни, колбаси, млечни продукти, дресинги и сосове, консервирани храни (зеленчуци, риба), разновидности на пушено месо и риба и др.Магнезият е друг минерал, който трябва да присъства в определени количества, за да осигури оптимален баланс между електролити и течности.Той участва в повече от 300 ензимни реакции, които поддържат безпроблемно функционирането на тялото.Редица проучвания потвърждават, че прием на магнезий може да помогне за намаляване на задържането на вода.Конкретни проучвания установяват, че 200 мг. магнезий на ден, редуцират значително задържането на вода при жени с предменструални симптоми.Също така е имало положителен ефект и върху други класически симптоми при менопауза, като промени в настроението, подуване на стомах и отпадналост.Магнезият може да има сходни ползи и при мъже, въпреки че текущи проучвания са ориентирани предимно към нежния пол.Храни богати на магнезий включат: сурови ядки (лешник, какаови зърна), пълнозърнести храни (овесени ядки), зеленолистни зеленчуци (спанак, броколи, магданоз).Магнезий може да бъде приет и под формата на хранителна добавка.Установено е, че прием на витамини от групата, най-вече витамин B6, редуцира задържането на вода.Проучванията, които потвърждават това, отново са свързани с жени с предменструален синдром.Храни богати на витамин B6 включват: всякакъв вид месо (най-вече пуешко и телешко), сурови ядки (шам-фъстък), риба (риба тон), авокадо, семена (слънчогледови, сусамови).Калият е минерал от особено важно значение за регулиране дейността на мускулите и нервите.Играе жизненоважна роля и за регулирането на баланса на течностите в организма.Ако натрият „вкарва“ вода в клетките, то калият я „изпомпва“.Поради тази причина е необходим баланс между приема на натрий и калий, а съвременното меню на човек е насочено главно към храни, богати на първия елемент.Може да повлияете на този дисбаланс, като добавите към храненията си източници на минерала.Храни богати на калий включват: авокадо, спанак, сладък картоф, сьомга, нар, банан.Консумацията на храни-диуретици е от съществено значение, тъй като те помагат за детоксикация на организма, но също могат да заемат основна роля за изхвърляне на излишни количества вода.Понякога това, което ние възприемаме като няколко килограма в повече, е всъщност възпаление, причинено от задържане на течности.Натурални диуретици, които може да включите в менюто си:Някои плодове, като диня и портокал също имат свойствата да изкарват излишна вода от тялото, но не са включени в списъка, тъй като предоставят не малки количества въглехидрати и захари.Кофеинът също е натурален диуретик, но прекомерен прием може да дехидратира тялото.Важно допълнение: Натуралните диуретици не спомагат директно за изгаряне на мазнини.Те спомагат за загубата на излишни течности, които бързо могат да се отразят върху стойностите, които показва кантарът.В първите 7 дни може да загубите от 2 до 8 килограма, в зависимост от това как сте се хранили преди да въведете част от тях в хранителния си режим.След този период, дори да добавите допълнителни храни-диуретици, не може да се очаква допълнителна загуба на тегло.Следваща стъпка за постигане на допълнително отслабване е редуциране в прием на калории от храни и напитки или въвеждане на допълнителна физическа активност, която да увеличи вашия енергоразход.Моля, обърнете внимание: Ако имате сърдечно или бъбречно заболяване или хипертония, преди да включите част от храните, първо трябва да се консултирате с вашия лекар, особено ако вече приемате предписан диуретик.Дефицитът на протеин също може да допринесе за натрупването на вода в тялото.Специален вид протеин, наречен албумин, способства за поддържането на необходимите течности в кръвта, оказвайки определен натиск.Този процес предотвратява натрупването на излишна вода в тъканите.Когато има недостиг на белтъчини, налягането от натиска спада, което респективно води до натрупване на течност, подуване в цялото тяло и особено характерно задържане на вода в коремната област.Признаци, които биха били предупреждение за недостиг на протеин са слабост или проблеми при изпълняване на лесни упражнения, както и на ежедневна физическа дейност, проблеми с покачване на мускулна маса или дори трудно съсредоточаване.Този проблем може да бъде предотвратен чрез разнообразно хранене и балансирана диета, която включва белтъчини.Препоръчителният дневен прием на протеин може да варира, но минимални стойности са 0,8-1 гр. на килограм телесно тегло.При редовна физическа активност, тези стойности е необходимо да бъдат завишени. За спортисти препоръчителният прием варира между 1,5-2.2 гр. на килограм телесно тегло.Тоест ако спортувате и тежите 70 килограма, препоръчителен прием на белтъчини за един ден ще бъде между 105 и 155 грама протеин.Храни богати на белтъчини включват: всякакъв вид месо, всякакъв вид риба, яйца, извара, киноа.: Млечни продукти, като сирене и кашкавал съдържат високи количества протеин. В случая не се препоръчват, тъй като към тях винаги има добавени количества сол.Висококачественият сън (поне 6 часа, без прекъсване) става все по-оскъден и това може да е причина за евентуална водна задръжка.Липсата на сън може да задейства редица реакции, които да накарат тялото да задържи течности.Една от тези реакции се изразява в повишаването нивата на стресовия хормон – кортизол.Поради тази причина, осигуряването на 6-8 часа сън в рамките на всеки 24 часа може да е само от полза, особено ако тялото е подложено на редовен стрес от диета и упражнения.Какво се пие при задържане на вода?Колко точно вода е нужно да пиете, зависи от фактори като лично тегло и възраст.Добър пример би бил: Ако тежите 70 килограма, то здравословното количество би било между 2,5 – 4 литра вода на ден. При установяването коя граница да изберете, вземете предвид: климат, физическа активност и потене.При трудност да увеличите количествата вода дневно е чрез добавяне на 200-400 мл. на всеки 2-4 дни.: Пиенето на повече вода е един от най-ефективните начини за отслабване. Консумацията на повече течности не само ще спомогне за изхвърляне на излишните количества вода, но по натурален начин ще редуцира приема на други нездравословни храни и калорични напитки.Продължително стоене в седнало или изправено положение за дълго време, е сигурна предпоставка за развитие на оток и подуване в крайниците на тялото.Добавянето на физическа активност има главна роля за загуба или предотвратяване на подобен тип задържана вода.Движението подобрява кръвообращението.Също така чрез потене тялото изчиства по естествен начин излишно количество вода.Ходенето пеша и разходките могат да способстват не само за отслабване, но и за редуциране в натрупването на излишни течности, особено в долните крайници.Повдигането на краката също може да е полезно, но е временно решение.Ако работите 6-8 часа на ден в статична позиция, то ставането от стола и раздвижването за няколко минути, три до четири пъти ще спомогне значително за редуциране на натрупване на вода.Най-ефективен вариант остават упражнения, натоварващи цялото тяло.Малки промени в начина на живот, могат значително да повлияят на досадното задържане на вода и течности, както и на подуването и отоците.За начало може да опитате да въведете минимални промени, например като добавите зеленчуци и/или белтъчини към всяко хранене.Добавянето на хранителни добавки, които съдържат магнезий и витамините от групата B също може да е сериозна стъпка в положителна насока.Имайте предвид, че въвеждане на различни промени могат да отнемат определено време, за да подействат. Ако проблемът е свързан с дисбаланс на натрий, калий или магнезий, то резултати от промените ще са забележими в рамките на часове или 1-3 дни, в зависимост от тежестта на проблема.Очаквани промени от въвеждане на упражнения и повече физическа активност, може да отнемат повече време, но са най-добрата инвестиция в дългосрочен план и ще способстват за трайни резултати.Ако след въвеждане на предложените промени в статията, водната задръжка все още не отшумява, то е необходимо да се консултирате със специалист и да предприемете допълнителни действия за разрешаване на проблема.Все пак, въвеждане на здравословни промени в начина на живот е най-добрият вариант за дългосрочно справяне с проблема, тъй като препоръките на лекар за въвеждане на диуретици ще помогнат за временно облекчение на състояние, но не и за постоянното му разрешаване.", "date": "2019.06.14", "title": "Задържане на вода и течности"}
{"url": "http://www.cross.bg/yngariya-glava-radev-1606733.html", "text": "/КРОСС/ \"Българите в Унгария не само пазят своята идентичност, но активно участват в обществено-политическия живот на страната и са живата връзка между народите на България и Унгария\", това заяви президентът Румен Радев на среща с представители на българската общност в Будапеща. Държавният глава е на официално посещение в Унгария по покана на президента на страната Янош Адер.Държавният глава изрази признателност за активната политика и подкрепата на Унгария за запазването на езика, националната идентичност и историческата памет на българската общност в страната. „Бих искал да изкажа благодарност и към българското самоуправление и Дружеството на българите в Унгария, които запазват родния дух и култура и издигат авторитета на България“, заяви още Румен Радев в приветствието си към представителите на българската общност в Будапеща,срещата с които се състоя в първия ден от посещението му в унгарския град. Президентът подчерта приноса на българите от всяко поколение в Унгария, които вече над 100 години изграждат една малка България в тази приятелска страна. Държавният глава приветства и инициативата на сънародниците ни за обявяването на 19 октомври за Ден на българо-унгарското приятелство, която е получила безрезервна подкрепа от българските и унгарските власти и се е превърнала в символ на приятелските отношения между двата народа. По-рано държавният глава и съпругата му Десислава Радев посетиха етнографското градче Сентендре. ", "date": "2019.06.14", "title": "Румен Радев: С активната си обществена позиция вие сте живата връзка между България и Унгария"}
{"url": "http://www.cross.bg/tzska-evropa-liga-1606731.html", "text": "/КРОСС/ Изпълнителният директор на ЦСКА Пламен Марков ще пътува до Нион за жребия за Лига Европа.Тегленето на двойките ще се проведе на 19 юни (сряда).Обичайният представител на клуба при такива събития - почетният президент Димитър Пенев, пък може да остане в България.Очаква се днес да бъде решено дали ще пътува и той, пише \"Тема Спорт\".Преди година Пенев бе заедно с бившия международен шеф на ЦСКА Илия Илиев. \"Червените\" ще стартират участието си в Лига Европа от първия кръг, като ще са поставени само в тази фаза. Сред най-трудните съперници са румънският Университатя (Крайова) и унгарските Дебрецен и Хонвед.В Университатя работи бившият капитан на ЦСКА Валентин Илиев, който е треньор на защитниците.Част от Хонвед пък скандалният бивш футболист на \"армейците\" Тончи Кукоч.", "date": "2019.06.14", "title": "Пламен Марков ще представя ЦСКА на жребия за Лига Европа"}
{"url": "http://www.cross.bg/byudzhet-evrozonata-holandiya-1606732.html", "text": "/КРОСС/ Финансовите министри на ЕС се споразумяха за основните линии на бъдещ бюджет на еврозоната, съобщи френският министър Брюно льо Мер. Ключовата реформа, за която настояваше Париж, бе ограничена заради съпротива от страна на Холандия.\"Тази нощ направихме това, което възнамерявахме: създадохме истински бюджет на еврозоната\", обяви Льо Мер след повече от 12 часа разговори. \"За пръв път създадохме оперативен бюджет, който ще помогне за конвергенцията на страните от еврозоната и за подобряване на конкурентоспособността. Това е пробив\", каза той пред \"Франс прес\". \"За пръв път ще започнем да мислим за бъдещето като единен блок и ще координираме икономическите си политики\", добави Льо Мер.Говорител на председателя на Еврогрупата Марио Сентено приветства сделката и уточни, че подробностите ще бъдат обявени на пресконференция по-късно днес.Френският президент Еманюел Макрон силно подкрепяше трудно извоювания бюджет, смятан за една от липсващите връзки в единната валута почти 10 години след дълговата криза. Първоначалните му амбиции обаче бяха отслабени заради опоненти, водени от Холандия, които се опасяват от прехвърляне на богатство към предразположени към кризи страни като Италия, Гърция или Испания.Министерското споразумение не се нарича официално бюджет, което би било твърде чувствително в политическо отношение в по-богатите страни, а бюджетен инструмент за конкурентоспособност и конвергенция - фонд с ограничен капацитет, който да бъде използван за подкрепа на реформи.Преименуването бе поискано от Холандия. Според френски източник размерът на бюджета ще бъде уточнен на по-късен етап, но останалите му компоненти са били договорени от министрите. Следващата седмица сделката трябва да бъде одобрена от лидерите на ЕС на среща на върха в четвъртък и петък.", "date": "2019.06.14", "title": "Финансовите министри на ЕС се споразумяха за бюджет на еврозоната"}
{"url": "http://www.cross.bg/iliyana-iiotova-vitzeprezidentut-1606728.html", "text": "/КРОСС/ „Свикнахме да общуваме помежду си чрез електронните устройства и забравихме да общуваме с душите си. Нека си дадем общението, че няма да бъдем каменни хора.“ С тези думи вицепрезидентът Илияна Йотова откри във Варна XVIII Международен фестивал на червенокръстките и здравни филми, който за поредна година се провежда под неин патронаж.Вицепрезидентът подчерта, че събития като този фестивал връщат вярата в човешките добродетели, в човеколюбието. „Да забравиш себе си в грижата за другия, да бъдеш полезен, да бъдеш приятел, да бъдеш силен заради себе си и заради другите. Това не са фрази, изпразнени от съдържание, и Международният фестивал на червенокръстките и здравни филми го доказва“, посочи Илияна Йотова.Вицепрезидентът заяви, че днес живеем в тревожен свят, в който има много агресия, омраза и отрицание. По думите на Илияна Йотова желанието да отхвърлиш надделява над желанието да приласкаеш. „Нека не позволяваме това да се превърне в норма на поведение и отношение към света и хората“, призова вицепрезидентът.Илияна Йотова благодари на организаторите на фестивала – Българският червен кръст и Медицински университет-Варна, на техните съюзници и приятели от цял свят. „Имаме нужда да си подаваме ръце, да бъдем заедно и в добро, и в зло, да се опитаме да разберем другия, да погледнем през неговите очи“, изтъкна вицепрезидентът.Илияна Йотова посочи, че в богатата фестивална програма зрителите ще изгледат филми, правени от хора с любов за хора. „Ще съпреживеем пъстра палитра от емоции, ще се докоснем до човешки съдби от всички точки на Земята, ще съпреживеем трагизъм и героизъм“, отбеляза вицепрезидентът.", "date": "2019.06.14", "title": "Вицепрезидентът: Забравихме да общуваме с душите си"}
{"url": "http://www.cross.bg/koen-lenard-pochina-1606734.html", "text": "/КРОСС/ Колекция с над 50 любовни писма от канадския музикант и писател Ленард Коен до жената, вдъхновила песента „Сбогом, Мариен“, бяха продадени на търг за 876 000 щатски долара, пише Яхуу нюз.Някои от писмата достигнали цена над 5 пъти по-висока от прогнозираната от организаторите на търга.Писмата са писани по време на връзката на Ленард Коен с норвежката Мариен Илен през 60-те години, когато Коен осъществява прехода от неуспешен поет до известен музикант.Двамата се срещат на гръцкия остров Идра през 1960 г. Тя става вдъхновение за няколко песни на Коен, най-известната от които е „Сбогом, Мариен“ (So Long, Marianne) от 1967 г.Илен почина от левкемия през лятото на 2016 г. Ленард Коен почина от същата болест през есента на същата година. ", "date": "2019.06.14", "title": "Продадоха любовни писма на Ленард Коен до Мариен за 876 000 долара"}
{"url": "http://www.cross.bg/park-godina-festa-1606739.html", "text": "/КРОСС/ За трета поредна година Българското национално радио организира Радио парк фест. Той започва тази вечер от 18.00 часа и ще продължи до 16-и юни на Голямата поляна в Южния парк в София.Радио парк фестът събира най-добрата българска рок, поп и хип-хоп музика и дава възможност на почитателите ѝ да слушат на живо любимите си изпълнители. Лятото започва днес с Миленита;DJ Dessy; Дороти Такев; Жлъч, Гена и Григовор. В събота на сцената ще се качат Орлин Павлов, Мартен Роберто, Ива и Jeremy?, а в неделя \"Остава\", Krekhous, Miry и Innerglow.В тазгодишното издание на феста БНР ще представи и кампанията си \"Избери живота\", която е срещу употребата и разпространението на наркотици.БНР продължава мисията си да подкрепя новата вълна артисти, давайки им шанс да се изявяват на една сцена със знакови утвърдени имена в българската музика. Генералният директор на БНР Александър Велев каза:\"Каним всички столичани и гости на столицата да посетят нашия радиофест, който провеждаме за трета година. Тази година е по-интересно, по-живо, с нови участници и тази година ние ще съчетаем феста и с нашата кампания \"Избери живота\", която е насочена към това да спрем разпространението и употребата на дрога в България. Надявам се да имаме и хубаво време и да се забавляваме на поляната в Южния парк. Най-важното е, че фестът се превърна в една традиция и е част от културния календар на София\".Радио парк фестът ще даде възможност на младата аудитория да научи за новото лице на радиото и чрез нови срещи да привлечем нови приятели. В рамките на феста има и богата дневна програма за малки и големи, включително спортни и щафетни игри.Парковете, градините и зелените площи в София са обработени с препарати срещу кърлежи и бълхи, а Южният парк е два пъти обезпаразитен, каза пред \"Хоризонт\" Димитър Данчев, директор на дирекция \"Зелена система\".", "date": "2019.06.14", "title": "Лятото започва с Радио парк феста на БНР"}
{"url": "http://www.cross.bg/zashtoto-leva-petur-1606723.html", "text": "/КРОСС/ Маскирани мъже нахлуха в дома на 83-годишен мъж във врачанското село Пудрия и го пребиха зверски, за да ограбят 130 лева от пенсията му.Сигналът за жестокия побой е подаден в полицията вчера призори.разказа пред Нова телевизия пострадалият Петър Миленов.83-годишният бивш военен живее сам в Пудрия, след като миналата година починала съпругата му. Петър Миленов има двама сина, които обаче не живеят в селото. Пенсията на възрастния човек е 250 лева, но когато маскираните нахлули в дома му, той имал само 130 лв., защото преди това пенсионерът си купил лекарства и разплатил сметките си.Човекът се изплашил за живота си, защото нападателите изглеждали страховито и дал парите. Мъжете били съвсем непознати. След като дал последните си средства, мъжете избягали и той потърсил помощ от съседите.разказа съседът Ангел Михайлов.Според хората от селото нападателите набелязали Петър първо заради кроткия му нрав и второ, защото улицата е доста пуста. Съседите споделят, че наоколо не живее почти никой.", "date": "2019.06.14", "title": "83-годишен мъж бе пребит жестоко в дома си заради 130 лева"}
{"url": "http://www.cross.bg/partii-politicheskite-sybsidiya-1606719.html", "text": "/КРОСС/ До края на 2020 г. надвзетите суми трябва да се върнат доброволно от държавната им субсидия, в противен случай започва да тече лихва. Това решиха депутатите от Правната комисия в парламента, гласувайки на второ четене промените в Закона за политическите партии. Предстои днес поправката да бъде приета и от пленарната зала.  Общата сума, която партиите трябва да върнат в държавния бюджет е 14,6 млн. лв.След проверката на Върховна административна прокуратура стана ясно, че на петте политически партии и коалиции /ГЕРБ, БСП за България, Обединени патриоти, ДПС и ВОЛЯ/ неправилно са изплатени суми, значително надвишаващи полагащата се субсидия от 11 лв. за един действителен глас, в нарушение на разпоредбите на чл. 25, чл. 26 и чл. 27 от Закона за политическите партии /ЗПП/.По същия незаконосъобразен начин е формирана и разпределена субсидията за политическите партии по чл. 26 от ЗПП, които не са представени в Народното събрание, но са получили не по-малко от едно на сто от всички действителни гласове на последните парламентарни избори. ", "date": "2019.06.14", "title": "Ще връщат ли партиите субсидии?  "}
{"url": "http://www.cross.bg/mirchev-ostavka-priet-1606718.html", "text": "/КРОСС/ \"Точната сума, която ще трябва да върнем от БСП не я знам. Но днес ще бъде приет закона на второ четене в парламента и смятам, че той ще бъде приет единодушно и вече на тази база ще се върнат съответните суми\", това каза в сутрешния блок на БТВ „Тази сутрин” Стоян Мирчев, депутат от „БСП за България“. \"Това са пари, които наистина са надвзети неправомерно и те ще трябва да бъдат върнати и това е най-правилното решение\", допълни той. \"Човекът, който в нашата партия отговаря за получаването на сумите по партийната субсидия, се е усъмнил, че средствата са повече, но като е попитал в министерството, от там са му отговорили, че всичко е наред, каза още Мирчев. Ако има някаква вина в случая, тя е основно на финансовото министерство, защото не са проследили правилно разпределението на сумите. Буквално от цялата страна валят писма от областните съвети, които казват, че не е сега времето Корнелия Нинова да подава оставка и че въпреки, че загубихме изборите, на много места са били направени пробиви\", коментира Мирчев предстоящия конгрес през уикенда, на който се очаква лидера на БСП да подаде официално оставка.Според него оставка поначало не е трябвало да бъде подавана.", "date": "2019.06.14", "title": "Стоян Мирчев: Не е сега времето Корнелия Нинова да подава оставка"}
{"url": "http://www.cross.bg/chasa-provede-zala-1606724.html", "text": "/КРОСС/От 09.00 часа ще започне редовното заседание на Народното събрание.От 09.00 часа в Клиниката по нервни болести на УМБАЛ „Александровска\" ще се проведе среща на работнатагрупа за Националната стратегия за оптимални грижи за хората с деменция с участие на експерти по дементология.От 09.00 часа 12 състав на Специализирания наказателен съд ще гледа делото срещу Димитър Ж., Карен О., Юмер М. и др., обвинени в образуване и ръководене на организирана престъпна група.От 09.30 часа 3 състав на Специализирания наказателен съд ще гледа делото срещу Петър М., обвинен вобразуване и ръководене на организирана престъпна група.От 09.30 часа в зала „Мецанин\", в централата на КТ „Подкрепа\", президентът Димитър Манолов ще откриемеждународна конференция на тема „Укрепване на капацитета и задълбочаване на сътрудничеството за интеграция на Западните Балкани в конкурентоспособна социална Европа\".От 10.00 часа в парк хотел „Москва\" ще започне Първият национален образователен форум за проблемите накадрите в транспортния бранш.От 10.00 часа 6 състав на Специализирания наказателен съд ще гледа делото срещу Ален Д. и Ибраим Л., обвинени в образуване и ръководене на организирана престъпна група.От 10.00 часа в зала „Justitiq\" в сградата на Софийския районен съд на бул. „Ген. Скобелев\" 23 ще се проведе първа Национална конференция „Предизвикателства и перспективи пред образователната програма „Съдебната власт - информиран избор и гражданско доверие. Отворени съдилища и прокуратури\".От 11.00 часа ще започне заседанието на междуведомствената работна група за изготвяне на предложения зазаконодателни промени, засягащи разследванията срещу председателите на Върховния касационен съд, Върховния административен съд и главния прокурор.От 11.00 часа пред паметника на Славейкови на обновения площад „П. Р. Славейков\" Столична библиотекаорганизира литературно четене по повод Деня на бащата.От 11.00 часа в Националния пресклуб на БТА на бул. \"Цариградско шосе\" 49 ще се проведе заключителнапресконференция, на която ще бъдат представени резултатите от внедряването на Системата за електроннонаблюдение на правонарушители.От 11.00 часа в зала „Витоша\" на хотел Маринела ще се проведе кръгла маса - дискусия „Спортът е свобода\".От 12.00 часа в залата на 5-и етаж в МОН, ще се проведе пресконференция за представяне на резултатите отмайската сесия на Държавните зрелостни изпити 2019 г.От 12.00 часа в Центъра по трансфузионна хематология на ВМА Военномедицинска академия и представители на футболен клуб ЦСКА отново обединяват сили в подкрепа на безвъзмездното кръводаряване.От 12.40 часа в МВнР министър Екатерина Захариева ще се срещне с министъра на външните работи и международното сътрудничество на ОАЕ шейх Абдула ал-Нахаян. Двамата министри ще направят съвместно изявление от 14.00 часа в МВнР.От 13.00 часа 5 състав на Специализирания наказателен съд ще гледа делото срещу Васил Р., обвинен в образуване и ръководене на организирана престъпна група.От 13.00 часа 25 състав на Софийския градски съд ще гледа делото срещу Румен С., подсъдим за укриване наданъци в особено големи размери.От 14.00 часа в сградата на АПИ ще се отворят офертите в обществената поръчка за избор на изпълнители прирехабилитацията на 126 км второкласни и третокласни пътища.От 14.00 часа в Клиниката по нервни болести на УМБАЛ „Александровска\" ще се проведе среща във връзка съсстартиралия европейски проект „Иновации за деменциите в Дунавския регион\" (INDEED) (2018 - 2021) сръководител проф. д-р Александър Курц, Технически университет, Катедра по психиатрия, Мюнхен, Германия и координатор за България академик Лъчезар Трайков.От 18.00 часа в Галерия „Райко Алексиев\" ще бъде открита изложба, посветена на Светлин Русев (1933 - 2018).От 18.30 часа в Литературен клуб „Перото\" ще се проведе литературно събитие на издателство „Парадокс\".От 12.30 часа в хотел „Орбита\" ще бъде открита Седма международна научна конференция „Съвременнотообразование - условия, предизвикателства и перспективи\".От 17.00 часа в Регионалния исторически музей в Благоевград ще бъде открита изложбата „Почетните граждани на Благоевград\".От 18.00 часа в зала „Пейо Яворов\" Камен Донев ще представи моноспектакъла Лекция № 2 - „Възгледите на един учител за всеобщата просвета\".От 18.00 часа в Градска художествена галерия ще бъда представени творби на художника Аргир Манасиев.В Поморие ще се проведе Фестивалът Classic cars & Jazz fest.В сградата на Бизнес инкубатора в Бургас ще се проведе проект за дигитални умения и предприемачество, насочен към момичета на възраст от 12 до 18 години.От 10.00 часа в залата на БЧК Бургас ще се проведе церемония, на която ще бъдат връчени грамоти на училищата и класните ръководители за участието им в проекта \"Това не си го правил\" за популяризиране на доброволното и безвъзмездно кръводаряване сред тазгодишните абитуриенти.От 10.30 до 16.00 часа в Експозиционен център „Флора\" ще се проведат безплатни консултации за затлъстяване и метаболитен синдром. От 17.30 часа ще се проведе и лекция на тема „Затлъстяването- пандемията на новия век\".От 11.00 часа в Заседателната зала на Община Бургас ще се проведе работна среща и ще бъде подписаноспоразумение за сътрудничество между Община Бургас, Областна администрация Бургас и Българската академия на науките.От 16.00 часа в Исторически музей ще бъде открита изложбата \"Гутенберг и славянският свят\".От 18.00 часа в Дома на нефтохимика физикът Теодосий Теодосиев ще представи в града биографичния си филм „Формулата на Тео\".От 09.30 часа в Концертното студио на Радио Варна ще започне дискусионен форум на тема „Агресия, хуманност, кино\". Събитието е част от програмата на 18-ия Международен фестивал на червенокръстките и здравни филми във Варна.От 14.00 часа в Морско казино Българският червен кръст заедно с Община Варна организират 2019 г. в рамките на 18-тия Международен Фестивал на червенокръстките и здравни филми, представяне на устройство за изкуствено зрение ORCAM и система за безопасност на пътя MOBILEYE.От 15.00 часа в библиотеката на Медицински университет - Варна ще се проведе кръгла маса на тема„Съвременност-агресия и хуманност\" с участието на писатели-медици.От 16.00 часа в зала „ЮГ\" на Археологическия музей във Варна ще бъде открита изложбата „Хлябът и виното - от древността до наши дни\".От 16.30 часа в зала „Европа\" на Фестивален и конгресен център ще започне филмовата програма, посветена на 100-годишнината на Междуна¬род¬на федерация на дружествата на Червения кръст и Червения полумесец.От 17.00 часа на централния вход на Морската градина ще се проведе кръводарителска акция „Дари кръв, вземи билет и автограф\" по повод Световния ден на кръводаряването.От 17.30 часа в Изложбени зали „Рафаел Михайлов\" ще бъде открита изложба „Багри, орнаменти, дизайн - 200години българско килимарство\".От 18.30 часа в Клуб 7 ще бъде открита поетична вечер с Румяна Пелова.От 19.00 часа в читалище „Надежда - 1869\" ще се състои първи концерт на Балетна школа „Класика\" при НЧ„Надежда - 1869\".От 20.00 ч. в „Калоянова крепост\" ръководителят на Областна пощенска станция В.Търново Анета Тангалова ще валидира пощенско-филателно издание на тема „100 години „Зонта Интернешънъл\" - една пощенска марка и специален пощенски печат в тираж 10 500 броя.От 18.00 часа в Куклена зала на ДКТ „Палечка\" по Ханс Кристиан Андерсен.От 17.00 часа в градинката до сградата на БЧК ще бъдат отбелязани 143 години от смъртта на Цанко Дюстабанов.От 19.00 часа Национално дружество „Традиция\" организира караул и поднасяне на венец пред монумента.От 10.00 часа на пл. „Свобода\" ще се проведе Бъди Доброволец - Промени Света.От 19.30 часа в Младежки център - Добрич, Концертна зала, ще се проведе Рок концерт на група „Planetarium\".От 13.30 часа в хотел „Интернационал\" ще се проведе международен форум „Партньорство за по-добри социални услуги, заетост и развитие\".От 10.00 часа в залата на Община Кюстендил ще се проведе редовно месечно заседание на кметовете и кметските наместници.От 10.00 часа кметът Вяра Церовска ще даде пресконференция във връзка с предстоящия празник на града.От 11.00 часа на официална церемония ще бъде дадено начало на строителството на нов параклис „Св. Възнесение Господне\" в село Кладница.От 14.00 часа във Второ фоайе на Двореца на културата ще се състои церемонията по награждаване напобедителите в конкурса „Учителят, който ме вдъхновява\".От 17.30 часа Малък салон, Дворец на културата, ще се състои общ концерт на ученици от Обединената школа по изкуства към ОК Дворец на културата.От 18.00 часа пред сградата на Областна администрация ще се състои първото издание на фолклорния фестивал „Магията на българските традиции\".От 18.00 часа в кафе-клуб ,,Бордо\" ще се сътои премиера на книгата на Радослав Гизгинджиев ,,Лепири: между сянката и Светлината\".В 13.10 часа в зала „Панорама\" на хотел „Империал\" министърът на културата Боил Банов и представителите на Секретариата на ОЧИС (Организацията за Черноморско икономическо сътрудничество) ще дадат брифинг по повод подписване на Декларация, с която се изразява политическа воля да продължи обмена на добри практики при опазването и популяризирането на културното наследството и процесът на неговата цифровизация.В 13.30 часа в зала 3 на Районния съд ще се проведе заседание по делото срещу Виолета Т. и Васил Г., обвинени че при условията на продължавано престъпление в съучастие със съизвършител Иван К. са набрали, транспортирали и превели през границата на страната през ГКПП\"Капитан Андреево\" отделно лице - Валентин Д. с цел да бъде използван за отнемане на телесен орган - бъбрек, независимо от съгласието му.В 19.00 часа в ДК „Борис Христов\" ще се състои вторият концерт от XXIII Австрийски музикални седмици.В 17.00 часа в къщата-музей „Христо Г. Данов\" ще се състои церемония по удостояване с Национална награда\"Христо Г.Данов\" за принос в българската книжовна култура.От 10.00 часа в Поморие ще се проведе фестивалът „Classic cars & Jazz fest\".От 11.00 часа на ул. „Княз Борис І\" № 36 стартират дейностите по преустройство, СМР и промяна напредназначението на „Център за грижа за възрастни хора в невъзможност за самообслужване\".От 21.00 часа на Антична и средновековна крепост „Туида\" ще се състои операта „Аида\".От 11.00 часа в залата на административната сграда на „Слънчев бряг\" АД министърът на туризма НиколинаАнгелкова ще открие приемна за гражданите и бизнеса в к.к. Слънчев бряг.От 10.00 часа в Детски отдел на библиотека „Родина\", ул. „Българско опълчение\" 69, ще се проведе Програма„Играя и се уча\" - групови занимания с деца от 0 до 6 години и техните родители.От 18.00 часа в Зала „Байер\" ще се състои Пленер по живопис „Дружба\" 2019, изложба на участниците.От 18.30 часа в Драматичен театър ще се състои \"Превъплъщения\" - спектакъл на Школа за класически танци при НЧ „Родина -1860\".От 18.30 часа в РБ „Захарий Княжески\" ще бъде представен документален филм „Папа Франциск: Човек на думата си\", Франция, 2018, 96 мин., режисьор Вим Вендерс. Организатор: Фондация „Дон Боско България\".От 19.00 часа в Оперен театър ще бъде представена „Сиси - душата на императрицата\".От 10.30 часа в Зала 311 на Общината ще се проведе информационна среща на тема „Възможности за финансиране от Европейските структурни и инвестиционни фондове (ЕСИФ)\".От 14.30 часа в зала 74 на Община Търговище ще бъдат наградени победителите в конкурса за рисунка, есе имултимедийна презентация „В живота ми няма място за наркотици\" на Общинския съвет по наркотични вещества.От 17.00 часа с парад на всички участници от площад „Стоян Мавродиев\" по улица „Васил Левски\" до площад„Свобода\", ще се състои откриването на XI Празници на женските и девически хорове „Проф. Лилия Гюлева\".Официалната концертна програма започва в 18.00 часа в концертната зала на читалище „Напредък-1864\"Търговище.От 09.30 часа в зала 363 в сградата на общината ще се проведе обществено обсъждане на касовото изпълнение на бюджета на Община Шумен за 2018-та година.От 18.00 часа в парк „Студентски\" ще се състои битка между български рок банди - „Battle of BG bands\", част от програмата за третото издание на фестивала „Шумен Рок\", който ще се проведе от 14 до 17 юни.", "date": "2019.06.14", "title": "Предстоящи събития в страната на 14 юни"}
{"url": "http://www.cross.bg/chasa-tryd-monitor-1606715.html", "text": "/КРОСС/  - 140 от висшия ешелон разследвани за корупция - По 10 бона дарили фирми за година - Старите локомотиви Шкода остават нови влакове след 4 г. в. - Борисов: Мир на Балканите ще има, ако сме единни - Идея: спец прокурори ще разследват тримата големи в Темида -Депутатите \"спасяват\" дюните от плажуващите вместо от бетона - Разграбихме болнични за 5 млн. дни - Мъгливо бъдеще за новините виждат медийни босове - Депутатите към Лозан Панов: Не използвайте за политическа намеса доклада на ВКС - Радев: Партиите на власт нямат нужда от субсидии, вземат си - Близък на семейството съобщил първи в ДАНС за ученика от Пловдив- Математически модел ще търси дефекти по „Графа\" - Антимафиоти атакуваха кабелни телевизии, скрили 700 хиляди абонати, без да плащат данъци и авторски права - Партиите получиха отсрочка до края на 2020 г. за надвзетите субсидии - Прокуратурата рязко смени версията си за арестуваното за тероризъм момче - Затварят улици по график за фестивали и игри- The Connor Brothers в галерия „Оборище 5\" - Разногласия в бранша спъват защитата на храните ни в ЕС - Андрей Ковачев, лидер на делегацията ни в ЕНП в Европейския парламент, зам .-председател на ЕНП в ЕП:И в Испания имаше арестуван за корупция кмет. Това значи ли, че Испания трябва да се извади от Шенген - Елеонора Лилова, председател на Държавната агенция за закрила на детето: По 5-6 деца месечно звънят със заплаха за самоубийство - Астрофизикът Тихомир Димитров: Можем да създадем гориво на Марс - Великотърновският митрополит Григорий пред „Труд\": Соросоидите искат да подменят историята ни. Няма да стане! - През уеб каналите джихадът ловко стигна до децата - вече не вербува на улицата - Зелено с нюанси на тор - Късно е, Радев, за прокурорска китка - Заразата „ах!\" поболява земи и морета - Цената на морала - EC - между чужди и свои - Валери Жаблянов е фаворит за поста на Корнелия Нинова ", "date": "2019.06.14", "title": "Преглед на печата за 14 юни"}
{"url": "http://www.cross.bg/madame-madona-imeto-1606720.html", "text": "/КРОСС/ Мадона знае как да провокира в името на бизнеса.Поп иконата рекламира на страницата си в Instagram най-новия си албум „Madame X“ – с голи женски гърди, едната от които е прободена от роза, съобщи Metro.Певицата сподели концепцията в Instagram под името „Портрет на една дама“. Тя разпространи и своя снимка – клекнала разкрачена в съблекалня по мрежести чорапи и кожени боти. Нарече я „Майката на драконите“.Снимките ще отклонят вниманието от факта, че билетите за концертите ѝ се продават слабо, въпреки че 60-годишната певица ги насрочи в „интимни зали“, вместо на стадиони.Турнето на Мадона „Madame X“ започва на 12 септември. В него са включени Филаделфия, Лас Вегас, Бостън, Маями, Лисабон, Лондон и Париж.Новият 14-и албум на Мадона „Madame X“ излиза в продажба в петък. От предишния „Rebel Heart“ от 2015 г. бяха продадени 1 милион копия.", "date": "2019.06.14", "title": "Билетите за Мадона не се харчат, тя го обърна на еротика"}
{"url": "http://www.cross.bg/makaza-gurtziya-zasilen-1606716.html", "text": "/КРОСС/ Гранична полиция с предупреждение за засилен трафик по границата с Гърция в края на работната седмица. Заради началото на активния туристически сезон се очаква значително увеличение на трафика на пункта \"Маказа”, казват от полицията и призовават пътуващите да използват и другите пунктове по българо-гръцката граница. Заради намаления брой гръцки полицейски служители вместо 4 трасета на \"Маказа” ще работят 2 – по едно на изход и вход. За това е възможно да се образуват колони от турски, румънски и български автомобили.", "date": "2019.06.14", "title": "Трафикът към Гърция е засилен  "}
{"url": "http://www.cross.bg/iran-zayavi-tankera-1606721.html", "text": "/КРОСС/ Съединените щати обявиха, че имат видеозапис, който показва как ирански елитни части прибират неизбухнала мина от корпуса на един от атакуваните танкери на 13 юни, съобщиха световните агенции.Американската армия разпространи видеозапис, както и снимки, които, според тях, показват, че командоси от Революционната гвардия на Иран участват в атаката срещу двата петролни танкера в Оманския залив.\"В 4:10 местно време патрулна лодка на Иранската революционна гвардия от клас \"Гащи\" се приближи до танкера \"Кокука Корейджъс\" и се видя как премахват неизбухнала залепяща се мина\", каза капитанът от американския военноморски флот Бил Урбан.Вчера представител на американската отбрана заяви пред Дейвид Мартин кореспондент на Си Би Ес, че е видял съобщения, че членове на един от екипажите на танкери смятат, че са били ударени от торпедо или мина, но не може да потвърди.САЩ обвиниха Иран за нападението срещу танкерите пред Съвета за сигурност на ООН на заседание при закрити врати, посветено на атаката, съобщи Франс прес, позовавайки се на дипломатически източници. На него и.д. постоянният представител на САЩ в ООН Джонатан Коен заявил, че всички улики изглежда сочат към Иран, съобщават дипломати. Ако Съветът за сигурност не реагира, са възможни и други нападения, подчертал Коен.Страни членки на Съвета за сигурност са подкрепили разследването на нападението срещу танкерите, но засега не са постигнати конкретни споразумения, заяви представителят на Кувейт в ООН Мансур ал Отайби, цитиран от ТАСС.Мисията на Иран в ООН отхвърли категорично американските обвинения, че Техеран стои зад нападението и призова за диалог. Международната общност трябва да предотврати безразсъдните и опасни политики и практики на САЩ и регионалните им съюзници\", се казва в изявлението, цитирано от Асошиейтед прес.\"Иронично е, че САЩ, които се оттеглиха незаконно от Съвместния всеобхватен план за действие, сега призовават Иран да се върне към преговорите и дипломацията\", пише в изявлението, цитирано от ДПА. \"Икономическата война и тероризма на САЩ срещу иранския народ, както и масираното им военно присъствие в региона бяха и продължават да бъдат основният източник на несигурност и нестабилност в Персийския залив\", подчертава иранската мисия. \"Нито фабрикациите и дезинформационните кампании, нито безсрамното обвиняване на другите могат да променят реалността. САЩ и съюзниците им в региона трябва да спрат да подстрекават към война\", се казва още в изявлението.Великобритания приема засега позицията на САЩ, че Иран е отговорен за вчерашното нападение срещу два петролни танкера в Оманския залив и предупреди Иран, че подобни действия са изключително неразумни, предаде Ройтерс.\"Това е силно притеснително и се случва в момента на вече голямо напрежение. Поддържам контакт с държавния секретар на САЩ Майк Помпейо и Великобритания ще направи своя собствена оценка трезво и внимателно, но отправната ни точка очевидно е да повярваме на нашите съюзници от САЩ\", се казва в изявление на британския външен министър Джереми Хънт. \"Приемаме това изключително сериозно и моето послание към Иран е, че ако са били замесени, това е изключително неразумна ескалация, която представлява истинска заплаха за шансовете за мир и стабилност в региона\", добави той.По-рано днес Помпейо заяви, че правителството на САЩ вярва, че Иран стои зад нападенията, като основава преценката си на използваните оръжия, експертните умения, необходими за изпълнение на операцията и други фактори, припомня Ройтерс.Саудитският министър на външните работи Адел ал Джубейр вече заяви пред Си Ен Ен, че неговата страна е съгласна с оценката на САЩ, че Техеран стои зад нападенията срещу двата танкера в Оманския залив. \"Нямаме причина да не сме съгласни с държавния секретар\", подчерта Ал Джубейр. \"Иран и преди е правил това\", добави той.По-рано министърът на енергетиката на Саудитска Арабия Халид ал Фалих подчерта в изявление, че страната е готова да предостави редовни доставки на петрол на световните пазари и е засилила степента си на готовност за справяне с всякакви заплахи, предаде Ройтерс. Един от нападнатите танкери пренася метанол, произведен в Саудитска Арабия.", "date": "2019.06.14", "title": "САЩ обвиниха Иран за нападението срещу танкерите и показаха видео"}
{"url": "http://www.cross.bg/trump-printz-charlz-1606722.html", "text": "/КРОСС/ Буквените, правописни и синтактични грешки на Доналд Тръмп в постовете му в Туитър вече не могат да се преброят, но тази, която направи днес, може би ще остане една от най-прочутите му, предаде Франс прес.Разказвайки с кои чужди лидери е имал в последно време срещи, Тръмп написа в Туитър:\"Говоря всеки ден с чужди правителства. Съвсем наскоро срещнах английската кралица, принца на китовете, британския премиер, френския президент и полския президент\".Странният \"принц на китовете\", който се появи в туита на Тръмп, всъщност е британският престолонаследник Чарлз, който е принц на Уелс. Титлата му беше \"сменена\" от Тръмп заради буквена грешка. На английски Уелс се пише Wales, а китове - whales.Малко след появата на туита с грешното изписване, той беше изтрит от Тръмп и заменен с вярно изписаната дума, но потребителите на социалните мрежи вече бяха започнали да се шегуват с допуснатата грешка. Тръмп се срещна с принц Чарлз по време на визитата си във Великобритания от 3 до 5 юни. За тази среща миналата седмица Тръмп каза, че двамата са разговаряли час и половина вместо предвидените 15 минути. Принцът говорил през повечето време и разговорът бил посветен на климатичните промени, разказа Тръмп.", "date": "2019.06.14", "title": "Заради буквена грешка Тръмп \"прекръсти\" принц Чарлз на \"принц на китовете\""}
{"url": "http://www.cross.bg/kokteiili-kislorodnite-organizma-1606701.html", "text": "/КРОСС/ Здравословният начин на живот придобива все по-голяма популярност и води до такива вкусни и полезни напитки като кислородните коктейли, пише bg-damma.За да се възстанови кислородният дефицит в организма на съвременния градски човек, водещ предимно заседнал начин на живот, се използва един много ефикасен метод – кислородната терапия. Една от нейните разновидности е употребата на кислородни коктейли.Те заемат все по-голямо място в лечението и профилактиката на различни заболявания на храносмилателните органи, повишават имунитета и съпротивителните сили на организма в борбата им със сезонните заболявания. Ускоряват образуването на колаген и еластин, които са ключът към младостта на кожата. Напитките понижават глада, изгарят мазнините бързо и ефективно в борбата със затлъстяването.Ползата от кислородните коктейли се забелязва веднага – кожата на лицето става свежа и чиста, човек усеща прилив на сили и енергия, подобряват се сънят, паметта и работоспособността.Все пак лекарите съветват кислородните коктейли да не се употребяват повече от 3 пъти дневно, в порции от по 250 – 300 мл. За децата са достатъчни 2 порции – сутрин и вечер. Курсът на обогатяване с кислород трае около 1 месец. След това е нужно да се направи малка почивка в рамките на 2 – 3 седмици.", "date": "2019.06.14", "title": "Терапия с кислородни коктейли за здраве и тонус "}
{"url": "http://www.cross.bg/ministri-parlamentaren-kontrol-1606710.html", "text": "/КРОСС/ Трима министри от кабинета ще вземат участие в петъчния парламентарен контрол.Първи на трибуната ще се качи министърът на правосъдието Данаил Кирилов, който ще отговаря само на един депутатски въпрос, свързан с напредъка на България по Механизма за сътрудничество и проверка.Веднага след него ще отговаря министърът на вътрешните работи Младен Маринов. Инцидентът с пострадалите деца при полицейска демонстрация в Силистра и зачестилите нападения с хладни оръжия от непълнолетни – с това са свързани въпросите, адресирани до него.Последен пред депутатите излиза Красимир Вълчев, министър на образованието и науката. Той ще трябва да разясни как върви партньорството между университетите и отделни региони, какви са резултатите от национално външно оценяване на четвърти клас на територията на област Шумен, както и какво е постигнато по Национална програма „Работа на полицията в училищата.", "date": "2019.06.14", "title": "Трима министри на парламентарен контрол"}
{"url": "http://www.cross.bg/bulgariya-vissheto-ychilishte-1606703.html", "text": "/КРОСС/  - По нареждане на Самуил е убит брат му Арон, обвинен в сътрудничество с византийците. - Английската революция: В Битката при Нейзби главната армия на крал Чарлз I е победена от въоръжените сили на Оливър Кромуел, поддържащи Парламента. - Континенталният конгрес във Филаделфия утвърждава Националното знаме на САЩ - 13 червени и бели хоризонтални ленти, и 13 звезди на син фон.- Приключва управлението на Иван Евстратиев Гешов като министър-председател на България (от 29 март 1911 г.) и започва мандата на Стоян Данев на тази длъжност (до 17 юли 1913 г.). - Британските пилоти Джон Уилям Елкок и Артър Браун извършват първият полет над Атлантическия океан без междинно кацане - от канадското градче Сейнт Джонс (Нюфаундленд и Лабрадор) до Ирландия. - В Царство България е въведена Трудова повинност. - С убийството на Александър Стамболийски е овладяна въоръжената съпротива на БЗНС срещу Деветоюнския преврат. - В Царство България с наредба-закон са забранени политическите партии. - Втората световна война: Париж е окупиран от Германия, в резултат на което съюзниците стартират Операция Ариел. - Започва Юнската депортация - първата голяма вълна от съветските масови изселвания и избивания на десетки хиляди жители на Балтийските държави. - Клемент Готвалд става президент на Чехословакия. - Във Вашингтон е представен първият компютър, предназначен за масова употреба - UNIVAC I. - Ватикана отменя официално Индекса на забранените книги, въведен през 1557 г. - Програма Маринър: Изстрелян е космическият апарат Маринър 5 за изследване на Венера. - От СССР е изстрелян автоматичният космически апарат Венера 10.- Фолкландската война: Войната завършва с капитулация на Аржентина пред Великобритания. - Германия, Франция, Белгия, Холандия и Люксембург подписват Шенгенското споразумение. - Шамил Басаев, начело на чеченски бунтовници, окупира болницата в руския град Будьоновск и взима за заложници над 1000 души. - Създаден е Национален военен университет с решение на 39-тото Народно събрание чрез преобразуване и обединяване на Висшето военно общовойсково училище „Васил Левски\" - гр. Велико Търново, Висшето во­енно училище за артилерия и противовъздушна отбрана „Панайот Волов\" - гр. Шумен и Висшето военновъздушно училище „Георги Бенковски\" - гр. Долна Мит­рополия. - В зала „България\" Анна-Мария Равнополска-Дийн става първият български солист, изпълнявал някога „Концерта за арфа и оркестър\" на Карл Райнеке. ", "date": "2019.06.14", "title": "14 юни в историята"}
{"url": "http://www.cross.bg/obvineniya-ybiiistva-napadenieto-1606711.html", "text": "/КРОСС/ Австралиецът Брентън Тарант, заподозрян за нападението срещу две джамии в новозеландския град Крайстчърч, при което загинаха 51 души, не се призна за виновен по нито едно от предявените му 92 обвинения, предадоха световните агенции.28-годишният обвиняем участваше в процеса по видеовръзка от затвор с висока сигурност в Окланд. Миналият месец му бяха предявени и обвинения в тероризъм, освен за 51 убийства и за 40 опита за убийства, припомня ДПА.Съдът реши, че процесът ще започне на 4 май 2020 година. Тарант ще остане в затвора най-малко до 16 август, когато ще има ново разглеждане на мярката му за неотклонение, отбелязва Ройтерс.", "date": "2019.06.14", "title": "Заподозреният за нападението в Крайстчърч не се призна за виновен"}
{"url": "http://www.cross.bg/kitaii-navodneniya-zasegnati-1606713.html", "text": "/КРОСС/ Около 60 души са загинали, а 356 000 други са евакуирани от домовете си, след проливния дъжд и последвалите наводнения в големи части от Южен и Централен Китай, съобщиха китайските спасителни служби, цитирани от \"Ройтерс\".В съобщение, публикувано късно в четвъртък, китайското министерство на извънредните ситуации обяви, че 9 300 домакинства са засегнати, а 3,71 милиона хектара земеделска земя са били наводнени.Преките икономически загуби засега са оценени на 1,93 милиарда долара.Повече от 4300 души са били спасени от засегнати региони, простиращи се от провинция Гуандун в югоизточната част до  югозападната част на Китай Чонгчинг в горното течение на река Яндзъ.През лятото Китай обичайно страда от суша в далечния север и наводнения на юг. ", "date": "2019.06.14", "title": "60 жертви на наводненията в Китай"}
{"url": "http://www.cross.bg/gpp-glyukozata-skladiraneto-1606702.html", "text": "/КРОСС/ Привлича ли ви идеята да изпиете газирана напитка или да хапнете поничка, без това да носи вредни последствия? Представете си никога повече да не трябва да започвате диета през януари, пише The Telegraph, цитиран от агенция Фокус. Такова би могло да е бъдещето, след като учени от Университета в Монреал откриха ензима G3PP. Той отстранява излишната захар от тялото и предотвратява складирането й като мазнина. Ензимът спира и отравянето на клетките от химикалите, произвеждани от претоварени със захари клетки.Д-р Марк Прентки, един от ръководителите на проучването, казва: “Открихме, че G3PP е способен да разгради голяма част от излишния глицеролен фосфат в глицерол и да го отстрани от клетката, защитавайки произвеждащите инсулин бета-клетки на панкреаса и други органи от токсичните ефекти на високите нива на глюкоза.” Откритието и терапията на затлъстяването биха могли да спрат развитието на болести като диабет тип 2 и сърдечните заболявания.Инсулинът е важен хормон, който контролира глюкозата и преработката на мазнини, но когато в бета-клетките има твърде голямо количество глюкоза и мастни киселини, същите хранителни вещества стават токсични и ги увреждат, водейки до дисфункции и диабет. При използването на глюкозата в клетките се образува глицерол-3-фосфат. Тази молекула има ключова роля в метаболизма, тъй като е необходима както за производството на енергия, така и за формирането на мазнини. “Превръщайки глюкозата в глицерол, G3PP предотвратява формирането и складирането на излишна мазнина и намалява производството на глюкоза в черния дроб, което е основен проблем при диабета,” обяснява д-р Мърти Мадираджу.В момента изследователите са в процес на идентифициране на “малки молекули, които активират G3PP”, като целта е да се разработи терапия за кардиометаболични разстройства. Лекарствата ще се отличават с уникален начин на действие в този клас медикаменти. Необходими са допълнителни лабораторни тестове, преди да могат да се проведат клинични опити с новите препарати.", "date": "2019.06.14", "title": "Откриха ензим, който отстранява излишната захар от тялото "}
{"url": "http://www.cross.bg/akaynti-twitter-katalyniya-1606712.html", "text": "/КРОСС/ Twitter закри близо 4800 акаунти, за които подозира, че са пряко свързани сиранското правителство.Също така са закрити акаунти, свързани с руската агенция за интернет изследвания (IRA), движението за независимост на Каталуния в Испания и  търговска организация във Венецуела.Гигантът на социалните медии публикува доклад за прозрачността, в който подробно са описани направените последни усилия да се намали разпространението на дезинформация.Twitter редовно разчиства подобни профили, зад които подозират намеса от страна на Иран, Русия и други страни след изборите от президентските избори в САЩ през 2016 година. ", "date": "2019.06.14", "title": "Twitter закри акаунти, свързани с Иран, Венецуела и Каталуния"}
{"url": "http://www.cross.bg/radiatziya-nyakoi-vidove-1606700.html", "text": "/КРОСС/ Семена от грамофончета (Calystegia) могат да понесат невероятни дози ултравиолетова радиация, откриха, учените, и това ни дава надежди, че някои видове растения могат да да послужат като пътешественици из Космоса и да занесат живот на далечни екзопланети.Старата доктрина за панспермията, според която хипотезата е, че животът може да е бил разпространен из космоса, носен от метеорити, комети, планети и дори космически кораби, се позиционира в нова светлина.Днешните изследвания показват, че всъщност за някои видове този сценарий може да работи реално.Според ново изследване, семена от популярното градински цвете Грамофонче или Чадърче, може да оцелее при нива от радиация, които са до 6 милиона пъти по-силни от тази, която се използва за да се стерилизира питейната вода, дори и при точната дължина на вълната, за която се знае, че причинява най-много увреждания на ДНК и за периоди от стотици дни.“Ние, разбира се, нямаме доказателства, ще хипотезата за панспермия в миналото е била факт, но ние твърдим, че демонстрираната устойчивост на радиация на някои растения определено прави тази хипотеза много-по-вероятна,” коментира учения Дейвид Тепфър. ", "date": "2019.06.14", "title": "Защитени от радиация семена могат да занесат живот на далечни планети"}
{"url": "http://www.cross.bg/kompyutur-kompyutri-eniac-1606704.html", "text": "/КРОСС/ През 1946 г. Джон Екерт, Джон Мокли и техни колеги от техникума по електроинженерство „Мур” към Университета на Пенсилвания построяват първия широкомащабен електронен компютър за военните. Тази машина става известна като ENIAC (Electrical Numerical Integrator and Calculator). Тя работи с 10-цифрени числа и може да умножава две такива числа със скорост 300 произведения в секунда, намирайки резултата от всяко произведение в таблица за умножение, съхранена в нейната памет. ENIAC е около 1000 пъти по-бърз от предишното поколение електромеханични компютри с релета. Първото поколение програмируеми електронни компютри се появяват през 1947 г. Тези групи машини включват EDVAC и UNIVAC - първите серийно произвеждани компютри. За първи път тези компютри включват употребата на истинска памет с произволен достъп за съхранение на части от програмата и данни, които са били необходими бързо. Обикновено те са се програмирали на машинен език. Все пак в тази ера се откроява една машина - UNIVAC, Universal Automatic Computer, която е първият истински компютър с общо предназначение, проектиран да се използва за боравене и с букви, и с числа. Любопитен факт е, че през 1941 г., две години преди началото на проекта ENIAC, Мокли посещава лабораторията на Джон Атанасов в университета в Айова. Атанасов вече е бил създал специализиран компютър за решаване на системи линейни уравнения, изграден също чрез електронни лампи, макар и не толкова мощен като ENIAC. Когато Мочли и Екърт решават да патентоват, Атанасов ги дава под съд и чак през 1974 г. Федералният съд на САЩ решава, че той е откривателят на електронния компютър. ", "date": "2019.06.14", "title": "На 14 юни 1951 г. във Вашингтон е представен първият компютър, предназначен за масова употреба"}
{"url": "http://www.cross.bg/slunchev-i-goresht-petuk-1606708.html", "text": "/КРОСС/ Слънчево и горещо време ни очаква в петък. След пладне на много места в източните и планинските райони ще се развива купеста и купесто-дъждовна облачност и краткотрайно ще превали.Ще духа слаб, в източната половина от страната - до умерен вятър от север-североизток. Максималните температури ще са предимно между 31° и 36°, в София - около 31°.Атмосферното налягане ще се задържи почти без промяна, малко по-високо от средното за месеца. ", "date": "2019.06.14", "title": "Слънчев и горещ петък"}
{"url": "http://www.cross.bg/apatiya-vsichki-hlutnahme-1606696.html", "text": "/КРОСС/ \"Господи, в каква бездна от апатия хлътнахме всички, какъв позор, истински позор!\"Кен Киси (", "date": "2019.06.14", "title": "Господи, в каква бездна от апатия хлътнахме всички"}
{"url": "http://www.cross.bg/chasa-provede-zala-1606705.html", "text": "/КРОСС/ От 09.00 часа ще започне редовното заседание на Народното събрание.От 09.00 часа в Клиниката по нервни болести на УМБАЛ „Александровска\" ще се проведе среща на работнатагрупа за Националната стратегия за оптимални грижи за хората с деменция с участие на експерти по дементология.От 09.00 часа 12 състав на Специализирания наказателен съд ще гледа делото срещу Димитър Ж., Карен О., Юмер М. и др., обвинени в образуване и ръководене на организирана престъпна група.От 09.30 часа 3 състав на Специализирания наказателен съд ще гледа делото срещу Петър М., обвинен вобразуване и ръководене на организирана престъпна група.От 09.30 часа в зала „Мецанин\", в централата на КТ „Подкрепа\", президентът Димитър Манолов ще откриемеждународна конференция на тема „Укрепване на капацитета и задълбочаване на сътрудничеството за интеграция на Западните Балкани в конкурентоспособна социална Европа\".От 10.00 часа в парк хотел „Москва\" ще започне Първият национален образователен форум за проблемите накадрите в транспортния бранш.От 10.00 часа 6 състав на Специализирания наказателен съд ще гледа делото срещу Ален Д. и Ибраим Л., обвинени в образуване и ръководене на организирана престъпна група.От 10.00 часа в зала „Justitiq\" в сградата на Софийския районен съд на бул. „Ген. Скобелев\" 23 ще се проведе първа Национална конференция „Предизвикателства и перспективи пред образователната програма „Съдебната власт - информиран избор и гражданско доверие. Отворени съдилища и прокуратури\".От 11.00 часа ще започне заседанието на междуведомствената работна група за изготвяне на предложения зазаконодателни промени, засягащи разследванията срещу председателите на Върховния касационен съд, Върховния административен съд и главния прокурор.От 11.00 часа пред паметника на Славейкови на обновения площад „П. Р. Славейков\" Столична библиотекаорганизира литературно четене по повод Деня на бащата.От 11.00 часа в Националния пресклуб на БТА на бул. \"Цариградско шосе\" 49 ще се проведе заключителнапресконференция, на която ще бъдат представени резултатите от внедряването на Системата за електроннонаблюдение на правонарушители.От 11.00 часа в зала „Витоша\" на хотел Маринела ще се проведе кръгла маса - дискусия „Спортът е свобода\".От 12.00 часа в залата на 5-и етаж в МОН, ще се проведе пресконференция за представяне на резултатите отмайската сесия на Държавните зрелостни изпити 2019 г.От 12.00 часа в Центъра по трансфузионна хематология на ВМА Военномедицинска академия и представители на футболен клуб ЦСКА отново обединяват сили в подкрепа на безвъзмездното кръводаряване.От 12.40 часа в МВнР министър Екатерина Захариева ще се срещне с министъра на външните работи и международното сътрудничество на ОАЕ шейх Абдула ал-Нахаян. Двамата министри ще направят съвместно изявление от 14.00 часа в МВнР.От 13.00 часа 5 състав на Специализирания наказателен съд ще гледа делото срещу Васил Р., обвинен в образуване и ръководене на организирана престъпна група.От 13.00 часа 25 състав на Софийския градски съд ще гледа делото срещу Румен С., подсъдим за укриване наданъци в особено големи размери.От 14.00 часа в сградата на АПИ ще се отворят офертите в обществената поръчка за избор на изпълнители прирехабилитацията на 126 км второкласни и третокласни пътища.От 14.00 часа в Клиниката по нервни болести на УМБАЛ „Александровска\" ще се проведе среща във връзка съсстартиралия европейски проект „Иновации за деменциите в Дунавския регион\" (INDEED) (2018 - 2021) сръководител проф. д-р Александър Курц, Технически университет, Катедра по психиатрия, Мюнхен, Германия и координатор за България академик Лъчезар Трайков.От 18.00 часа в Галерия „Райко Алексиев\" ще бъде открита изложба, посветена на Светлин Русев (1933 - 2018).От 18.30 часа в Литературен клуб „Перото\" ще се проведе литературно събитие на издателство „Парадокс\".От 12.30 часа в хотел „Орбита\" ще бъде открита Седма международна научна конференция „Съвременнотообразование - условия, предизвикателства и перспективи\".От 17.00 часа в Регионалния исторически музей в Благоевград ще бъде открита изложбата „Почетните граждани на Благоевград\".От 18.00 часа в зала „Пейо Яворов\" Камен Донев ще представи моноспектакъла Лекция № 2 - „Възгледите на един учител за всеобщата просвета\".От 18.00 часа в Градска художествена галерия ще бъда представени творби на художника Аргир Манасиев.В Поморие ще се проведе Фестивалът Classic cars & Jazz fest.В сградата на Бизнес инкубатора в Бургас ще се проведе проект за дигитални умения и предприемачество, насочен към момичета на възраст от 12 до 18 години.От 10.00 часа в залата на БЧК Бургас ще се проведе церемония, на която ще бъдат връчени грамоти на училищата и класните ръководители за участието им в проекта \"Това не си го правил\" за популяризиране на доброволното и безвъзмездно кръводаряване сред тазгодишните абитуриенти.От 10.30 до 16.00 часа в Експозиционен център „Флора\" ще се проведат безплатни консултации за затлъстяване и метаболитен синдром. От 17.30 часа ще се проведе и лекция на тема „Затлъстяването- пандемията на новия век\".От 11.00 часа в Заседателната зала на Община Бургас ще се проведе работна среща и ще бъде подписаноспоразумение за сътрудничество между Община Бургас, Областна администрация Бургас и Българската академия на науките.От 16.00 часа в Исторически музей ще бъде открита изложбата \"Гутенберг и славянският свят\".От 18.00 часа в Дома на нефтохимика физикът Теодосий Теодосиев ще представи в града биографичния си филм „Формулата на Тео\".От 09.30 часа в Концертното студио на Радио Варна ще започне дискусионен форум на тема „Агресия, хуманност, кино\". Събитието е част от програмата на 18-ия Международен фестивал на червенокръстките и здравни филми във Варна.От 14.00 часа в Морско казино Българският червен кръст заедно с Община Варна организират 2019 г. в рамките на 18-тия Международен Фестивал на червенокръстките и здравни филми, представяне на устройство за изкуствено зрение ORCAM и система за безопасност на пътя MOBILEYE.От 15.00 часа в библиотеката на Медицински университет - Варна ще се проведе кръгла маса на тема„Съвременност-агресия и хуманност\" с участието на писатели-медици.От 16.00 часа в зала „ЮГ\" на Археологическия музей във Варна ще бъде открита изложбата „Хлябът и виното - от древността до наши дни\".От 16.30 часа в зала „Европа\" на Фестивален и конгресен център ще започне филмовата програма, посветена на 100-годишнината на Междуна¬род¬на федерация на дружествата на Червения кръст и Червения полумесец.От 17.00 часа на централния вход на Морската градина ще се проведе кръводарителска акция „Дари кръв, вземи билет и автограф\" по повод Световния ден на кръводаряването.От 17.30 часа в Изложбени зали „Рафаел Михайлов\" ще бъде открита изложба „Багри, орнаменти, дизайн - 200години българско килимарство\".От 18.30 часа в Клуб 7 ще бъде открита поетична вечер с Румяна Пелова.От 19.00 часа в читалище „Надежда - 1869\" ще се състои първи концерт на Балетна школа „Класика\" при НЧ„Надежда - 1869\".От 20.00 ч. в „Калоянова крепост\" ръководителят на Областна пощенска станция В.Търново Анета Тангалова ще валидира пощенско-филателно издание на тема „100 години „Зонта Интернешънъл\" - една пощенска марка и специален пощенски печат в тираж 10 500 броя.От 18.00 часа в Куклена зала на ДКТ „Палечка\" по Ханс Кристиан Андерсен.От 17.00 часа в градинката до сградата на БЧК ще бъдат отбелязани 143 години от смъртта на Цанко Дюстабанов.От 19.00 часа Национално дружество „Традиция\" организира караул и поднасяне на венец пред монумента.От 10.00 часа на пл. „Свобода\" ще се проведе Бъди Доброволец - Промени Света.От 19.30 часа в Младежки център - Добрич, Концертна зала, ще се проведе Рок концерт на група „Planetarium\".От 13.30 часа в хотел „Интернационал\" ще се проведе международен форум „Партньорство за по-добри социални услуги, заетост и развитие\".От 10.00 часа в залата на Община Кюстендил ще се проведе редовно месечно заседание на кметовете и кметските наместници.От 10.00 часа кметът Вяра Церовска ще даде пресконференция във връзка с предстоящия празник на града.От 11.00 часа на официална церемония ще бъде дадено начало на строителството на нов параклис „Св. Възнесение Господне\" в село Кладница.От 14.00 часа във Второ фоайе на Двореца на културата ще се състои церемонията по награждаване напобедителите в конкурса „Учителят, който ме вдъхновява\".От 17.30 часа Малък салон, Дворец на културата, ще се състои общ концерт на ученици от Обединената школа по изкуства към ОК Дворец на културата.От 18.00 часа пред сградата на Областна администрация ще се състои първото издание на фолклорния фестивал „Магията на българските традиции\".От 18.00 часа в кафе-клуб ,,Бордо\" ще се сътои премиера на книгата на Радослав Гизгинджиев ,,Лепири: между сянката и Светлината\".В 13.10 часа в зала „Панорама\" на хотел „Империал\" министърът на културата Боил Банов и представителите на Секретариата на ОЧИС (Организацията за Черноморско икономическо сътрудничество) ще дадат брифинг по повод подписване на Декларация, с която се изразява политическа воля да продължи обмена на добри практики при опазването и популяризирането на културното наследството и процесът на неговата цифровизация.В 13.30 часа в зала 3 на Районния съд ще се проведе заседание по делото срещу Виолета Т. и Васил Г., обвинени че при условията на продължавано престъпление в съучастие със съизвършител Иван К. са набрали, транспортирали и превели през границата на страната през ГКПП\"Капитан Андреево\" отделно лице - Валентин Д. с цел да бъде използван за отнемане на телесен орган - бъбрек, независимо от съгласието му.В 19.00 часа в ДК „Борис Христов\" ще се състои вторият концерт от XXIII Австрийски музикални седмици.В 17.00 часа в къщата-музей „Христо Г. Данов\" ще се състои церемония по удостояване с Национална награда\"Христо Г.Данов\" за принос в българската книжовна култура.От 10.00 часа в Поморие ще се проведе фестивалът „Classic cars & Jazz fest\".От 11.00 часа на ул. „Княз Борис І\" № 36 стартират дейностите по преустройство, СМР и промяна напредназначението на „Център за грижа за възрастни хора в невъзможност за самообслужване\".От 21.00 часа на Антична и средновековна крепост „Туида\" ще се състои операта „Аида\".От 11.00 часа в залата на административната сграда на „Слънчев бряг\" АД министърът на туризма НиколинаАнгелкова ще открие приемна за гражданите и бизнеса в к.к. Слънчев бряг.От 10.00 часа в Детски отдел на библиотека „Родина\", ул. „Българско опълчение\" 69, ще се проведе Програма„Играя и се уча\" - групови занимания с деца от 0 до 6 години и техните родители.От 18.00 часа в Зала „Байер\" ще се състои Пленер по живопис „Дружба\" 2019, изложба на участниците.От 18.30 часа в Драматичен театър ще се състои \"Превъплъщения\" - спектакъл на Школа за класически танци при НЧ „Родина -1860\".От 18.30 часа в РБ „Захарий Княжески\" ще бъде представен документален филм „Папа Франциск: Човек на думата си\", Франция, 2018, 96 мин., режисьор Вим Вендерс. Организатор: Фондация „Дон Боско България\".От 19.00 часа в Оперен театър ще бъде представена „Сиси - душата на императрицата\".От 10.30 часа в Зала 311 на Общината ще се проведе информационна среща на тема „Възможности за финансиране от Европейските структурни и инвестиционни фондове (ЕСИФ)\".От 14.30 часа в зала 74 на Община Търговище ще бъдат наградени победителите в конкурса за рисунка, есе имултимедийна презентация „В живота ми няма място за наркотици\" на Общинския съвет по наркотични вещества.От 17.00 часа с парад на всички участници от площад „Стоян Мавродиев\" по улица „Васил Левски\" до площад„Свобода\", ще се състои откриването на XI Празници на женските и девически хорове „Проф. Лилия Гюлева\".Официалната концертна програма започва в 18.00 часа в концертната зала на читалище „Напредък-1864\"Търговище.От 09.30 часа в зала 363 в сградата на общината ще се проведе обществено обсъждане на касовото изпълнение на бюджета на Община Шумен за 2018-та година.От 18.00 часа в парк „Студентски\" ще се състои битка между български рок банди - „Battle of BG bands\", част от програмата за третото издание на фестивала „Шумен Рок\", който ще се проведе от 14 до 17 юни. ", "date": "2019.06.14", "title": "Предстоящи събития в страната за 14 юни"}
{"url": "http://www.cross.bg/tema-putishta-lyatoto-1606706.html", "text": "/КРОСС/  Европейски залагания - кой ще е новият председател на Европейската комисия? По кои пътища ще има ремонти през лятото? Информация от АПИ; Предложение на ВМРО. Карта \"Българин\" за сънародниците в чужбина - какви права да дава? В минутите на синоптика. Ще има ли резки промени на времето през почивните дни? По кои пътища ще има ремонти през лятото? На живо от село Мокрище: Кой е отговорен за инцидента на жп надлеза, при който бяха ранени три деца? Министърът на транспорта Росен Желязков: За сигурността във влаковете, поредицата злополуки с малки самолети и за кои пътища ще се плащат тол такси; Защо съдът остави на свобода ученика, обвинен в тероризъм? И имало ли реална опасност да извърши атентат? Коментар на експерта Тихомир Безлов;На живо от Сливен: Ексклузивен разказ на роднините на жената, простреляна от мъжа си в заведение на петолъчката; В рубриката „Чети етикета\" ще доведат ли до финансова криза ниските лихви по кредитите? Първи български пациент с шанс за белодробна трансплантация във Виена. ", "date": "2019.06.14", "title": "Теми и гости в сутрешните блокове на телевизиите на 14 юни "}
{"url": "http://www.cross.bg/kruvodariteli-mezhdynarodnata-stotitzi-1606699.html", "text": "/КРОСС/ „Кръвта е дар за живот. Благодарим ви! “ – това е мотото на стартиралата през 2004 година инициатива 14 юни да бъде отбелязан като специален ден за честване на доброволното кръводаряване и за изразяване на благодарност към безвъзмездните кръводарители.На тази дата е роден Карл Ландщайнер, носител на Нобелова награда за откриването на системата АBО кръвни групи. Към идеята на Международната федерация на Червения кръст и Червения полумесец, Международната федерация на организациите на доброволните кръводарители, Международната асоциация по трансфузионна хематология и Световната здравна организация, днес са съпричастни над 192 страни по света.14 юни е ден, в който искаме всички българи, ангажирани с каузата на безвъзмездното кръводаряване – кръводарители, организатори, симпатизанти, журналисти да почувстват положителното отношение и благодарност към проявените от тях съпричастност и милосърдие. Да продължат активността си и да предадат усещането за благородната мисия на останалите членове на обществото.Вярваме, че нова генерация от безвъзмездни и доброволни кръводарители ще последва техния пример, за да бъде осигурявана необходимата кръв за спасяване на човешкия живот, където и когато е необходима.Дарената кръв няма цена, така както приятелството, любовта и човешкия живот!Всеки ден в нашата страна стотици хора с различни професии, възраст и социално-икономически статус, даряват кръв! Благодарение на човеколюбието и отзивчивостта им ежедневно се спасява живота на стотици пациенти.", "date": "2019.06.14", "title": "Световен ден на кръводаряването"}
{"url": "http://www.cross.bg/eliseii-prorok-neeman-1606698.html", "text": "/КРОСС/ Св. пророк Елисей живял около 900 г. преди Христа. Той бил приемник в пророческото служение на свети Илия. Когато Бог се явил на Илия на планината Хорив и му поръчал да помаже вместо себе си пророк, това определение свише се паднало на Сафатовия син Елисей. “Намери Илия Сафатовия син Елисея, когато ореше. Дванадесет рала волове имаше той и сам беше при дванадесетото. Минавайки край него, Илия хвърли кожуха си върху него. И Елесей остави воловете си и се затече след Илия и каза: “Позволи ми да целуна баща си и майка си, и ще тръгна след теб”! Той му отговори: “Иди и върни се”! Той се върна от него, взе рало волове, закла ги и като запали ралото на воловете опече месото им и го раздаде на людете и те ядоха. А сам той стана и тръгна след Илия и почна да му служи” /3 Цар.19:19-21/.Виждайки усърдието на своя ученик, св. пророк Илия, преди да си замине от тоя свят, му казал: “Искай, каквото желаеш да ти направя, преди да бъда взет от тебе!” - “Духът, който е в тебе, да бъде двойно върху мене!” - отговорил му Елисей, който желаел най-вече от всичко възможност да извършва свето служение с чудодействена сила за по-нататъшен успех. - “Мъчно нещо искаш” - казал му Илия, но изпълнил молбата на своя приемник. Оттогава Елисей ревностно се предал на пророческо служение, като утвърждавал във вярата израилския народ и свидетелствал за пребъдващия в Него Бог чрез многобройни чудеса. “И в своите дни пред княз не трепереше, и никой го не надмина; нищо го не надделя, и след смъртта делата му бяха чудни” (Сир. 48:13-15).Народът виждал в Елисей Божий пратеник, назидавал се от неговото слово и, макар да не дошъл до пълно покаяние, все пак отчасти се отклонявал от служението на езическите богове, към които били привлечени мнозина израилтяни чрез своите нечестиви царе.Свети пророк Елисей извършил много чудеса.Жителите на Йерихон се оплаквали на Елисей, че водата им е лоша и затова земята е безплодна. Светият пророк веднага им помогнал с чудотворството си - водата станала здрава и нямало повече безплодие. Във време на война цялата войска изнемогвала от жажада. По молитвата на пророка, всички ями и изсъхнали потоци внезапно се напълнили с вода. На една бедна жена умрял мъжът, като оставил много дългове. Заимодавецът се заканял да й вземе двата сина за свои роби, ако тя не му се издължи. Вдовицата разказала на Елисей своята тъга. “Нямаш ли нищо в къщи”? - попитал я пророкът. - “Нищо нямам, отговорила вдовицата, освен един съд с маслиново масло”. “Иди си, поискай празни съдове от всички твои съседи - казал й пророкът. - и наливай масло във всички тия съдове, докато се напълнят”! Жената изпълнила повелята на пророка; маслиновото масло се оказало тъй много, че тя когато го продала, не само изплатила всички дългове, но й останали средства, с които издържала семейството си.В Сирийската страна живял един храбър военачалник, на име Нееман. Той заболял от проказа и никакви лекари не могли да го излекуват. При жената на Нееман прислужвала една малка израилтянка, взета в плен във време на войната. Жалейки за Нееман, тя казала на господарката си: “Да отидеше моят господар при пророка, който е в Самария, навярно би се излекувал”. Жената на Нееман съобщила на мъжа си думите на малката израилтянка и Нееман взел от царя позволение да отиде в Самария. Царят му дал писмо до израилския цар. Нееман взел със себе си злато, сребро и богати дрехи за дар на този, който го изцери и се отправил за Израилската земя. Като пристигнал, той дал на царя писмото от сирийския цар, който пишел: “Пращам ти Неемане, моя слуга, за да го очистиш от проказата”. Наскърбил се израилският цар, когато прочел това писмо. “Нима аз съм Бог, да умъртвявам и съживяват!” - извикал той. - “Сирийският цар търси повод, за да ми обяви война”.Елисей узнал за скръбта на царя и пратил да му кажат: “Защо скърбиш? Нека дойде при мене Нееман и ще узнае, че има Божий пророк у Израиля”. Нееман с многобройната си прислуга доближил до къщата на Елисей. Пророкът пратил при него слугата си да му каже: “Иди, окъпи се седем пъти във водите на Йордан и ще се излекуваш!” Гордият пълководец се разсърдил. Той се обидил, загдето пророкът сам не излязъл при него. “Аз мислех - казал той, - че пророкът ще излезе и ще призове над мене името на своя Бог и ще си тури ръката на мене, а той ме праща на Йордан. Нима нашите реки близо до Дамаск не са по-добри от Йордан и от всички израилски води?” С тия думи той си бил тръгнал вече назад. Но слугите му го убедили да изпълни съвета на пророка и Нееман, като се потопил седем пъти във водите на Йордан, се очистил съвършено от проказата.Тогава той с благодарност се върнал при Елисей и, като му предложил богатите си дарове - злато, сребро и скъпи дрехи, му казал: “Сега познах, че няма Бог, освен Тоя, Комуто се покланят у Израиля! Прочее, приеми даровете, които ти донесе твоя раб!” Но Елисей се отказал от даровете и Нееман си заминал обратно, като дал обещание да не се покланя повече на идолите и да се моли на Бога Всевишни.Веднъж, когато израилтяните воювали със сирийците, донесли на сирийския цар, че пророк Елисей съобщава на враговете му за всички негови планове и с това вреди на успеха на неговото дело. Сирийският цар, разгневен, заповядал на войската си нощно време да обкръжи града, в който пророкът се намирал, за да го вземе в плен. На разсъмване един от слугите на Елисей, като видял множество неприятелска войска около града, уплашил се и казал на своя господар: “Какво ще правим?” - “Не бой се! - отговорил му Елисей. - Защото ония, които са с нас, са повече от ония, които са с тях!” И Елисей започнал да се моли: “Господи, отвори му очите да види!” И веднага слугата видял, че цялата планина е покрита с конници и ездачи. Той разбрал, че пророкът е охраняван от непобедими небесни сили. По волята Божия враговете дошли в смущение и, като били поразени със слепота, паднали в ръцете на израилския цар. Царят искал да избие пленниците, но Елисей му казал: “Не твоето оръжие ги плени!” - и склонил царя към милосърдие. Царят го послушал и пуснал пленниците на свобода.Много други чудеса извършил св. пророк Елисей и предсказал бъдещето. Пророчествата му са описани подробно в Библията (Четвърта книга Царства). Той умрял в дълбока старост, при цар Иоас, комуто предсказал победа над сирийци. Веднъж войници погребвали мъртвец близо до гробницата на Елисей. При неочаквано нападение на неприятелите те хвърлили мъртвото тяло в гробницата на пророка. Умрелият, като се допрял до костите на светия пророк, веднага възкръснал.", "date": "2019.06.14", "title": "Св. пророк Елисей"}
{"url": "http://www.cross.bg/bivsh-oto-lyubomir-1606707.html", "text": "/КРОСС/ , бивш министър по европейските въпроси;, юрист;, адвокат;, директор на Института за икономика и международни отношения;, бивш управител на БНБ;, депутат от „БСП за България\" в 44-ото НС;, треньор на националния отбор по волейбол;, депутат от „БСП за България\" в 44-ото НС;, бивш финансов министър; ", "date": "2019.06.14", "title": "Родени на 14 юни "}
{"url": "http://www.cross.bg/gradysa-stranata-latviya-1606714.html", "text": "/КРОСС/ Температурите в Литва достигнаха рекордни за юни равнища. Горещата вълна наложи затваряне на училищата, застрашава и реколтата в балтийската страна, предаде Франс прес.Вчера централният град Кайсиядорис беше най-горещото място в страната с 35,7 градуса. Това е най-високата регистрирана някога температура през месец юни в Литва.В сряда шестима души загинаха от удавяне, а някои училища преустановиха занятия заради жегите.До края на днешния ден се очакват проливни дъждове с гръмотевици и градушки.В Латвия от няколко дни температурите се задържат над 32 градуса. Над западната част на страната минаха гръмотевични бури, а градушки унищожиха оранжерии и електропроводи.", "date": "2019.06.14", "title": "Рекордни жеги в Литва и Латвия"}
{"url": "http://www.cross.bg/putya-rehabilitatziyata-putishta-1606709.html", "text": "/КРОСС/ Офертите в обществената поръчка за избор на изпълнители при рехабилитацията на 126 кмвторокласни и третокласни пътища ще бъдат отворени днес, съобщиха от Агенция \"Пътна инфраструктура\".Ще бъдат основно ремонтирани близо 47 км от пътя Русе - Кубрат, около 27 км от пътя Поликраище - Елена - Сливен, над 23 км от пътя Полски градец - Тополовград - с. Устрем, близо 10 км от пътя Каблешково - Межден и около 19 км от пътя Варна - Житница.Общата индикативна стойност на поръчката е над 95 млн. лв. без ДДС и тя е в шест обособени позиции.Срокът за изпълнение на строителните дейности е десет месеца. Проектите ще кандидатстват за финансиране от ОП \"Региони в растеж\" 2014-2020 г., при спестен финансов ресурс по програмата.", "date": "2019.06.14", "title": "Отварят офертите за рехабилитацията на 126 км пътища"}
