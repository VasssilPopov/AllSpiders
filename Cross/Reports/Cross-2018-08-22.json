{"url": "http://www.cross.bg/sirisena-narkotrafik-smurt-1582154.html", "text": "/КРОСС/ Шри Ланка скоро ще възобнови екзекуциите. Мораториумът върху смъртното наказание продължи 42 г.. Новината съобщи президентът Маитрипала Сирисена, предаде БГНЕС.Все пак Коломбо няма да екзекутира петима осъдени на смърт за наркотрафик пакистанци, а ще ги предаде на родината им, където да бъдат екзекутирани.Петимата пакистанци са сред 18-те души, сред които има и една жена, които са осъдени на смърт за наркотрафик и чиито екзекуции ще бъдат изпълнени, каза Сирисена. Президентът не уточни кога ще бъде първото обесване.„Решен съм да се прилага смъртното наказание за сериозно престъпления с наркотици и ще започна със списъка [на 18 души], даден ми от затворите“, каза президентът на среща с обществеността в северните райони на страната.Сирисена каза, че ще проведе разговори с новия премиер на Пакистан Имран Хан за репатрирането на осъдените пакистанци и за екзекутирането им там.Международните групи за защита на правата на човека и Европейският съюз поискаха от Шри Ланка да преосмисли позицията си, откакто Сирисена съобщи миналия месец, че иска да сложи край на мораториума върху обесването.Полицията е убедена, че намиращия се в индийския океан остров е използван като транзитен пункт от наркотрафикантите. Според официалната статистика, към миналия месец в затворите в страната има 373 осъдени на смърт, от които 18 за наркотрафик.", "date": "2018.08.22", "title": "В момента 18 души са осъдени на смърт за наркотрафик"}
{"url": "http://www.cross.bg/ninova-pravitelstvoto-liderut-1582165.html", "text": "/КРОСС/  „Спуснат е отнякъде човек, непрозрачно, необсъждано, не чухме да е имало конкурс или някаква процедура за избор. Посочен човек. Обществото не е информирано и то за един изключително важен сектор, където виждате какви проблеми могат да се случат и какъв професионализъм се изисква там.” Това коментира лидерът на БСП Корнелия Нинова на въпрос за новоназначения директор на Агенцията по вписванията Габриела Козарева. „Не просто да дойдеш от Агенция за малки предприятия и да си въобразяваш, че може да управляваш система като Търговския регистър”, каза още лидерът на БСП. По думите й е нормално да има състезателно начало, да се явят професионалисти. „Дано не се окаже поредната калинка, която при следващ проблем ще изгори като бушон просто, за да да не поеме никой политическата отговорност”, коментира още Нинова.  ", "date": "2018.08.22", "title": "Нинова: Изборът на новия шеф на Агенцията по вписванията е непрозрачен "}
{"url": "http://www.cross.bg/godishnina-suzdavaneto-ata-1582117.html", "text": "/КРОСС/ На  президентът и върховен главнокомандващ Въоръжените сили Румен Радев ще бъде гост на честването на 70-ата годишнина от създаването на Българската военнотранспортна авиация и празника на 16-та транспортна авиационна група. ", "date": "2018.08.22", "title": "Президентът Радев ще бъде гост на отбелязването на 70-ата годишнина от създаването на Военнотранспортната авиация"}
{"url": "http://www.cross.bg/godina-astronavt-vuzel-1582153.html", "text": "/КРОСС/ Подготвящият се за трета мисия на Международната космическа станция японски астронавт Соичи Ногучи написа в Twitter, че най-важното нещо в космоса е тоалетната и правилното й използване, съобщава сайтът РИА Новости.\"\" Към своето съобщение японският астронавт пусна и илюстрация. На снимката той се намира редом до космическата тоалетна.Ногучи вече два пъти е участвал в мисии на Международната космическа станция. През 2006 година той е летял до МКС със совалката \"Колумбия\", а три години по-късно с руския кораб \"Союз\". Третия си полет той ще осъществи в края на 2019 година.На МКС са разположени две тоалетни. Първоначално санитарният възел действал само в руския отсек \"Заря\".През 2017 година НАСА поръча на Русия тоалетна за модула си \"Транкуилити\", тъй като дълго време не можа да разработи свой аналог. За санитарния възел НАСА заплати на Русия 19 милиона долара.", "date": "2018.08.22", "title": "Японски астронавт: В космоса най-важното нещо е тоалетната! "}
{"url": "http://www.cross.bg/chyzhbina-stranata-putyvaniyata-1582159.html", "text": "/КРОСС/ Към края на второто тримесечие на 2018 г. пътуванията на българите с цел почивка намаляват с 5,6% спрямо същия период на миналата година. Това показват предварителните данни на Националния статистически институт, публикувани днес.По-конкретно броят на пътувалите в страната намалява с 12,4%, докато броят на пътувалите в страната и чужбина и само в чужбина се увеличава съответно с 58,3 и 22,4%Общо 1,08 млн. българи са реализирали туристически пътувания за първите 6 месеца от годината. Преобладаващата част от тях – 77,7%, са пътували само в страната, 17,5% - само в чужбина, а 4,8% са пътували както в страната, така и в чужбина.                 Най-много са пътували българите на възраст 25 - 44 години – 431,4 хил., или 39,8% от всички пътували лица. Във всички възрастови групи преобладава относителният дял на пътуванията в страната, като най-висок е този дял при лицата на възраст 45 - 64 години – 80,4% от пътувалите в тази възрастова група, показват данните на НСИ.Любопитното е, че при пътуванията в чужбина делът на пътувалите лица на възраст 15 - 24 години е най-голям – 22,5% от пътувалите в съответната възрастова група. Според информацията на НСИ става видно, че българите предпочитат да организират пътуването си самостоятелно, като над 91% от екскурзиите са именно такива.Предварителните резервации не са сред предпочитанията на родните туристи – само 3,5% от ваканциите в България са с предварителна заявка. При пътуванията извън България около една трета с резервации. Най-голямото перо в бюджета при пътуванията на българите в страната е храната – близо 40%, докато в чужбина са разходите за транспорт — 29,2%.                През второто тримесечие на 2018 г. средният разход при пътуване слична цел на едно лице на възраст 15 и повече навършени години е 180,89 лв. в страната и 610,77 лв. в чужбинаСъщевременно разходите на едно лице за професионално пътуване са средно 157,73 лв. в страната и 1 053,72 лв. в чужбина.", "date": "2018.08.22", "title": "НСИ: За година пътуванията на българите с цел почивка намаляват с 5,6%"}
{"url": "http://www.cross.bg/kudeto-zarkov-turgovetz-1582164.html", "text": "/КРОСС/  Те стигат до населени места, където другите търговци не искат „Кооперациите са единствените, които стигат до места, където никой друг търговец не може да отиде. Те практически доставят хляба на хората там, където никой друг търговец не иска да отиде, защото просто не му излиза сметката. Те трябва да бъдат подкрепени в това начинание, ако трябва и законодателно.” Това заяви на среща между ръководствата на БСП с Централния кооперативен съюз в София, зам.-председателят на ПГ на „БСП за България” Крум Зарков. Той бе помолен да коментира желанието на левицата да допринесе по-голям процент български стоки да се продават в големите търговски вериги. „Ние сме в непрекъснат диалогов режим с производителите, за да определим това, което е възможно и ще допринесе за стимулиране на повече пласиране на българската продукция на пазара, т.е. на по - добри условия, при които българските производители да участват на пазара.”  Зарков добави, че БСП се стреми да изработи решенията заедно с хората, които са на терен, които работят, които произвеждат. „В Кооперативния съюз членуват хора, които произвеждат блага и продукти, които се сблъскват с всички нередности на нашата система в момента - от сивата икономика, през злоупотребата с господстващо положение на конкуренти, до обезлюдяването на цели региони”, заключи той. ", "date": "2018.08.22", "title": "Крум Зарков: Кооперациите трябва да бъдат подкрепяни и законодателно"}
{"url": "http://www.cross.bg/ivancheva-suda-beshe-1582163.html", "text": "/КРОСС/ Прокуратурата внесе в Специализирания наказателен съд обвинителния акт срещу кмета на столичния район „Младост” Десислава Иванчева, заместника й Биляна Петрова и Петко Дюлгеров за подкуп, съобщиха от съда.Делото е разпределено на съдия Иво Хинов.Тримата трябва да отговарят пред съда за сумата от 70 хиляди евро, взета от бизнесмена Александър Ваклин. На 17 април Иванчева, Петрова и Дюлгеров бяха показно арестувани в центъра на София. Кметицата и приближените й твърдят, че от задържането до момента правата й се нарушават, докато в същото време общината минава в орбитата на ГЕРБ.Междувременно кмет на „Младост” стана арх. Румен Русев, който беше заместник на Иванчева. Той беше обвинен, че подпомага бетонирането на квартала – твърдение, което отрича.", "date": "2018.08.22", "title": "Делото „Иванчева” влиза в съда"}
{"url": "http://www.cross.bg/ryski-nikolaii-rezhisyora-1582162.html", "text": "/КРОСС/ От днес започват \"Дните на руското кино в България 2018\". Нови руски кинофилми ще бъдат прожектирани всеки ден в Руския културно-информационен център в София.                             Първата прожекция ще бъде днес от 19 часа, като зрителите ще могат да се насладят на филма по действителен случай „Салют 7“ на режисьора Клим Шипенко. Проектът се реализира в рамките на международното сътрудничество в областта на киното между Русия и България и цели да запознае българската аудитория с руската култура.                           По време на откриването на третото издание на „Дните на руското кино“ за среща с българската публика у нас гостуват съвременни руски режисьори, актьори и композитори.                          Те ще представят филмите си пред аудиторията и ще поговорят за своите идеи и вдъхновение.                     Кинопрожекциите, които можете да гледате до 28 август са:„Давай“ на режисьора Кирил Плетньов„Подхвърлен“ (създаден през 2018 г.) на Иван Твердовски„Монах и демон“ на Николай Достал„Блокбастер“ от реж. Иля Стюарт„Селфи“, представен от реж. Николай Хомерики„Нашествието“ на Фьдор Бондарчук                         Входът за всички прожекции е безплатен. Озвучаването на филмите ще е на руски език, като за българския зрител са заложени субтитри на български език.Руското кино ще радва почитателите си и във Варна от 25 до 30 август, когато ще бъде част от фестивала „Любовта е лудост“.", "date": "2018.08.22", "title": "Именити руски творци представят своите филми пред българска публика"}
{"url": "http://www.cross.bg/kmetstvoto-sgradata-politziyata-1582148.html", "text": "/КРОСС/ Автомобил, натоварен с газови бутилки, се вряза в кметството на холандския град Бемел, община Лингевард, в югоизточната част на страната, съобщава omroepgelderland.nl.Според очевидци шофьорът е насочил автомобила умишлено. При удара автомобилът се е запалил и изгорял, а сградата на кметството е сериозно повредена.Инцидентът е станал в 2 часа местно време в нощта срещу 22 август. Шофьорът минал през моравата пред кметството и заобикаляйки загражденията, насочил автомобила към сградата.​Пристигналите на мястото пожарникари потушили огъня и намерили тялото на мъж. Самоличността на шофьора не е установена, но източници от полицията твърдят, че има заподозрени.Algemeen Dagblad цитира представител на противопожарната служба, според когото в полицията е получена заплаха, която може да бъде свързана с нападението.Кметството ще остане затворено през целия ден, в сградата няма и ток, обяви кметът Мариане Шуърманс.", "date": "2018.08.22", "title": "Автомобил с газови бутилки се вряза в кметството в холандски град"}
{"url": "http://www.cross.bg/kipur-bulgariya-otgovornost-1582150.html", "text": "/КРОСС/ - Проф. Гечев, скандалите в държавата отдавна са всекидневие, още незатихнал и нерешен един проблем, избухва друг, независимо че е сезонът на отпуските. Само два примера от последните 1-2 седмици - спирането на Търговския регистър и фалитът на \"Олимпик\", създават впечатлението, че се движим на автопилот. Как ще коментирате реакцията на властите и поведението на институции като ДАНС и КФН, които би трябвало да осъществяват контрол и да имат превантивна роля.- Тези два примера илюстрират огромните мащаби на корупцията, наглостта, бездарието и  чувството за безнаказаност у управляващите. Сега обучението по компютри и софтуер на практика започва от детската градина. Не може правителството панически да обяснява срива на Търговския регистър с едновременен отказ на няколко записващи диска. Това е обида за всеки разумен човек, който ползва компютър.Как така някаква баба с фризьорска фирма е спечелила обществената поръчка на Агенцията по вписванията, за да поддържа и надгражда софтуера на компютърната система? Това противоречи на здравия разум.Очевидно, че фризьорката е използвана като бушон, а парите са прибрали началниците на държавна служба. Забележете, че те даже не са си направили труда да намерят или да създадат фирма все пак с някакъв компютърен профил на предмета си на дейност.И всичко това с регистъра става само няколко месеца, след като правителството пак цъфна под прожекторите с уж технически провал на митническата система БАЦИС. И там се оказа, че им спирала системата на записване на камиони, влакове и самолети пълни с интересни, много скъпи стоки за специална употреба.Не друг, а главният прокурор каза пред парламентарната комисия, че софтуерната система е била направена така, че да може да се прикрива нейната манипулация, т.е. да се краде с пълни шепи. Същата е историята със застрахователното дружество \"Олимпик\".То е регистрирано в Кипър, но негов клон оперира в България. В Кипър разбират, че дейността му в България е повече от подозрителна и му отнемат лиценза.Тук, у нас, държавните институции сладко блеят с години. А от отнемането на лиценза през месец май т.г., до скандала от средата на август си кротуват и незнайно на какво се надяват, че \"изгарянето\" на 200 хиляди полици ще мине тихо и без последствие. Но...не познаха. - Оставките на Ралица Агайн като зам.-шеф на КФН заради \"Олимпик\" и на Зорница Даскалова от шефския пост в Агенцията по вписвания заради регистъра достатъчни ли са за поемането на отговорност от институциите, които не са си свършили работа. Има ли и други отговорни лица и фактори? Какво предлага опозицията за случаите?- Разбира се, че не са достатъчно. Това е познатата операция \"измиване на ръцете\". Несъмнено те носят лична отговорност, но за сериозността на въпросните изисквания е нужно комплексно, бързо и професионално разследване на конкретните отговорности от цялото ръководство. Как така председателят на КФН не знае, не е чул и нямал никакво отношения към този срив в застраховането? Ако само заместниците на управленията застраховане, инвестиции и пенсионни фондове са отговорни, то за какво ни е председател - да ходи по коктейлите ли?Или пък, че министърът на правосъдието не знае какво става в подопечната й агенция? Ами шефовете на ДАНС, в т.ч. тези на двата финансови отдела? Те какво са правили повече от пет години та не знаят кои са действителните собственици на това дружество \"Олимпик\", с какво се обяснява неговата уникална любов към България. Къде и по какви канали изнасят парите от страната ни и връщат ли се тези пари под някаква форма у нас и т.н.С една дума, тук за оставки плаче цялото правителство, а не второстепенни началници. Затова е напълно естествено ние да настояваме за щателно разследване на целия процес по двата случая и за недопускане на замитане на следите, както ГЕРБ и техните сателити са превърнали в практика.Да припомням ли, как в дома на един началник на ДАИ намериха цял гардероб със стотици хиляди левове рушвети. Къде е този човек, колко десетилетия ще се влачи неговото разследване и осъждане? Ами \"Суджук гейт\", \"Кумгейт\", или цялата смяна митничари, които при проверка панически наскачаха през прозорците и се скриха в лисичи дупки из близката гора? Тях даже вече не ги търсят и най-вероятно са ги върнали тихомълком на работа. Щото идват избори и на управляващите ще им трябват пари, много пари- Специално по аферата с \"Олимпик\" - какво представлява това дружество? Появиха се информации, че в Испания още преди няколко години дейността му е прекратена.В същото време разследване показа, че в Кипър, където е регистрирано, клиентите му са доста по-малко от ужилените българи - 200 000. Имало е през годините и българи в управлението му. Вашият коментар?- Дружеството е регистрирано в Кипър. Там има четири офиса, които изглежда не работят на територията на тази страна, защото приходите им са изцяло, и забележете, единствено от България. По последни публикувани данни на дружеството от 2015 г. - те са реализирали приходи от почти 21 милиона евро. В България са достигали до около 270 хиляди застраховки, главно \"Гражданска отговорност\". Това е дружество \"матрьошка\". Защото то пък се държи от друго дружество в Люксембург, също доста популярна дестинация за пране на пари и укриване на данъци. Но съм сигурен, че тази верига най-вероятно минава през офшорни фирми в Тихия океан, на Карибите или при пингвините в Антарктида.Някои хора и служби сигурно знаят, но широката публика не. А на въпросния, много интересен испански гражданин, са му забранили да осъществява инвестиционна дейност в Испания. Официално, но и това нашите отговорни фактори се правят, че научават чак сега. Ами за какво са ни тогава тези служби и регулативни органи, които даже не четат информацията от интернет. С една дума - целта на грабежа е България, грабежът е успешен, \"матрьошката\" обявява фалит и се изнизва. Ние, пак ще плащаме цената. Само, че е повече от редно, тези, които допуснаха този грабеж, да си взимат шапките и да си заминават.- Възможно ли е българската държава да компенсира пострадалите, какви могат да се вариантите? Според Владислав Горанов те имали право да получат компенсация от Кипърския фонд за обезщетяване. Как виждате изхода от тази ситуация?- Това е отговорност на управляващите. Те са проспали, умишлено или не е друг въпрос, цялата ситуация с кражбата на милиони от български граждани и фирми. Затова те са длъжни да предложат решение. Всъщност, министър Горанов официално съобщава, че измамените ще пият студена вода. Какъв Кипърски фонд? Ами този фонд първо ще компенсира кредиторите на \"Олимп\", евентуално измамени в Кипър и неплатени данъци и такси в Кипър, и...ако нещо остане, ще стигне до България. Но за съжаление е наивно да очакваме, че нещо ще остане.Няма случай при фалит на такъв тип компания да са възмездени всички засегнати. Откъде-накъде кипърската държава ще носи отговорност за това, че българските органи са подкупни и/или некадърни та са позволи на собствената си територия да стане тази измама. Въобще до момента това правителство е в пълна мъгла по въпроса и освен смешни и обидно наивни оправдания не предлага нищо смислено. - Кой според вас има полза от срива на регистъра? Мнозина подозират възможни кражби на фирми, пари и информация. Кой би могъл да се възползва?- На основата на публично известна информация, както и на опита ни със системата БАЦИС, сагата КТБ и др., можем да твърдим, че най-вероятно сривът е бил добре замислен. Заличаването на нелицеприятни вписвания, покупко-продажба на фирми и акции, данните за свързани лица, задължения към НАП и др. - тук наистина може да става дума за тежки престъпления. Дали е така, може да каже следствието и съдебната система. Дали те ще си свършат работата не знам, но по-скоро съм скептично настроен. Поне не сега. Естествено, че могат да се възползват само управляващите. Защото щом управляващите го допускат, логично е именно те да имат интерес от такива странни, едновременни откази на много дискове. Както се казва \"губят се много терабайтове, но пък се печелят много пари\".- Борисов вече обеща, че в сряда регистърът тръгвал и едва ли не всичко трябва да се забрави. Властта твърди, че нищо не е загубено или унищожено - кой обаче може да гарантира това. Как очаквате да продължи този казус? - Когато г-н Борисов каже \"добър ден\", си гледам часовника. При него изявление сутрин е променено на обяд, а вечерта вече няма нищо общо със сутрешното. Веднъж \"белене\" е \"лебедово езеро\", после е \"гьол\", после пак е \"важен енергиен обект\". Да не говорим за \"хъбове\", \"газопроводи\" и т.н.Затова е пожелателно да се изчаква 48 часа след изказването на г-н Пемиера, за да сме сигурни в крайния вариант. Та, не знам дали ще тръгне и накъде ще върви този регистър. Но подозрението е, че ако тръгне, то в масивите ще липсва интересна информация. То и делото по КТБ тръгна, ама четири милиарда лева отидоха в джобовете на организирана престъпна група. Кой?Източник : ", "date": "2018.08.22", "title": "Проф. Румен Гечев: Институциите у нас блеят сладко с години"}
{"url": "http://www.cross.bg/sili-otbranata-aviatziya-1582151.html", "text": "/КРОСС/ Заместник-министърът на отбраната Атанас Запрянов и началникът на отбраната генерал Андрей Боцев ще присъстват на отбелязването на 70-атагодишнина от създаването на военнотранспортната авиация на Република България и празника на 16-та транспортна авиогрупа утре, 23 август 2018 г., от 10.30 ч. Поканени на събитието са още президентът и върховен главнокомандващ на Въоръжените сили Румен Радев, командирът на Военновъздушните сили генерал-майор Цанко Стойков, представители на държавната администрация, командири на военни формирования и други.  ", "date": "2018.08.22", "title": "Военнотранспортната авиация ще отбележи 70-ата си годишнина"}
{"url": "http://www.cross.bg/blagoevgrad-obshtini-depo-1582155.html", "text": "/КРОСС/ Общинските съвети на БСП в Гоце Делчев, Гърмен и Хаджидимово се обявяват категорично против част от боклука на Благоевград да бъде депониран на Регионалното депо за неопасни отпадъци, което обслужва три общини. „За нас е напълно непонятно, как е възможно подобни решения да се взимат еднолично, без да се иска мнението на засегнатите страни, без да се чуе становището на местната общност. Не разбираме и какви са мотивите за подобно предложение – защо е избрано точно депото в Гоце Делчев, което обслужва район с близо 60 000 души население?“ Това попитаха в декларация социалистите. Те заявяват, че е непълно необосновано да се намери някакво временно решение за боклука на Благоевград, като за сметка на това се създаде огромен проблем на три други общини – при това с много по-малки финансови възможности и бюджети. „Всеки човек може да си даде сметка, какво означава, ако в Регионалното депо в Гоце Делчев, което и без това е с почти изчерпан капацитет, се депонират допълнителни количества отпадъци. Животът му ще бъде съкратен най-малко със седем месеца и много скоро нашите три общини могат да се окажат в подобна позиция – да търсят къде да депонират своите отпадъци“, подчертават от БСП. Според тях най-големият проблем ще бъде огромната финансова тежест за местното население - извозването на отпадъците до друго депо - най-близкото възможно, ще доведе до поскъпване на таксата за битови отпадъци поне 3 пъти. „За хората в тези бедни общини с висока безработица – особено Гърмен и Хаджидимово, подобно финансово бреме ще бъде непосилно“, категорични са социалистите. Те не разбират и коментара на кмета на община Благоевград, който смята, че решението на местните парламенти не е солидарно. „Солидарно с какво и с кого? За нас не са ясни мотивите, поради които се предлага точно в Гоцеделчевското депо да бъде извозван боклука на Благоевград. Защо това да не се прави в София – разстоянието е много по-близо, а освен това има и завод за преработка на отпадъците? Можем само да предполагаме, че има други мотиви за това – финансови и политически“, посочват още в декларацията.„Категорични сме, че няма да допуснем в никакъв случай депонирането на част от отпадъка на Благоевград на Регионалното депо в Гоце Делчев. Призоваваме управляващите да проявят здрав разум, да се вслушат в мнението на местната власт и на населението в тези три общини и да не допускат създаването на допълнително напрежение, което може да ескалира в масови протести“, заявяват от БСП. „В случай, че волята на общинските ръководства и на хората не бъде зачетена, заявяваме категоричното си мнение, че ще отстояваме нашата позиция и правата ни с всички възможни законови средства“, категорични са социалистите.", "date": "2018.08.22", "title": "БСП в Гоце Делчев, Гърмен и Хаджидимово са категорично против приемането на боклук от Благоевград"}
{"url": "http://www.cross.bg/hemys-deiinosti-sofiya-1582156.html", "text": "/КРОСС/ Ремонтираме сега, за да не се наложи след 3-4 години да затворим стари участъци от автомагистралите „Хемус“ и „Тракия“, заяви председателят на Управителния съвет на Агенция „Пътна инфраструктура“ инж. Светослав Глосов. Днес той провери напредъка при ремонта на виадукта „Коренишки дол“ при 36-ти км на АМ „Хемус“ и на съоръжението при тунел „Витиня“. И двете не са обновявани повече от 30 години.На „Коренишки дол“ - при км 36, в момента се ремонтират четири от предвидените за обновяване общо 6 носещи колони на съоръжението в посока София. Виадуктът е с дължина 481 м и височина 90 метра. В експлоатация е от 1986 г. Прогнозната стойност на ремонта на стълбовете на виадукта „Коренишки дол“ е около 25 млн. лв. Пътноподдържащото дружество е максимално мобилизирано да изпълни предвидени дейности във възможно най-кратък срок. Работи се ежедневно на две смени през светлата част от деня. През нощта строителни дейности не се извършват, тъй като работниците са на много голяма височина от 90 метра, а не в затворено помещение. Не може да рискуваме живота и здравето на хората, а и не всичко може да бъде направено на изкуствено осветление, категоричен е инж. Глосов.                     До завършването на ремонтните дейности трафикът на леките и лекотоварни автомобили ще продължи да преминава двупосочно в платното за Варна. Осигурени са по една лента за Варна и една за София. Виадуктът при тунел „Витиня“ на АМ „Хемус“ е с дължина 225 м. В експлоатация е от 1984 г. Ремонтира се съоръжението в платното за София, което е при входа на тръбата за София. Платното за Варна на същото съоръжение беше ремонтирано през миналата година. Възстановени са всички носещи стълбове на виадукта. Строително-монтажните работи по конструкцията на пътното платно продължават със саниране на пътната плоча, тротоарните конзоли и фугите на съоръжението. Индикативната стойност на строително-монтажните работи е 8 млн. лв. До завършването им лекият трафик е пренасочен двупосочно в платното за Варна. Инж. Глосов съобщи, че в момента се ремонтират 5 от 17-те съоръжения, които се нуждаят от възстановителни дейности на автомагистралите „Хемус“ и „Тракия“. Три от тях са на „Хемус“ - виадуктът „Потоп“ при 19-ти км, „Коренишки дол“, както и при 33-ти км - преди тунел „Витиня“. На АМ „Тракия“ се работи на две съоръжения - при км 20 /най-високият виадукт на „Тракия“/ и при км 37, което беше компрометирано след преливането на общински язовир при Ихтиман. Предстои на АМ „Хемус“ да се ремонтират съоръжението при 37-ми км и виадуктът „Разлив“ при км 51. Отделно вече се работи и на неремонтираната тръба за София на тунел „Витиня“. В момента движението в нея е ограничено заради строителните дейности на виадукта, който е непосредствено преди тунела.                    На АМ „Тракия“, в резултат на направената добра организация на работа и техническа възможност, има възможност да започне и ремонтът на още три съоръжения.Затруднения в трафика ще има, но тези ремонти трябва да се направят, за да пътуваме безопасно, категоричен е инж. Глосов. Той апелира по-младите шофьори да бъдат дисциплинирани и коректни, да спазват правилата за движение и да не използват аварийната лента за по-бързо предвижване. Тя е за спиране в случай на авария и за специализираните автомобили, които трябва да окажат помощ при нужда, каза още председателят на УС на АПИ.По време на ремонтните дейности по АМ „Хемус“ движението на тежкотоварните камиони над 12 тона е ограничено в отсечката от 30-ти до 47-ми километър. Те се отклоняват при 30-ти км от пътен възел „Витинска река“ по път I-1 София – Ботевград и път II-17 Околовръстен път на Ботевград, след което се връщат обратно на АМ „Хемус“ при 47-ми км при пътен възел „Ботевград“ и обратно. Като алтернативен маршрут за тежкотоварните автомобили може да се използва път II-16 София-Своге-Мездра през Искърското дефиле.", "date": "2018.08.22", "title": "инж. Глосов: Ремонтираме съоръженията сега, за да не затваряме участъци от АМ „Хемус“ и „Тракия“ след 3-4 години"}
{"url": "http://www.cross.bg/ninova-proizvodstvo-bulgarskoto-1582161.html", "text": "/КРОСС/ „От няколко години провеждаме последователна политика за защита на българското производство. Това започна преди три години с промяна на Закона за търговските вериги. Уви още стоят проблемите пред българските производители и неравностойното им положение на пазара, тяхната неконкурентноспособност спрямо големите, които налагат условия и им извиват ръцете. Обсъдихме мерките в защита на българското производство. В нашия законопроект предвиждаме определен процент български стоки да се продават в големите търговски вериги.” Това заяви лидерът на БСП Корнелия Нинова, след среща на ръководството на партията и парламентарната група с ръководството на Централния кооперативен съюз в София. На нея те обсъдиха проекта на БСП „Визия за България”. Тя добави, че са обсъдени още проблемите свързани със сивата икономика. „Кооперациите са изрядни. Те си плащат данъците, задължшенията и осигуровките. Обсъдихме и очаквания да влезе през септември Закон за социална и солидарна икономика. От ЦКС имат конкретни предложения за подобряване на закона”, каза Нинова и добави, че с тяхната експертиза ще бъдат направени промени между първо и второ четене на нормативния акт.  „Формата на кооперативна собственост, на търговия и социалните функции на кооперациите са модерната форма залегнала в Европа и света. За съжаление у нас тя не се развива и среща трудности. Готови сме да помогнем и да помолим за експертизата от ЦКС, за да ни помогнат в допълването на „Визия за България” в няколко направления – икономика, земеделие, социалната политика и др. Правим два работни екипа с тях, които ще работят по проекта. Поставили сме си срок до края на годината да проведем широки разговори с цялото общество”,  каза още Корнелия Нинова.„Един основните проблеми, който коментирахме днес е подкрепата за българското производство. Това което е разработено във „Визия за България” мисля, че е добър подход, който ще начертае добрия път за развитие на българския бизнес за следващите няколко години.” Това заяви проф. Петър Стефанов председател на Централния кооперативен съюз. Той добави, че българският кооперативен бизнес модел не отстъпва по нищо на световния. „Той е преодолял всичките сътресения във всичките икономически и политически форми. ", "date": "2018.08.22", "title": "Корнелия Нинова: Определен процент български стоки да се продават в големите търговски вериги"}
{"url": "http://www.cross.bg/meiizer-anita-zheleva-1582158.html", "text": "/КРОСС/ Министерството на правосъдието (МП) разпространи становище по повод информации в други медии, че Анита Желева /Анита Мейзер/ ще участва този септември във \"ВИП Брадър\", придружена от двама униформени полицейски служители.От министерството заявяват, че не носят отговорност за публичните изяви на Анита Мейзер, тъй като тя е освободена от затвора в Сливен на 26 юни под парична гаранция. В тази връзка и с оглед разпоредбите на Наказателно-процесуалния кодекс,спазването на наложената мярка не е от компетентността на Министерството на правосъдието.От Министерството допълват и че при тях не е постъпвала молба или искане от страна на телевизионното предаване във връзка с участие на Мейзер.Припомняме, на 15 август 2016 г. миската Анита Мейзер бе арестувана за смъртта на своя съпруг. 40-годишният културист и бивш охранител Николай Димов бе убит в дома му във Варна. Тялото на мъжа е открито от съпругата му Анита Мейзер, която е собственик на жилището.След това Мейзер обжалва присъдата пред Варненския апелативен съд за убийство по непредпазливост. Желева получи от първата съдебна инстанция три години и половина затвор.Затова, че е предложила подкуп от 30 000 евро на разследващия полицай съдът ѝ присъди 4 години и половина затвор.От двете наказания Анита Желева ще търпи по-тежкото. Окръжен съд - Варна наложи на подсъдимата глоба в размер на 8 000 лева, както и обезщетение на майката на Николай в размер на 150 000 лв.На 26 юни е освободена под парична гаранция от 5000 лв. ", "date": "2018.08.22", "title": "Министерство на правосъдието не носи отговорност за изявите на Анита Мейзер"}
{"url": "http://www.cross.bg/slychaya-signal-zadurzhan-1582157.html", "text": "/КРОСС/ Полицията в Русе разследва сигнал за убийство. Задържан е внукът на жертвата. В ОДМВР - Русе е подаден сигнал от УМБАЛ \"Канев\", че в болницата е починала 82-годишна жена от с. Голямо Враново, като при извършена аутопсия е установено, че са й нанесени удари върху лицето и тялото, има травми в областта на главата и други наранявания.За изясняване на случая са предприети незабавни действия от полицията в града. В хода на провежданите оперативно-издирвателни мероприятия криминалистите са изяснили, че травмите са били причинени на 17-18 август от 34-годишен мъж, внук на жертвата. На 18 август той сам е подал сигнал на тел. 112 за влошеното здравословно състояние на баба си. Тогава с линейка тя е била транспортирана до спешното отделение на русенската болница, но същия ден е починала в медицинското заведение.На адреса в с. Голямо Враново е извършен оглед от полицията. По случая е образувано досъдебно производство. Мъжът е задържан от криминалистите, повдигнато му е обвинение от разследващ полицай, а с постановление на прокуратурата е задържан в следствения арест до 72 часа. Работата по случая продължава.", "date": "2018.08.22", "title": "Внук преби баба си до смърт"}
{"url": "http://www.cross.bg/durzhavata-pleven-stanat-1582147.html", "text": "/КРОСС/ Община Плевен предлага нови четири язовира да станат собственост на държавата. Общинският съвет даде съгласие преди време за други 21 водоема да станат държавни.Община Плевен е длъжна да поддържа язовирните стени и съоръженията към тях в изправно състояние, а това изисква сериозни финансови средства, които не могат да се осигурят от собствените общински приходи, е мотивът на предложението за прехвърлянето на новите 4 язовира на държавата. То е част от дневния ред на предстоящата сесия на Общинския съвет.По данни на общината наемателите не са предприели действия за изпълнение на дадените им от контролните органи предписания за тяхната поддръжка. Това се отнася за язовирите \"Славяново\" 1 и 4, и \"Радишево 1\" и \"Бохот 2\". За обезпечаване в по-голяма степен на безопасност на населението и инфраструктурата в застрашените от язовирите зони е наложително преотстъпване и на тези водоеми в собственост на държавата. Съгласно законодателството поддръжката им ще трябва да се поеме от държавното предприятие Управление и стопанисване на язовири. ", "date": "2018.08.22", "title": "Общината в Плевен иска 4 нови язовира да станат собственост на държавата"}
{"url": "http://www.cross.bg/hrani-otpadutzi-yvelichat-1582149.html", "text": "/КРОСС/ Хранителните отпадъци в света може да се увеличат с близо една трета до 2030 г., когато ще бъдат изхвърлени над 2 милиарда тона храни. Това предупреждават експерти от консултантската фирма \"Бостън кънсълтинг груп\" (Boston Consulting Group), посочвайки опасността от \"невъобразима\" криза, подхранвана от бума на световното население и промените в навиците на развиващите се страни, информира Ройтерс.ООН постави за цел загубите и изхвърлянето на храни да бъдат намалени наполовина до 2030 г. Според изследването обаче, ако сегашната тенденция продължи, изхвърляните храни ще се увеличат до 2,1 милиарда тона годишно, на стойност от 1,5 трилиона долара.\"Наблюдаваме истинска криза на глобално равнище\", посочва един от авторите на доклада.Количествата отпадъци ще бъдат огромни, социалните, икономически и екологични последици – сериозни, ако не променим траекторията. Когато се борим със загубите и изхвърлянето на храни, се борим и с глада, бедността и глобалното затопляне, подчертава той.Близо една трета от храната в света се бракува или изхвърля всяка година. В момента изхвърляме 1,6 милиарда тона храна годишно, на стойност около 1,2 трилиона долара.Голяма част от прогнозираното увеличаване на показателя се дължи на нарастването на световното население.Битовите отпадъци ще се увеличат в развиващите се страни, тъй като потребителите там ще разполагат с по-големи доходи, се посочва в доклада.Експертите набелязват пет ключови промени, които биха могли да спестят близо 700 млрд. долара от бракувани храни. Те включват по-добра осведоменост на потребителите, по-строги регулации и по-ефективни вериги за доставки, както и сътрудничество по веригата за производство на храни.", "date": "2018.08.22", "title": "Хранителните отпадъци може да се увеличат с една трета до 2030 г."}
{"url": "http://www.cross.bg/ryski-putnicheski-samolet-se-zapali-v-dvizhenie-1582137.html", "text": "/КРОСС/ Самолет на руската авиокомпания \"Red Wings” кацнал аварийно заради запалване на двигател.Машината \"Ту 204\" изпълнявала вътрешен полет от Уфа до Сочи с 204 души на борда.Инцидентът е станал малко след излитането. Пътниците са евакуирани след връщането на летището в Уфа.Няма пострадали, а пожарът е потушен.Властите разследват причините за подпалването на двигателя.", "date": "2018.08.22", "title": "Руски пътнически самолет се запали в движение"}
{"url": "http://www.cross.bg/kaliakra-sreburni-sukrovishte-1582139.html", "text": "/КРОСС/ Археолози откриха съкровище в крепостта Калиакра. Ценната находка е открита в малко глинено гърне, скрито под подовото покритие на помещение, опожарено в края на 14-и в., съобщават от Националния исторически музей (НИМ).Находката е от 873 сребърни и 28 златни монети, 11 апликации и катарами, 28 сребърни и бронзови копчета, 11 златни обеци, два пръстена, единият от които златен, и четири мъниста от скъпоценни камъни и злато.Монетите в съкровището - османски и български, са изключително ценни. Акчетата (сребърни монети от времето на Османската империя) са около 60 на сто, основно на султан Баязид Йълдъръм (1389 - 1402), и малка част на неговия предшественик Мурад Първи (1362 - 1389).Скъпоценностите са били укрити в края на 14-и в., по време на някое от нападенията над столицата на Добруджанското деспотство. Едно от тях е описано в хроника, в която е отбелязано, че през 1399 г. татарите от ордата на Актав нападат Варна и други градове по Северното Черноморие.През 1401 г. татарите на Актав, известен като Добруджанския татар, били разгромени и разселени в различни селища като Провадия, Русокастро и други. Възможно е някой от техните военачалници да е събрал откритото на Калиакра съкровище - заграбил е ценностите е от различни хора и места и ги е скрил под пода на къщата си малко преди тя да бъде опожарена.Съкровището е открито при редовните археологически разкопки, които се осъществяват от 15 години в крепостта Калиакра. През 2018 г. те се финансират от Министерството на културата, община Каварна и НИМ, чийто директор доц. д-р Бони Петрунова е ръководител на екипа.", "date": "2018.08.22", "title": "Откриха съкровище от сребърни и златни монети в крепостта Калиакра"}
{"url": "http://www.cross.bg/ychilishta-obshtinski-ychebni-1582140.html", "text": "/КРОСС/ Правителството осигури общо 5 618 978 лева за дейностите по Националната програма „Осигуряване на съвременна образователна среда“, одобрена през 2018 г.С 2 869 295 лева ще бъдат закупени 111 000 ученически шкафчета от 588 общински училища. В тях учениците ще могат да съхраняват учебници, учебни комплекти, помагала и други материали, както и екипи за физическо възпитание и лични вещи. Този модул бе въведен като една от мерките за олекотяване на ученическите раници.83 общински училища ще получат 793 337 лева за оборудване на стаи в полуинтернатни групи за часовете по интереси. Финансира се закупуване на обзавеждане, консумативи и материали, книги и игри.320 615 лева се отпускат за ремонт и оборудване на учебни кабинети за професионална подготовка и учебно-производствени бази на 8 училища, както и за осигуряване на учебни видеофилми и софтуерни продукти.1 635 731 лева са за купуване на уреди, прибори, пособия, реактиви и други консумативи за обезпечаване на експерименталната работа по учебните предмети биология и здравно образование, физика и астрономия и химия и опазване на околната среда в VII и в IX клас за 1879 общински училища.Необходимите средства за изпълнение на националните програми за 2018 г. се осигуряват от бюджета на МОН.", "date": "2018.08.22", "title": "Държавата отпуска над 5 млн. лв. за съвременна образователна среда"}
{"url": "http://www.cross.bg/migranti-seyta-ogradata-1582143.html", "text": "/КРОСС/ Много мигранти щурмуваха разделителната ограда между северноафриканския испански анклав Сеута и Мароко в опит да влязат в ЕС, предаде Асошиейтед прес.Според Гражданската гвардия през оградата са успели да преминат около 100 мигранти. Седем полицаи са били изгорени с киселина и негасена вар, с която някои от мигрантите ги залели, докато преодолявали оградата.Инцидентът става месец след като над 600 мигранти преодоляха същата тази висока ограда от бодлива тел. ", "date": "2018.08.22", "title": "Мигранти щурмуваха оградата на Сеута"}
{"url": "http://www.cross.bg/suyuz-zasilvane-promeni-1582141.html", "text": "/КРОСС/ Правителството одобри конкретни мерки, които да помогнат на страната ни да се присъедини към Валутния механизъм II (ERM II) и към Банковия съюз до юли 2019 година, съобщават от Министерски съвет.Документът идват след заявено намерение на страната ни за присъединяване на лева към Валутния механизъм или т. нар. „чакалня на еврозоната” и одобрение от финансовите министри на страните от еврозоната. До юни 2019 година България поема ангажимент пред Еврогрупата да изпълни редица промени.Сред които: засилване на надзора в банковия сектор и небанковия финансов сектор - пенсионни фондове и застрахователни дружества, промени в Закона за кредитните, засилване на рамката за борба с изпирането на пари, модернизиране на рамката за управление на държавните предприятия, ратифициране от Народното събрание на Споразумение относно прехвърлянето и взаимното използване на вноски в Единния фонд за преструктуриране.В изявлението на Министерски съвет се съобщава още, че изпълнението на изброените мерките ще осигури спазването на предварително поетите ангажименти в области на политиката, които са от голямо значение за плавния преход към ERM II и към Банковия съюз до юли 2019г., и като краен резултат да се въведе еврото след изпълнение на всички критерии за конвергенция, в съответствие с член 140 от Договора за функционирането на Европейския съюз.", "date": "2018.08.22", "title": "България с още една крачка по-близо до еврозоната"}
{"url": "http://www.cross.bg/siderov-simeonov-makedoniya-1582144.html", "text": "/КРОСС/ \"Топката е в ръцете на премиера Борисов да каже на вицепремиера Валери Симеонов да спре да се прави на старшина на местни структури\", каза пред журналисти лидерът на \"Атака\" Волен Сидеров. Той показа снимка на директора на Районното полицейско управление в Созопол Милен Гайдарджиев и заяви, че такива хора били пришпорвани от Валери Симеонов да затварят заведения, да слагат патрулки и да заплашват.„Лично този индивид е заплашвал заведения, че са отворили. Срещу това нещо се боря и в момента предприемам мерки. Говорих и с вътрешния министър дали е уведомен за това. Той не беше много наясно какво правят неговите регионални началници”, каза още Сидеров.Лидерът на „Атака” даде пример и с друг случай, в който телевизионен екип заснема как Валери Симеонов се обажда на директора и иска да получи протоколите за затвореното заради шума заведение „Какао бийч“.Волен Сидеров смята да отправи въпросите си писмено към премиера и членовете на правителството.  На въпрос дали Бойко Борисов няма да се изнерви от противопоставянията между партньорите в коалицията, Сидеров отговори, че тези скандали не взривяват, а заздравяват коалицията, но „не може един вицепремиер от цялото правителство да се прави на ротен старшина”.Сидеров коментира и Договора за добросъседство между България и Македония. Според него той трябва да бъде подписан анекс, в който да се запише, че Скопие не трябва да спекулира с български исторически събития и личности.„Във връзка с последните изявления на министър-председателя на Македония Зоран Заев за Илинденско-преображенството въстание парламентът трябва да приеме решение, че възлага на правителството да анексира договора с Македония – това е възможно, самият договор позволява това. В него най-общо се казва, че Македония ще се въздържа от всякакви спекулации и опити да присвоява исторически личности или събития – владетелите на първата българска империя от цар Крум до цар Владислав и всички исторически личности и събития, свързани с национално-освободителната борба и т.н.“, заяви още Сидеров.", "date": "2018.08.22", "title": "Сидеров: Борисов да каже на Симеонов да спре да се прави на старшина"}
{"url": "http://www.cross.bg/kriptovalyti-prilozheniya-poveche-1582145.html", "text": "/КРОСС/ Ако вашият смартфон изненадващо започне да работи по-бавно, да се затопля и батерията бързо да пада, той може да е похитен за „копаене“ на криптовалути, съобщи агенция Франс прес.Този нов вид кибератаки се наричани „криптоджакинг“ от експерти по информационна сигурност.Терминът означала пробив в интернет сървър, личен компютър или смартфон за инсталиране на зловреден софтуер, който копае криптовалути, обяснява Джеръм Билойс, експерт в компанията „Уейвстоун“.Копаенето по принцип е процес, с чиято помощ се проверяват и обработват трансакции в даден вид виртуална валута. В замяна на тази услуга тези, които я предоставят, са възнаграждавани с определено количество от тази валута.В законните операции за добив се използват едновременно хиляди процесори, за да се увеличи изчислителната мощ и да се печелят криптовалути.Копаенето на биткойни, етереум, монеро и други криптовалути може да се окаже печеливш бизнес, но изисква значителни инвестиции и здраво надува сметките за ток.Хакерите обаче откриха по-евтина възможност – тайно да експлоатират процесорите на смартфоните.За да примамят жертви, те прибягват до еквивалент на троянския кон в дигиталния свят – в иначе безвредно изглеждащи приложения и програми, те вмъкват зловреден код. Помага им популярността на игрите в интернет.„Неотдавна открихме, че версия на популярната игра Bug Smasher, която е инсталирана от Google Play между един милион и 5 милиона пъти, тайно копае криптовалутата монеро на устройствата на потребителите“, обявиха изследователи от компанията за информационна сигурност ESET.Този феномен очевидно се разраства.„Все повече и повече мобилни приложения, криещи троянски коне за копаене на криптовалути, се появяват на различните платформи в последните 12 месеца“, заяви Дейвид Ем, изследовател в „Касперски лаб“, която е водещ доставчик на софтуер за компютърна сигурност и автивирусни програми.„Мобилните устройства имат по-малка изчислителна мощ, но са далеч повече и като бъдат впрегнати заедно, имат по-голям потенциал“, добави той.За притежателите на смартфони копаенето в най-добрия случай е неприятност, която забавя работата на устройството и го затопля, докато процесорът работи за добив на криптовалута и върши други задачи.В най-лошия случай обаче това може да причини повреда на телефона.„На устройства с „Андроид“ натоварването дори може да доведе до такъм „напън“ върху батерията, че да причини физически повреди или да унищожи устройството“, посочва ESET.Като цяло потребителите рядко знаят, че са били обект на криптоджакинг, посочва Ем.Този вид криптоатаки засяга най-вече смартфони, използващи операционната система „Андроид“ на „Гугъл“, тъй като „Епъл“ упражнява повече контрол върху приложенията, инсталирани на нейните айфони.Но „Гугъл“ неотдавна прочисти платформата си за приложения Google Play и каза на разработчиците, че вече няма да приема приложения, които копаят криптовалути.Трудно е обаче да се разбере кои приложения да бъдат блокирани, предупреждават експерти и посочват, че всеки ден се появяват нови.А в същото време хакерите правят всичко възможно да са максимално дискретни и копаенето не започва веднага след инсталирането.Има начини смартфоните да бъдат защитени от такава дейност. ", "date": "2018.08.22", "title": "Нова измама: Хакват смартфони за \"копаене\" на криптовалути"}
{"url": "http://www.cross.bg/mazyta-ysloviya-petrov-1582146.html", "text": "/КРОСС/ Източването на мазута от потъналия преди близо век край Созопол кораб \"Мопанг\" няма да започне днес. Това съобщи директорът на Изпълнителната агенция \"Морска администрация\" Живко Петров. Операцията се забавя заради лошите метеорологични условияСформиран е е екипът, който ще участва в източването на мазута от кораба, потънал край Созопол, каза Живко Петров. \"В момента точно няма водолазано гмуркане долу. Първо, не цялата техника е събрана още на място, има още неща, които трябва да си подготвят водолазите, и след това ще трябва да преценят кога ще е физически възможно вече, поради метеорологичните условия, да започнат\".С решение на Министерския съвет за акцията ще бъдат осигурено близо 2 милиона лева, които по-късно ще бъдат възстановени от Фонда за бедствия и аварии. ", "date": "2018.08.22", "title": "Отлагат източването на мазута от кораба \"Мопанг\" заради времето"}
{"url": "http://www.cross.bg/agaiin-ralitza-analiz-1582131.html", "text": "/КРОСС/ Комисията за финансов надзор (КФН) отрича да е имала информация и сигнали от Ралица Агайн относно ситуацията около ЗК „Олимпик”. В специално съобщение до медиите КФН заявява изненадата си от казаното от„Не са били внасяни каквито и да е писмени сигнали, представляващи анализ и предупреждения за възможните рискове, свързани със ситуацията около ЗК „Олимпик“ - Кипър. Като заместник-председател на КФН, ръководещ управление „Застрахователен надзор“, Ралица Агайн-Гури , се казва в съобщението.  От КФН отричат да им е предоставян анализ и оценка за възможните неблагоприятни последствия от фалита. „Вариант с фактология беше качен в деловодната система на КФН едва в петък, 17.8.2018 г. КФН до този момент въобще не разполага с доклада, който Ралица Агайн представи в Народното събрание. Голяма част от изнесените пред народните представители факти бяха абсолютно нови и непознати до този момент и за нас”, посочват още от регулатора.Уточнява се още, че зам.-председателят на КФН , за който отговаря.„Недоумяваме за каква липса на комуникационна стратегия и грижа за потребителите говори г-жа Агайн, след като  и практически доста далеч от обстановката, в която работеше КФН”, добавят още от комисията по повод посоченото от Агайн, че КФН е трябвало да бъде по-активна в оповестяването на фактите около случая.На управление \"Застрахователен надзор\" е възложено да извърши детайлен анализ на рисковете в сектора, за който отговаря, уточняват от КФН. Ралица Агайн посочи, че има проблемни компании в бранша.", "date": "2018.08.22", "title": "КФН: Ралица Агайн не е давала информация за рискове, свързани със ЗК „Олимпик”"}
{"url": "http://www.cross.bg/dzhon-kompyuturnite-atanasov-1582130.html", "text": "/КРОСС/Наградата на президента на Република България „Джон Атанасов“ се връчва от 2003 г.  на млади български учени и изследователи в областта на компютърните науки. На официална церемония на 04.10.2018г. ще се връчат отличия в следните категории:1.      Награда „Джон Атанасов“ на Президента на Република България – връчва се на млади български учени, изявили се в областта на компютърните науки, с цел насърчаване в световен мащаб на развитието на потенциала на младите българи;2.      Грамота „Джон Атанасов – Ученици и техните преподаватели“ – за успехи, постигнати в международните олимпиади по информатика и по информационни технологии през годината;3.      Грамота „Джон Атанасов – за проект с голям обществен принос“;4.      Грамота „Джон Атанасов – за дебютен пробив в областта на компютърните технологии“.Носителите на Наградата и Грамотите „Джон Атанасов“ се определят от жури, съставено от водещи в областта на компютърните науки учени и професионалисти.Всички, желаещи да кандидатстват в оставащите до на  дни, могат да намерят правилата за участие в конкурса за всяка от категориите и необходимите документи за участие публикувани на сайта на президентската институция. Кандидатурите трябва да бъдат изпращани на мейл адрес .Допълнителна информация може да бъде получена на тел. 02/9239393 и на е-mail: .Сред лауреатите на Наградата „Джон Атанасов“ са млади българи - ръководители на изследователските центрове на водещи научно-изследователски институти и мултинационални компании в различни направления на компютърните науки.", "date": "2018.08.22", "title": "10 дни до крайния срок за подаване на кандидатури за участие в президентската инициатива Награда „Джон Атанасов“ – 2018"}
{"url": "http://www.cross.bg/tone-google-ultra-1582129.html", "text": "/КРОСС/ Най-новите и подобрени преносими, безжични аудио продукти от LG Electronics (LG) ще бъдат представени на IFA 2018, като акцентът ще бъде поставен върху LG TONE Platinum SE (модел HBS-1120) с интегриран Google Assistant бутон и LG TONE Ultra SE (модел HBS-835S), който разполага с външни говорители.LG TONE Platinum SE е първият TONE модел, който предлага Google Assistant и Google преводач само с натискане на бутон. Потребителите могат да активират Google Assistant без да има нужда първо да казват „ “ за по-бърз и отговарящ изкуствен интелект. Тази полза става още по-явна, когато се използва услуга като Google преводач. Без да има нуждата винаги да се обръщате с определена фраза, комуникирането на друг език е по-бързо и естествено.                     Аудио инженерите от LG разработиха хибриден елемент, който се състои от балансирана защитна обвивка и динамичен водач, комбинация, която често може да бъде открита в слушалките, използвани от професионални музиканти. Балансираната защитна обвивка на устройството генерира ясен, високочестотен звук докато динамичния водач добавя силния бас. Тежейки само 54,3 грама с батерия с режим на готовност повече от 350 часа, най-новите слушалки от LG се предлагат в черно, синьо и златно.Друго ново устройство, LG TONE Ultra SE, разполага с външен моно-говорител в допълнение към слушалките. С външния говорител, потребителите могат да осъществяват разговори и да слушат музика без това да блокира околните звуци, идеално за моментите, в които човек трябва да внимава със заобикалящата го среда. Слушалките са с усъвършенстваната технология Quad-Layer Speaker на LG, която използва премиум материали като полимерно фолио с метално покритие, за да осигури ясни височини и пълен бас. С участието на JBL Signature Sound, LG TONE Ultra SE тежи едва 44,4 грама, осигурява 380 часа в режим на готовност и се предлага в черно и синьо. LG TONE Platinum SE, също както и LG TONE Ultra SE разполагат с двоен MEMS микрофон за отлична яснота при разговори и поддръжка на приложението за смартфони Tone & Talk.                     „LG донесе преносимите аудио продукти на масовия пазар благодарение на успешната серия TONE и продължава с иновациите в последните си модели“, заяви Ким Тае-гун, директор Companion Device Business Division на LG. „Ние сме ангажирани да представяме все по-добри преносими аудио продукти на потребителите по цял свят.“                      Посетителите на щанда на LG по време на IFA в зала 18 в Messe Berlin от 31 август до 5 септември ще имат възможността да се насладят на слушалките от TONE серията отблизо. Допълнителни детайли включващи цена и място, от което могат да се поръчат ще бъдат обявени на място, когато са в наличност. ", "date": "2018.08.22", "title": "LG предлага GOOGLE удобства в популярната TONE серия за  преносими, безжични аудио продукти"}
{"url": "http://www.cross.bg/lx-visoka-snimki-1582128.html", "text": "/КРОСС/ Panasonic с гордост представя Lumix LX100 II. Седмо поколение в популярната серия LX, фотоапаратът е идеалният спътник за улична фотография, тъй като е малък и лек, и същевременно с отлични технически характеристики.Освен с нов 17-мегапикселов мултиформатен 4/3 сензор, LX100 II е оборудван и с високоскоростен обектив Leica DC VARIO-SUMMILUX f/1.7-f/2.8 с фокусно разстояние 24-75 мм. (приравнено към 35 мм.) за изключителна гъвкавост при снимане.                     Заедно с Live View визьора е предвиден нов 3.0-инчов сензорен екран, който ви позволява да композирате кадрите така, както пожелаете. Сред другите отличителни функции на фотоапарата са заснемане на 4K видео и 4K фотографии, нови монохромни стилове на снимките, Bluetooth и Wi-Fi свързаност, допълнителна възможност за зареждане на батерията и чрез USB връзка.1. Lumix LX100 II е оборудван с 21.77-мегапикселов сензор, осигуряващ ефективна резолюция от 17.0 мегапиксела при екранен формат 4:3. Увеличената разделителна способност, в сравнение с оригиналния фотоапарат LX100, гарантира заснемането на висококачествени изображения с висока резолюция, независимо от избрания екранен формат – 4:3, 3:2, 1:1 или 16:9. Приблизително 1.6 пъти по-голям от 1-инчова матрица, новият заснемащ сензор се характеризира с отлично съотношение сигнал/шум, което води до значително намаляване на шума при снимане с максимална ISO светлочувствителност 25 600. Същевременно, най-новият процесор Venus Engine пресъздава реалистични, висококачествени изображения с отлична разделителна способност, висок контраст и впечатляващи цветове.                    Предлагащ 3.1-кратно оптично варио, обективът с приравнено фокусно разстояние 24-75 мм. е много близък до класическия 24-70 мм. обектив.Осигурявайки гъвкавост при заснемане на кадри с различен обхват – от пейзажи до портрети, обективът също така се характеризира и с много широка бленда f/1.7-f/2.8 за красив боке ефект и забележителни снимки при слабо осветление.Оборудван с оптичен стабилизатор на образа Power O.I.S. и с конфигурация от 11 елемента в 8 групи, включително 2 ED лещи и 5 асферични лещи с 8 асферични повърхности, обективът ще осигури снимки с изключителна рязкост и висока дейталност.Можете да правите и красиви макро снимки, благодарение на минималното разстояние на фокусиране от 3 см. (широк ъгъл) и 30 см. (телефото).Освен при Live View визьора с висока резолюция (2764k точки), предлагащ 100% зрително поле и отлично увеличение (0.7x, приравнено към 35 мм.), значителни подобрения са направени и при задния LCD екран. Например, резолюцията му е увеличена до 1240k точки, като е добавено и сензорно управление за по-лесна употреба. Независимо какви са предпочитанията ви за композиране на кадъра, LX100 II ще ги удовлетвори напълно.Предвидени са широки възможности за интуитивен директен контрол посредством гривна за блендата, контролна гривна, диск за скоростта на затвора и диск за компенсация на експонацията.LUMIX LX100 II извършва високоскоростен автофокус за приблизително 0.10 сек.* и високоскоростно снимане в серия с 11 кадъра в секунда (AFS) / 5.5 кадъра в секунда (AFC), за лесно фокусиране и улавяне на бързо движещи се обекти. Фотоапаратът е оборудван с функцията Starlight AF (Автофокус при звездна светлина), която позволява на потребителите да снимат с автофокус дори звезди на нощното небе. Това се постига чрез точно изчисляване на стойностите на контраста в по-малка зона на автофокус.* Базирано на стандарт CIPA. При крайна широкоъгълна позиция, използване на Live View визьора при 60 fps.Модерната функция 4K Photo (4K Фотография) на Panasonic използва предимствата на 4K видео записа, като позволява снимане с до 30 кадъра в секунда, избиране на перфектния момент и съхраняването му като 8-мегапикселова статична снимка директно във фотоапарата. Нови допълнения са функциите Auto Marking (Автоматично маркиране) за бързо прескачане до най-подходящия кадър и Sequence Composition (Композиция от последователни движения) за комбиниране на различни кадри и създаване на специални ефекти. Добавени са също така функциите Post Focus и Focus Stacking, както и функцията Light Composition за впечатляващи снимки на фойерверки или в различни нощни ситуации.* За запис на 4K видео / запис на 4K Photo (4K фотографии)- Използвайте карта с SD скоростен клас \"UHS-I UHS Speed Class 3 (U3)\" при запис на видео в [MP4] формат с настройка [4K] или [4K PHOTO]. (SD скоростният клас е стандарт за скорост на продължителен запис върху картата.)- Записът ще спре, ако времетраенето на непрекъснат запис с настройка [4K] от [MP4] надвиши 15 минути.  - Когато използвате SDHC карта памет: Можете да продължите да записвате без прекъсване, дори размерът на файла да надвиши 4 GB, но видеозаписът ще бъде разделен и записан/възпроизвеждан като отделни файлове.  - Когато използвате SDXC карта памет: Можете да записвате видео в един файл.- При висока околна температура или продължителен запис, фотоапаратът може да прекрати записа с цел защита от прегряване. Изчакайте фотоапаратът да се охлади.* За извеждане на [4K] видео използвайте HDMI кабел, на който е поставено логото на HDMI и който е описан като \"4K compatible\" (4K съвместим). Към монохромните стилове на снимките е добавен новият режим L.Monochrome D, който заснема динамични черно-бели снимки с подчертани светли и тъмни части при запазване на високата детайлност. Монохромните стилове позволяват настройка на ефекта на зърнистост за придаване на филмово качество на заснетите образи.- Bluetooth 4.2* и Wi-Fi 2.4GHz (IEEE802.11b/g/n/)*Lumix LX100 II предлага Bluetooth и Wi-Fi свързаност за бързо и лесно споделяне на изображения. Съвместимостта с Bluetooth Low Energy дава възможност за поддържане на постоянна връзка при минимална консумация на енергия.- Зареждане с променливотоково захранване/USBВъзможността за зареждане на батерията на LX100 II както с променливотоково захранване от контакт, така и чрез USB, предоставя по-големи удобства и гъвкавост, особено при пътуване. * • Логото Wi-Fi CERTIFIED™ е сертифицирана марка на Wi-Fi Alliance®.• Думата и логата Bluetooth® са регистрирани търговски марки на Bluetooth SIG, Inc. и са използвани от Panasonic Corporation под лиценз. Всички други търговски марки и наименования принадлежат на съответните им собственици.", "date": "2018.08.22", "title": "Новият фотоапарат Lumix LX100 II: вашият идеален спътник"}
{"url": "http://www.cross.bg/bulgariya-vladimirov-pernik-1582136.html", "text": "/КРОСС/ Народните представители от ПГ на „БСП за България“ Станислав Владимиров и Любомир Бонев, председателят на ОблС на БСП – Перник Валентин Петков и председателят на ОбС на БСП – Перник Кирил Леонов представиха проекта на левицата „Визия за България“ пред жители на кв. Изток в Перник.„Визия за България” е основа, по която тепърва предстои голям дебат. Ние сме отворени за визионерски разговор за България с всички български граждани, защото преходът у нас продължава прекалено дълго. Този период стопи нацията до 7 млн. души, направи ни най-бедните и болни в Европа“. Това каза народният представител от ПГ на „БСП за България“ Станислав Владимиров. Той добави,  че това е документ, върху който може да се стъпи за цялостна промяна на модела на управление на държавата. „Най-големият проблем в България в момента е демографията. Всъщност ние сме вече в демографска смърт. Затова БСП повдига темата не в предизборна кампания, а сега, когато можем да я обсъдим и да поискаме конкретни мерки”, категоричен бе народният представител. По думите му част от мерките за справяне с проблема минава през подпомагане на младите семейства с репродуктивни проблеми, през отглеждането и грижата на детето от детски ясли, детска градина и училище. „Доходите в България продължават да са изключително ниски. С това ниво на доходите и отворения трудов европейски пазар е много трудно да се задържат хората у нас“, каза още той. Владимиров обясни, че ние сме една от малкото страни с толкова високо ДДС върху детските храни, лекарствата и принадлежности, свързани с отглеждането на децата. „Има стоки от първа необходимост, на които ставката от ДДС може да бъде близо до нулата”, категоричен беше Станислав Владимиров. По думите му твърде дълго време е оставяна ролята на държавата встрани. „Държавата може да бъде не само регулатор, но и инвеститор в редица сектори”, добави народният представител.Владимиров каза още, че правилната регионална политика не е просто да асфалтираме една пътна отсечка, а е добро планиране на развитието на регионите. „Не може икономиката ни да е развита само в три града. Това води до дебалансиране на държавата. Нужно е добро икономическо развитие на всички региони, добри услуги в образование и здравеопазване”, коментира народният представител. Той добави, че за първи път в този документ левицата бърка толкова дълбоко в раната на болното ни здравеопазване. „През 1999 г., когато стартира НЗОК, е с бюджет от 700 – 800 млн. лева. Сега този бюджет е над 4 милиарда лева, а сме намалели като нация с над милион и триста хиляди души. Колкото и пари да наливаме в тази система, тя води до по-лошо качество. Затова трябва да променим целия модел”, категоричен бе Станислав Владимиров „Нито една политическа сила до сега нямаше смелостта да предложи подобен визионерски документ. Ние трябва да впрегнем енергията на колкото се може повече българи, да го обсъдим с тях, за да доусъвършенстваме този работещ документ“. Това заяви председателят на ОблС на БСП – Перник Валентин Петков. Той добави, че „Визия за България“ предприема сериозни мерки за справяне с проблемите на страната. Петков каза още, че Визията показва как трябва да изглежда страната ни в дългосрочен план, за да я има България. „Хубаво е, че се акцентира върху няколко основни моменти като здравеопазване, образование, регионална политика, икономика, селско стопанство“, уточни той. „Основна задача, най-вече на нас левите, трябва да бъде поставянето на проблемите на хората на дневен ред и тяхното бързо решаване, защото ние поставяме в центъра на политиката си добруването на хората“, заяви Петков. Според него с представянето на Визията, левицата е започнала един сериозен и дългосрочен разговор с всички български граждани. „Вярвам, че ще успеем да предизвикаме интереса на хората и да променим управлението на страната, за да пребъде България“, завърши Валентин Петков.“Във „Визия за България“ се говори за преразглеждане на концесионерски договори, преизчисляване на пенсиите, спиране на приватизацията, обръщане на модела на управление към хората и всеки, който милее за България, трябва да го разбере“, каза председателят на ОбС на БСП – Перник Кирил Леонов. Той добави, че задачата, която си поставя левицата, е много смела, защото работи за  пресичането на порочния модел на управление. „Трябва да сложим край на това, ако искаме да я има България, децата ни да са образовани и здрави и да живеем спокойно и достойно“, каза още той.В края на срещата бяха връчени благодарствени грамоти и плакети на дългогодишни председатели на ОПО в кв. Изток.", "date": "2018.08.22", "title": "Станислав Владимиров: „Визия за България“ променя целия модел на управление"}
{"url": "http://www.cross.bg/evakyiraha-ryskoto-posolstvo-v-sofiya-1582138.html", "text": "/КРОСС/ Сигнал за взривно устройство, поставено в сградата на руското посолство у нас, е получен малко след 11 ч. в сряда, съобщава БГНЕС.За  пресаташето на руското посолство Анастасия Кабанова, съобщи, че всичко е наред и е имало само кратко спиране на работата на посолството, към момента то работи нормално а полицията провежда разследване.  ", "date": "2018.08.22", "title": "Евакуираха руското посолство в София"}
{"url": "http://www.cross.bg/elektroprovod-kraii-mashinata-1582132.html", "text": "/КРОСС/ Няма видим щети по военния хеликоптер „Кугър”, който вчера при рискована маневра скъса електропровод край Стамболийски.", "date": "2018.08.22", "title": "Няма  щети по военния „Кугър”, който скъса електропровод край Стамболийски"}
{"url": "http://www.cross.bg/irena-ivanova-padna-1582133.html", "text": "/КРОСС/ Лекарката, която падна от седмия етаж в столичния квартал \"Люлин”, вече е в съзнание. Това обяви изпълнителният директор на \"Пирогов\" проф. Асен Балтов.Д-р Ирена Иванова е в реанимацията на спешната болница от 33 дни.До момента са й направени 12 операции, които са били максимално щадящи за организма. При тях е използван нов подход, който постепенно да възстанови жизнените функции на тялото.По думи на лекарите повечето от усложненията, които са възникнали след тежкия инцидент, са преодолени. В момента жената има нужда от интензивни грижи. Предстоят й още оперативни интервенции.Инцидентът с д-р Ирена Иванова предизвика вълна от съпричастност в социалните мрежи и не само. Десетки хора - познати и непознати, дариха кръв, за да я спасят.", "date": "2018.08.22", "title": "Лекарката, която падна от блок в \"Люлин\", е в съзнание"}
{"url": "http://www.cross.bg/stranata-narysheniya-fisha-1582135.html", "text": "/КРОСС/Продължават проверките на полицията в рамките на ежедневния засилен контрол по пътищата на страната. Вчера (21 август) в хода на операцията полицейските екипи са проверили 5375 моторни превозни средства и 7230 души. Установени са общо 4186 нарушения, от които 1264 са за управление на МПС с превишена скорост. Издадени са 2133 фиша и 789 акта за установени  административни нарушения.Отнети са 62 свидетелства за управление на МПС заради неплатени задължения по ЗДвП. По време на осъществените проверки на място на гражданите са връчени общо 335 електронни фиша.", "date": "2018.08.22", "title": "5375 моторни превозни средства са проверени за ден в хода на спецакции по пътищата в страната"}
{"url": "http://www.cross.bg/korab-predi-operatziyata-1582134.html", "text": "/КРОСС/ Още в сряда е възможно да започне операцията по източването на мазута от потъналия преди 100 години кораб край Созопол.Максималният срок за изпълнение на операцията е 50 дни, а парите, отделени от държавата, са близо 2,5 млн. лева.Първоначално ще се изтегли течната фракция, а твърдите частици мазут - на втори етап.Разливът от резервоарите на американския кораб, потънал през 1921 г., бяха забелязани преди няколко седмици.", "date": "2018.08.22", "title": "Започват източване на мазута от потъналия кораб край Созопол"}
{"url": "http://www.cross.bg/sydan-repyblika-madarski-1582142.html", "text": "/КРОСС/ На , четвъртък, от  на церемония в Гербовата зала на „Дондуков“ 2 президентът Румен Радев ще удостои с орден \"Мадарски конник\" първа степен посланика на Република Судан Илхам Ахмед. Дипломатът ще получи висшето държавно отличие за нейните заслуги за развитието на двустранните отношения между България и Република Судан.", "date": "2018.08.22", "title": " Румен Радев ще удостои посланика на Република Судан Илхам Ахмед с орден „Мадарски конник\" първа степен"}
{"url": "http://www.cross.bg/achiiivmunt-bulgariya-dazd-1582166.html", "text": "/КРОСС/  Как да се развиват предприемаческите и лидерските умения на децата бе акцент в срещата на председателя на Държавната агенция за закрила на детето (ДАЗД) д-р Елеонора Лилова с Милена Стойчева - изпълнителен директор на „Джуниър Ачийвмънт България“. Двете се обединиха около мнението, че образоването на младите хора трябва да е в подкрепа на талантите им и да ги насърчава да вземат добри и информирани решения в процеса на израстването си. Г-жа Стойчева представи проектите за ученици, които „Джуниър Ачийвмънт България“ развива, и положителните резултати в практиката на усвоените знания. „Вашият опит и практики ще бъдат полезни при създаването на новата Национална стратегия за детето“, подчерта д-р Лилова и покани представители на организацията да се включат в работните групи, ангажирани със създаването на стратегическия документ. Председателят на ДАЗД и изпълнителният директор на  „Джуниър Ачийвмънт България“ обсъдиха и реализирането на съвместни инициативи за насърчаване на предприемаческата култура и бизнес умения при децата. Срещата е част от консултационния процес, който председателят на ДАЗД стартира в контекста на изработване на новата Национална стратегия за детето. В него се търсят идеите и мненията на широк кръг професионалисти, институции и неправителствени организации.     ", "date": "2018.08.22", "title": "Насърчаване на предприемаческите и лидерските умения на децата ще реализира ДАЗД"}
{"url": "http://www.cross.bg/luigi-citizen-carlo-1582127.html", "text": "/КРОСС/ Този петък, 24 август, Cacao Beach ще посвети изцяло на техното. Зад пулта ще се изредят четирима артисти, познати на електронния жанр – Citizen Kain от Франция, Carlo Ruetz от Германия и Luigi Rocca от Италия. Българското участие ще бъде в лицето на Shoto, а партито ще започне в 23:00. Любимият френски артист - Citizen Kain, ще гостува в България и тази година с разликата, че Cacao Beach ще бъде единственият клуб, който ще посети през 2018. Причината е необикновеният заряд, който му носи едно от най-обичаните родни парти места, както и феновете, които го обожават още от първите му участия тук. Този път, за българската публика, французинът ще представи специален, 90-минутен live сет.             Утвърденото с години име се дължи на опита и стиловете, с които се сблъсква от половин десетилетие, но днес Citizen Kain смело заявява, че създава остро техно, уважавано и обичано от ред световниизвестни фестивали и клубове. С продукцията му работят и имена от ранга на Richie Hawtin, Dubfire, Joseph Capriati. Carlo Ruetz е артистът, чийто дебютен албум  прави името му популярно по света буквално за дни. В рамките на 24 часа албумът се нарежда на топ място в класацията на Beatport за минимал техно и остава на същата позиция седмици наред. Отново Richie Hawtin е един от от първите, които го забелязват и го превръща в част от поколението на лейбъла , за който Ruetz създава няколко EP-та, а впоследствие взима и участие в партитата  на Ibiza. Третият гост е италианецът Luigi Rocca, чийто индивидуален стил, комбиниран с дийп диско звучене, го изпращат на международни сцени от високо ниво вече години наред. Харесван и подкрепян е от имена като Tiesto, Dubfire, John Acquaviva, което говори достатъчно за разнообразния му талант, поставил го в топ 100 класациите на . Luigi Rocca издава музиката си за за някои от най-големите музикални лейбъли като Toolroom Records (Mark Knight Label), Armada (Armin Van Buuren Label), 303Lovers и други.Билети можете да закупите от OMV, касите на Eventim в цялата страна, както и на бара в клуба.", "date": "2018.08.22", "title": "Citizen Kain гостува единствено на Cacao Beach у нас през 2018"}
{"url": "http://www.cross.bg/pireya-blizost-eksploziya-1582118.html", "text": "/КРОСС/ Мощна експлозия разтърси пристанищния град Пирея в Гърция, съобщи вестник \"Прото Тема\", цитиран от БГНЕС.Взривът избухнал в близост до сграда около 02:00 ч. местно време.            Според очевидци преди експлозията до зданието спрял автомобил. От него излязъл мъж, който оставил неопределен предмет пред входа и избягал.При инцидента няма пострадали, но са нанесени сериозни щети на сградата, както и на паркирани в близост коли.Районът, в който е станала експлозията, е отцепен. Целта на нападението все още се изяснява.", "date": "2018.08.22", "title": "Мощна експлозия разтърси гръцкия град Пирея"}
{"url": "http://www.cross.bg/dosta-problemi-po-solidni-1582119.html", "text": "/КРОСС/ \"За отделните клиенти на \"Олимпик\" възможните загуби са ограничени до размер от 100-200 лева, докато в КТБ някои хора загубиха доста по-солидни суми и имаше доста по-голям ефект върху фирми, които загубиха още по-солидни суми.Българската комисия за финансов надзор е трябвало да обърне доста повече внимание на казуса с \"Олимпик“, защото фирмата е имала доста български клиенти. КФН и специално госпожа Агайн имат доста повече основания от БНБ да се оправдаят и да кажат, че това не е било тяхна работа, докато за КТБ имаше доста и медийни публикации и изследвания. От БНБ не можеха да кажат, че не са знаели\".Стоянов добави още, че чисто формално КФН си е изпълнила задължението да уведоми хората:\"КФН е предприела действия, извършила е комуникация. Ако наистина КФН има вина, тя е в неактивната комуникация. Със сигурност има проблеми в застрахователния бранш, но тези проблеми не са новина за хората от тази сфера. За част от депутатите са новина. Позитивното е, че има депутати, дори и премиерът, които донякъде имат представа от тези проблеми, така че това дава някаква надежда, че те може да бъдат адресирани и разрешени\".", "date": "2018.08.22", "title": "Николай Стоянов: Нито като мащаб, нито като щети \"Олимпик“ може да достигне кризата с КТБ"}
{"url": "http://www.cross.bg/dete-postrada-na-ekoputeka-v-trun-1582120.html", "text": "/КРОСС/ Петгодишо дете е пострадало по време на разходка по екопътеката в Трън. Момченцето е било заедно с родителите си и е паднало от 2 метра височина.Инцидентът е станал във вторник следобед, припомня БНР. Бащата реагирал незабавно и успял да извади детето измежду скалите, още преди да пристигнат екипите на Спешната помощ и пожарната.При падането детето е наранило главичката си, има охлузени рани и подкожни хематоми. Екопътката в Трън не е в добро състояние и се нуждае от ремонт. Предстои обявяването на обществена поръчка, съобщи на една от последните сесии кметът Цветислава Цветкова.", "date": "2018.08.22", "title": "Дете пострада на екопътека в Трън"}
{"url": "http://www.cross.bg/rysiya-iran-siriya-1582123.html", "text": "/КРОСС/ Четири десетилетия след като САЩ изтласкаха СССР от Близкия Изток и започнаха да играят ключова роля в региона, Русия извоюва своите изгубени позиции, пише.Процесът на частичното излизане на Америка от региона, започнал при Обама, получи по-нататъшно развитие при Донал Тръмп.Растящото влияние на Русия е очевидно по целия регион от Мароко до Иран.Този удивителен поврат на събитията, вписващ се в общата стратегия на Путин за възстановяване позициите на Русия като велика държава, се оказа резултат от ловка дипломация в съчетание с желанието да се продават оръжие и атомни реактори на всеки, който поиска.Докато международното внимание бе съсредоточено върху ядрената програма на Иран, Русия започна да играе все по-важна роля в две други тенденции, забелязани в региона: мащабната надпревара в традиционното въоръжаване  (в периода от 2000 до 2014 година само в страните на Персийския залив е било вкарано оръжие на стойност 1.3 трилиона долара), а втората тенденция е силната заинтересованост от закупуването на атомни реактори.Всички програми по закупуването на реактори отразяват обоснованата потребност от енергия, но «мирните» атомни програми в Близкия Изток имат пагубната тенденция да се превръщат във военни.Съюзниците на САЩ в региона престанаха да поверяват съдбата си на Америка.Заради уникалния характер на Тръмп те започнаха постоянно да се съмняват в надеждността на Америка.В момента съюзниците на Америка се презастраховат.Гневът на Египет заради недостатъчната, според него, подкрепа на Америка за режима на Мубарак, и последващите санкции на САЩ върху продажбата на оръжие доведоха до значително подобряване на отношенията му с Русия.Споразумението за закупуването на четири руски атомни реактори беше сключено през 2017 година.Бяха възстановени военните връзки, в това число бяха купени няколко десетки съвременни изтребители, бойни вертолети, ракетните комплекси С-300, а също бяха планирани нови съвместни военни учения.Египет беше крайъгълният камък на американската политика в региона от времето, когато той се избави от СССР в началото на 1970-те години.Благодарение на това той стана основа за трите взаимоподдържщите се стълбове на политиката на САЩ в Близкия Изток: установяването на умерен проамерикански арабски лагер, в центъра на който са Египет и Саудитска Арабия; решаването на регионалните междуособици, например в Ирак, Иран и Либия с подкрепата на умерен арабски режим; лансиране на арабско-израелския мир — отново с подкрепата на умерен арабски режим.В рамките на няколко десетилетия отношенията между САЩ и Саудитска Арабия се изграждаха на базата на неписаното правило: безопасност срещу доставка на нефт.През 1991 година САЩ дори участваха във война, защитавайки Саудитска Арабия.Днес, обаче, саудитците, са непредсказуеми.През 2017 година крал Салман бин Абдулазиз Ал Сауд извърши първата историческа  визита на саудитски монарх в Русия.Беше подписано споразумение за закупуването на най-съвременния С-400 и противотанкови ракети.Беше подписано дори споразумение за атомно сътрудничество, Русия се надява да обезпечи минимум два от планираните със Саудитска Арабия 16 реактора.Русия и Саудитска Араби, чийто общ добив на нефт съставлява около 20 % от нефтеното производство в целия свят, координираха политиката си, насочена към увеличаване на глобалните цени на нефта.Прогнозата на Обама, че Сирия ще се превърне в руския Виетнам, се оказа неоснователна.Малкозначима сама по себе си и за САЩ страна, Сирия съсредоточи в себе си ключови регионални проблеми, в това число конфронтацията между сунити и шиити, противопоставянето с ИДИЛ, експанзионизма на Иран и вероятния конфликт между Иран и Израел.Излизането на САЩ от ядреното споразумение с Иран подтикна отдавнашния съюзник на Русия, Техеран, още по-близо към нея.Иран разчита на помощта на Русия в борбата с режима на американските санкции и противопоставянето с всякакъв вид военни действия срещу него.Русия обезпечи на Иран неговия единствен атомен реактор и може да му продаде още няколко.Турция, която в продължение на много десетки години заемаше враждебна позиция спрямо Русия и е съюзник в НАТО, установи връзки с Москва и, според някои данни, е готова да закупи С-400, независимо от протестите на своите съюзници от НАТО.Русия подписа мащабно споразумение за продажбата на въоръжение с Обединените Арабски Емирства и разглежда възможността да получи достъп до военно-морските бази в Либия.С Тунис Русия подписа споразумение за сътрудничество в областта на използването на атомната енергия за мирни цели. ", "date": "2018.08.22", "title": "Руснаците се завърнаха в Близкия изток"}
{"url": "http://www.cross.bg/migranti-danni-nezakonen-1582124.html", "text": "/КРОСС/ Канал за незаконен трафик на нелегални мигранти е неутрализиран  при операция на Главната дирекция „Национална полиция“ и РУ-Своге при ОДМВР-София, проведено под наблюдението на прокуратурата. В хода й са установени 26 незаконни мигранти. Задържани са трима мъже – двама българи и чужденец с хуманитарен статут- по първоначални данни съпричастни към престъпната дейност.Операцията е проведена на 20 август на територията на РУ-Своге, след получени данни за  планиран незаконен трафик на нелегално влезли в страната ни мигранти и транспортирането им от адрес в Искърското дефиле до западната ни граница. След проведеното разследване е изяснено, че намерението е превозването да се извършва с микробус, а лек автомобил да служи за отцепка.  В резултата на планираните действия чужденците и тримата каналджии са задържани в момент на тръгването им. В буса са установени 8 мигранти - по техни данни иракчани от кюрдски произход. В хода на операцията във вила, която е служила за настаняване и престой на мигранти, преди последващото им отвеждане към граничните райони, са установени още 18  иракчани от кюрдски произход, сред които е имало и две семейства с 5 малолетни деца.По случая е образувано досъдебно производство по чл. 281 от НК. Тримата каналджии – на 48 г., 34 и 26 г. за задържани и с прокурорско постановление им е наложена временна мярка за задържане за срок до 72 часа. Предстои внасянето на искане в съда те да бъдат задържани за постоянно в ареста. ", "date": "2018.08.22", "title": "Канал за незаконен трафик на нелегални мигранти е разкрит в района на Своге"}
{"url": "http://www.cross.bg/hora-borisov-suvet-1582125.html", "text": "/КРОСС/ „Надявам се шефът на БНР и СЕМ да си свършат работата с радиохора, защото са под нашия прозорец”, каза преди днешното правителствено заседание премиерът Бойко Борисов.Той  попита министъра на културата Боил Банов дали вече се работи по проблема.„Не може децата да ги оставим да седят пред Министерски съвет, да си поемат отговорността“, заяви премиерът.„Мисля, че ще бъдат решени нещата добре за всички“, заяви от своя страна министърът на културата.Преди срещата Банов посрещна официално хора заедно с председателя на СЕМ София Владимирова.Припомняме, че детскиятпред Министерския съвет с искане да има приемственост между настоящата и новата диригентка.Родителите са притеснени, че предстои ключова подготовка за хора в Кранево, а нямат яснота за новия диригент, който ще отговаря за бъдещето на децата.", "date": "2018.08.22", "title": "Борисов: Детският радиохор на БНР не може да стои пред МС "}
{"url": "http://www.cross.bg/nimh-pravitelstvoto-premiera-1582126.html", "text": "/КРОСС/ Обсъждат се два варианта за бъдещето на Националния институт по метеорология и хидрология (НИМХ). Това заяви министърът на образованието и науката Красимир Вълчев след среща с премиера Бойко Борисов и председателя на БАН акад. Юлиан Ревалски, съобщава БГНЕС.„“, отбеляза Вълчев.От НИМХ настояват да се отделят от БАН и да минат към Министерството на образованието. А според тях в разговорите до момента БАН залагали на статуквото.„”, обясни образователният министърът.Председателят на БАН акад. Юлиан Ревалски също каза, че, „”, академията няма да се противи. От БАН обаче категорично не са съгласни с „”.", "date": "2018.08.22", "title": "Обсъждат два варианта за разрешаване на кризата с НИМХ"}
{"url": "http://www.cross.bg/miliarda-leva-godina-1582160.html", "text": "/КРОСС/ В периода от 1 януари 2007 г. до 1 януари 2017 година (първото десетилетие от влизането на България в Европейския съюз) българските емигранти са изпратили над 8 милиарда евро или 17 милиарда лева обратно в родината си.Най-големите суми, върнати в родната ни икономика от българите в чужбина, са от сънародниците ни, които живеят в места, където има сформирани български общности - Испания, Германия, САЩ и други.Това показва справка на money.bg в статистиката на Българската народна банка (БНБ) за паричните преводи от емигранти за периода от 2007 до 2017 година.Според изчисленията за това десетилетие общо нашенци са изпратили 17,261 милиарда лева на свои роднини и близки в страната. През годините изпратените суми се увеличават, като за цялата 2007 година са преведени над 1,200 милиарда лева, а през миналата обемът е двойно по-голям - повече 2,200 милиарда лева. Лек спад има само през 2014 година, показват данните.През настоящата година изглежда тенденцията на увеличение ще се запази. Обемът на преведените в страната пари през първото и второто тримесечие изпреварва този за същия период на 2017 година. За първата половина на годината в страната са влезли общо 610 милиона евро или близо 1,200 милиарда лева, сочат данните на БНБ. За последните 10 години най-много пари са изпратили българските емигранти в САЩ - общо над 3,700 милиарда лева. На второ място след тях са тези от Испания с над 3,500 милиарда лева. Трета по значение е Германия с повече от 1,400 милиарда лева.              Въпреки продължителната криза в Гърция превежданите от там суми също се увеличават плавно от 2007 година насам, а за цялото десетилетие те надхвърлят 1,300 милиарда лева. Най-малък обем от топ 5 са тези от Обединеното кралство - над 1,200 милиарда лева. Постоянният растеж на приходите от емигранти може да се обясни, както с преместването на значителен брой българи в други страни членки след присъединяването ни към ЕС, така и в последните години с възстановяването на европейските икономики от глобалната криза.Принос за това може да има и промяната на нагласите на българските емигранти към по-активното ползване на банкови и други парични преводи.Трябва да се отбележи обаче, че тези данни отразяват само изпращаните средства чрез банки или други финансови институции. Те не отразяват пращаните по друг начин средства, както и потреблението на емигрантите, когато те се връщат в България.", "date": "2018.08.22", "title": "За 10 години българските емигранти са вкарали над 17 млрд. лв. в икономиката ни"}
{"url": "http://www.cross.bg/deiistvie-chakalnyata-plan-1582107.html", "text": "/КРОСС/ Правителството ще одобри план за действие за присъединяване на България към чакалнята на еврозоната и банковия съюз. Страната ни ще направи двете стъпки едновременно.Европейската комисия наблюдава как България се справя със съдебната реформа, с борбата с корупцията, качеството на работата на институциите и финансовия сектор. Кабинетът ще избере и временен шеф на Агенцията по метрологичен и технически надзор.", "date": "2018.08.22", "title": "Правителството приема план за действие за чакалнята към еврозоната"}
{"url": "http://www.cross.bg/falit-diego-dryzhestvo-1582109.html", "text": "/КРОСС/ За задаващ се втори фалит на застрахователна компания предупредиха депутати от опозицията. В кулоарите на парламента пред репортери на \"Труд\" те уточниха, че става въпрос за дружество, чийто собственик от дълги години живее в Швейцария.\"Има рискове и за други компании. Трябва да се засили контролът\", предупреди от парламентарната трибуна депутатът от БСП Румен Гечев по време на извънредното заседание на парламента. То бе свикано по искане на левицата заради казуса с фалиралото кипърско застрахователно дружество \"Олимпик\", което засяга около 200 000 българи. \"Собственикът се оказва испанец Диего - Диего Марадона на източването на средства.В Испания му е забранено да извършва каквато и да е търговска дейност. За девет години той е изкарал 180 млн. евро от застраховки на българския пазар. Същия не е направил нито една застраховка \"Гражданска отговорност в Кипър\", подчерта Гечев.Премиерът Бойко Борисов призна, че има съществен проблем в застраховането.", "date": "2018.08.22", "title": "Втори фалит на застраховател очаква опозицията "}
{"url": "http://www.cross.bg/kilurite-osuden-izleze-1582108.html", "text": "Един от осъдените членове на бандата за мокри поръчки „Килърите\" иска да излезе на свобода.Янко Попов-Туцо е осъден за това, че е укривал един от наемните убийци на бандата, който вече е покойник. Трупът му беше открит край софийското село Желeзница.Внесоха иск за отнемане на 3,6 млн. лева срещу един от \"Килърите\"Досега Туцо е излежал 6 от 10-те години, на които е осъден.Доказано „Килърите\" стоят зад убийствата на търновския адвокат Петър Лупов и бизнесмена Румен Рачев.", "date": "2018.08.22", "title": "Член на „Килърите” иска да излезе предсрочно от затвора"}
{"url": "http://www.cross.bg/facebook-kompaniyata-fireeye-1582152.html", "text": "/КРОСС/ Американските технологични гиганти Facebook, Twitter и Google премахнаха стотици профили, разпространяващи \"иранска пропаганда\" в интернет, предаде Ройтерс.Фейсбук отстрани 652 страници, групи и профили, свързани освен с Иран и с Русия, съобщи Асошиейтед прес, цитирайки изявление на компанията.Малко по-късно от Twitter обявиха, че са блокирали за \"координирана манипулация\" 284 акаунта. Много от тях, както изглежда, са от Иран.Ден по-рано, в понеделник, Microsoft съобщи за предполагаем руски опит за кибератаки срещу американски консервативни сайтове, припомня АП.\"\", отбелязва Ройтерс, цитирайки доклад на компанията FireEye, първа забелязала иранската пропаганда в интернет.\"\", каза пред Ройтерс служителят на FireEye Лий Фостър.Русия бе уличена в аналогични кампании за упражняване на въздействие чрез интернет, като например опити за създаване на политическо разделение сред американските избиратели, посочва FireEye.Според компанията иранската пропаганда е била насочена срещу Израел и Саудитска Арабия, а също така е защитавала иранското ядрено споразумение.Иранското постоянно представителство в ООН не отговори на молбата за коментар по случая.Междувременно Facebook обяви, че е започнала да оценява надеждността на всичките си потребители, предаде ТАСС.Теса Лайънс - която е в мениджър в компанията, отговарящ за борбата с разпространяването на недостоверна информация - казала пред в. \"Вашингтон пост\", че създаването на рейтинг за надеждност на потребителите е част от кампанията на Facebook срещу фалшивите новини.Преди около седмица след изтриването на акаунта на крайния конспиративен теоретик и търговец на хранителни добавки Алекс Джоунс последва изтриване на акаунтите на медии и страници, противоречащи на интересите на САЩ. Най-известният случай бе изтриването на страницата на венецуелската про-правителствена медия TeleSur, критикуваща политиката на Америка.", "date": "2018.08.22", "title": "IT-гигантите с нова вълна от изтриване на акаунти"}
{"url": "http://www.cross.bg/hanove-remonti-tynel-1582110.html", "text": "/КРОСС/ Движението в двете ленти в тунел „Правешки ханове\" в посока Варна трябва да бъде възстановено в сряда. Според информация от Агенция „Пътна инфраструктура\" срокът за обновяването на пожароизвестителната инсталация изтича.Преди обяд екип на агенцията ще провери два ремонта - на виадукта „Коренишки дол\" на магистрала „Хемус” и съоръжението при тунела „Витиня\".Очаква се съвсем скоро да започнат ремонти на общо 17 моста на магистралите „Хемус\" и „Тракия\", които са в лошо състояние. До извода за спешни ремонти правителството стигна след трагедията в Генуа.", "date": "2018.08.22", "title": "Отварят за движение тунел „Правешки ханове”"}
{"url": "http://www.cross.bg/evropa-slychaite-morbili-1582112.html", "text": "/КРОСС/ Случаите на дребна шарка в Европа достигнаха рекордни нива. Световната здравна организация призова всички държави да предприемат незабавни мерки за ограничаване на вируса. За 2018 г. са регистрирани 41 000 болни от морбили в Европа. За сравнение през миналата година случаите са били 23 927.Държавите, които са най-силно засегнати в Европа са: Сърбия, където има 14 починали, Гърция, Франция, Италия, Грузия, Русия и Украйна., заяви д-р Ангел Кунчев, държавен здравен инспектор, в ефира на \"Здравей, България\".Той припомни, че от всички 60-70 заразни болести, срещащи се в България, имаме възможност да предотвратим само 10-11, срещу които има ваксини.Д-р Кунчев препоръча българите и особено децата без имунизации да не пътуват до засегнатите от вируса страни.Той каза още, че смъртните случаите в Сърбия са вследствие на кампания против ваксините, която е появлияла на населението.", "date": "2018.08.22", "title": "Бум на морбили в Европа: Има ли опасност от епидемия у нас?"}
{"url": "http://www.cross.bg/tezhka-verizhna-katastrofa-na-byl-ivan-geshov-i-yl-gyueshevo-v-sofiya-1582114.html", "text": "/КРОСС/ Верижна катастрофа между четири автомобила е станала днес сутринта между бул. „Иван Гешов” и ул. „Гюешево”, в посока булевард България, съобщи btv. Все още не е ясно как се е стигнало до инцидента. Един човек е откаран в болница с леки наранявания Движението е затруднено и се извършва само в средната лента.", "date": "2018.08.22", "title": "Тежка верижна катастрофа на бул. „ Иван Гешов” и ул. „Гюешево” в София"}
{"url": "http://www.cross.bg/yvrezhdaniya-hora-violeta-1582111.html", "text": "/КРОСС/ Майка и 16-годишната й дъщеря обикаляли два дни плажните ивици в Равда и „Слънчев бряг”, за да открият пътека и обособено място за хора с увреждания. Въпреки табелите, сочещи, че плажовете са достъпни за всички, двете не открили начин да стигнат до морето.Красимира Димитрова и дъщеря й Виолета, която от години е в инвалидна количка, пристигнали за няколко дни в „Слънчев бряг” с надеждата, че там ще открият удобен за почивка плаж, така, както беше обявено в началото на сезона от Министерството на туризма. След дълго обикаляне видели знак, посочващ пътека за хора с увреждания към Централния плаж. Още в началото на алеята обаче възникнал проблем – имало високо стъпало. Красимира и Виолета го преодолели, но надеждата им да стигнат до водата угаснала. Пътеката свършва на 40 метра от водата.Управителят на заведението, пред което свършва пътеката за инвалидни колички, обясни пред камерата на NOVA, че има специална зона с чадъри и шезлонги за хора с увреждания. Любомир Стефанов обаче не успя да каже как хората с увреждания ще стигнат до морето, след като пътеката не стига до брега. Вариантът бил Виолета да бъде занесена от спасители до водата.За да няма такива ситуации и следващото лято, в Закона за устройство на Черноморското крайбрежие ще бъдат заложени промени. Една от тях ще бъде да се уточни какво е „достъпна среда” за хора с увреждания на морския бряг. В закона щели да бъдат заложени и глоби за стопаните на плажни ивици, които не осигуряват достъп за хората с увреждания.", "date": "2018.08.22", "title": "Плажът невъзможен? Майка на дете с увреждания не може да стигне до морето"}
{"url": "http://www.cross.bg/posochi-agaiin-godina-1582113.html", "text": "/КРОСС/ Има рискове в сектора на застраховките \"Гражданска отговорност\" за автомобилите, които могат да доведат до нови сериозни проблеми. Това посочи Ралица Агайн, вече бивш зам.-председател на Комисията за финансов надзор, без да назове конкретни компании. Тя посочи, че са предложени мерки срещу тези рискове.„За миналата година премиите не са достатъчни да компенсират изплащането на обезщетения. ВКС прие и едно решение, което ще доведе до голям разход за застрахователите. Изискахме от тях адекватна ценова политика, което да адресира тези проблеми”, посочи тя.По повод подаването на оставка след случая с фалита на „Олимпик” тя посочи, че това е бил личен избор, чрез който да запази репутацията си. „Всичко възможно в правомощията на комисията и в моите е изпълнено. Но ситуацията ескалира политически и съм наясно, че са нужни и политически решения. Това е моят политически отговор”, каза тя.Агайн е категорична, че не е било в правомощията й да ходи при премиера и финансовия министър и да информира за подобни проблеми. „КФН е колективен орган, има си и председател”, посочи тя.По думите й в първия момент, на 10 май, са били наложени реципрочните мерки, които се изискват по европейска директива – да се забрани сключването на нови договори и забрана за разпореждане с активи на клона на \"Олимпик\" в България. В същия ден тези разпоредби са изпратени до Гаранционния фонд, Имотния регистър, обявено е на страницата на КФН, съобщено е на банки, в Търговския регистър, публикувано е и в Държавен вестник.„КФН не отнема лиценз на клон. Отнет е лиценз в Кипър. Когато това е станало, още същия ден сме наложили забраните да се извършва дейност в България и да се разпорежда с активите си. Това са правомощията на комисията. Не разполага с възможност за други действия”, посочи тя.Според вече бившия зам.-председател . „Нямам право да давам изявления по медиите. За мен в такава ситуация трябва да се предостави информация и тя да стигне до най-много хора”, каза Агайн.Информация от мен за цени на полици не е искана и не съм я давала на премиера, добави тя.Фактите са, че . До 11 ноември миналата година при средна цена за пазара 179 лв. на „Олимпик” е 196 лв.  След това средната цена на пазара става 196 лв., а на „Олимпик” е 207 лв. Ако има по-ниски цени може да са в определена категория, но това не е средната цена, каза Агайн.Голямата загуба са тези 197 хил. полици прекратени на 17 август.  Тези суми трябва да бъдат възстановени от застрахователя в Кипър, но това ще се случи при процедурата по ликвидация. Назначеният в Кипър ликвидатор ще разпродаде имуществото.За причинени щети на пострадалия ще бъде платено обезщетение от Гаранционния фонд, но после фонда ще си потърси парите от водача без полица. Виновният водач е краен платец, уточни Агайн.По думите й във фонда има 135 млн. лв. разполагаеми средства, има и значителни резерви.По повод проверките на ДАНС и прокуратурата в КФН тя уточни, че не са за първи път.Миналата година са отнети лицензите на две компании - ЗК „Надежда” и СиВЗК.", "date": "2018.08.22", "title": "Ралица Агайн: Сериозни са рисковете в сектора на застраховките \"Гражданска отговорност\""}
{"url": "http://www.cross.bg/pristiganeto-bili-kykeshi-1582115.html", "text": "/КРОСС/ В щаба на Лудогорец подозират, че могат да бъдат подложени на психотерор още при пристигането си в Грузия.По подобен начин е била посрещната и делегацията на съперника в третия кръг на Лига Европа - Кукеши.След пристигането в Тбилиси албанците са били държани цели 12 часа на летището, като поводът са били всевъзможни проверки на документите, пише \"Меридиан мач\".В крайна сметка Кукеши загуби двубоя с 2:5, като от клуба подчертаха, че до това е довела психовойната.След срещата от албанския клуб подадоха жалба до УЕФА, която обаче е малко вероятно да бъде уважена.", "date": "2018.08.22", "title": "Лудогорци се страхуват от психотерор в Грузия"}
{"url": "http://www.cross.bg/popov-bulgariya-filip-1582116.html", "text": "/КРОСС/ „Службите в България и изпълнителната власт проспаха пирамидата „Олимпик“. Получихме оставката на зам.-председателя на КФН, но това не е достатъчно. Искаме оставката на цялата Комисия за финансов надзор“. Това заяви секретарят на ПГ на „БСП за България“ Филип Попов в ефира на БНР. Той подчерта, че КФН е имала възможност да въздействат, контролират и изискват информация по отношение на всеки един застраховател, който оперира на територията на България. Попов обясни, че „Олимпик“ е регистрирана още 2009 г. в България. „Собственикът й, който е регистрирал фирмата в Кипър, е някакъв испанец Диего, на когото е забранено в родината му Испания, да извършва каквато и да било финансова дейност. Но той от 2009 до 2018 г. безпроблемно работи в България и изкарва от българските граждани около 21 млн. евро. Това е фрапиращо“, коментира народният представител. Според него още 2009 г. е трябвало да се обърне внимание кой е той и защо в Кипър няма нито една полица, нито едно евро от застраховки, а всичко е насочено към България. „КФН би трябвало да потърси отговори на тези въпроси, а не сега да се чудят какво да правят с тези над 200 000 български граждани“, каза още Попов. По неговите думи решението, което управляващите приеха в НС, е абсолютно бланкетно и се опитва да замете под килима всички проблеми. „В нашето предложение ясно се казваше - правителството да потърси обезщетение за възстановяване на сумите на тези 200 000 български граждани. Управляващите приеха решение, в което се казва – да се потърси възможност за оказване на помощ. Каква помощ – психологическа, финансова, правна?“, попита депутатът от левицата.Филип Попов обясни, че гаранционният фонд е създаден от вноските на всички застраховани. „Има възможност хората да бъдат обезщетени от българския гаранционен фонд, а след това крайната сума да бъде възстановена от кипърския. Вчера Ралица Агайн увери, че във фонда има достатъчно пари“, каза още той. Попов обърна внимание, че „Олимпик“ не е българска компания и по закон не е трябвало да внася в българския гаранционен фонд, но са събрани около 2 млн. лв. „А сега пък искат да ги връщат. Кашата е тотална“, коментира още той. Попов е категоричен, че тази тема не може да бъде затворена, докато не бъдат обезщетени тези 200 000 човека, които съвсем добросъвестно са си направили застраховки. „Комисията е тази, която трябва да защити интересите на българските граждани. А сега е ред на държавата да се погрижи за тези хора, но заради вчерашното решение на управляващите не мисля, че ще се случи“, допълни народният представител.По повод Търговския регистър, Попов коментира, че става въпрос за много чувствителна информация и този проблем касае всеки български гражданин. „ГЕРБ управляват България вече 10 години. Не могат непрекъснато да прехвърлят вина и да връщат времето от преди 50, 100 години или времето на хан Аспарух. Трябва да си поемат отговорност“, категоричен е народният представител. По неговите думи вчера е станало ясно, че е имало доклад до министъра на правосъдието по отношение на компетентността на ръководителя на Търговския регистър, но не са били предприети адекватни действия и мерки. „Стана ясно, че в този Търговски регистър не може да се съхрани надеждно информацията, а са дадени много пари. Никой не каза какви щети са нанесени върху българската икономика и бизнес“, каза още Филип Попов.", "date": "2018.08.22", "title": "Филип Попов: Службите в България и изпълнителната власт проспаха пирамидата „Олимпик“"}
{"url": "http://www.cross.bg/hilyadi-siriya-bezhantzi-1582101.html", "text": "/КРОСС/ Започна завръщането на мирните сирийски жители, избягали в съседните страни от войната, съобщи централната руска телевизия Первий канал, цитирайки световните агенции. Над 1,2 милион вътрешни преселници са се завърнали в родните си места за изминалите 2,5 г., допълва военното министерство на федерацията.Сирийските власти вече са започнали действия по възстановяването на мирния живот в страната. Повече от ясно е, че първата подадена ръка във възстановяването е тази на Русия. Европа за сега се ослушва, но е напълно в неин интерес да запретне ръкави и да се включи активно в съживяване на Феникса от пепелта. Да припомним, че бежанската вълна заля Стария Континент, но като че ли хората свикнаха с тези вълни и отливи и вече никой не им обръща внимание.Течението се укроти и сега е момента вятъра да започне да духа в обратна посока – към Сирия. В освободените от джихадисти райони започнаха първите постъпления на мирни жители. Бежанците, които всичките тези години са се спасявали от войната в съседните страни, се завръщат в родните си места. Би било малко нелепо да кажем, че се завръщат в домовете си, защото много от тях отдавна са останали без домове, но надеждата, която ги води обратно е неоспорим факт говорещ сам по себе си.„Дом се строи, стига да има мир, спокойствие и работа на родна земя, не на чужда територия”, сподели специално за BIG5 Хасан М., който преди две седмици се завърна доброволно със съпругата си Фарида и шестте деца в Алепо от съседен Ливан. Хасан е лекар-уролог, завършил в Русия и има намерение веднага да пристъпи към практикуване на професията си. Съпругата му е домакиня, но е готова да отиде на работа в някой от шивашките заводи.Към 15 август т.г. вече над 1 млн. сирийски бежанци са се завърнали по домовете си, заявява Министерството на Отбраната на РФ. А за последните 2,5 в Сирия са се прибрали 300 хиляди бежанци и над 1,2 милиона вътрешни преселници. Това съобщи началника на Националния център на управление на отбраната на Русия Михаил Мизинцев, цитиран от тв канал „Звезда”. Той подчерта, че най-ефективно процеса на завръщане се наблюдава от ливанската граница, от където само за един месец по родните места са се завърнали 6,5 хиляди души. За изминалата седмица в Сирия са напълно възстановени 89 жилищни блока, работата по подготовката на инфраструктурата за прием на бежанците е завършена в 41 населени пункта с капацитет за приемане 161 хиляди места. Продължава усилената работа по възстановяване на инфраструктурата в освободените от терористи населени места.По последни данни близо над 1.700 млн. сирийците са заявили желанието си да се върнат обратно в родината си. Под този иск са се подписали бежанците от девет страни. Най-многобройни са постъпилите молби за връщане от Ливан, Турция, Йордания и Германия, според официалния бюлетин на Централата за прием и разпределение на бежанците. „По данни на оценъчната комисия, да се върнат в родината са изявили желание 1 милион 712 хиляди 234 сирийци от девет страни в света - Ливан - 889 хиляди 031, Турция - 297 хиляди 342, Германия - 174 хиляди 897, Йордания - 149 хиляди 268, Ирак - 101 хиляди 233, Египет - 99 хиляди 834, Дания - 412, Бразилия - 149, Австрия - 68\", се посочва в документа. От Центъра са разказали, че за последните няколко денонощия в Сирия от Ливан през КПП \"Джейдет-Ябус\" и \"Ел-Дабусия\" са се завърнали у дома 142 бежанци. От постъпилите данни от различните КПП на Сирия само за едно денонощие на 11 август границата на Сирия е прекосена от 288 души, които са се насочили към родните места, съобщава РИА Новости. Освен това турските власти имат желание да помогнат на 250 хиляди сирийци да напуснат територията на Турция и да се върнат в Сирия, допълва агенцията.„Турските власти официално са заявили за намерението си да подсигурят завръщането в родината на 250 хиляди сирийски бежанци. В рамките на настоящата инициатива в северните райони на Сирия стартираха редица комплексни мероприятия по създаването на благоприятни условия за живот и дейност на мирното население”, се казва в документа, цитиран от РИА Новости. Във връзка с това инженерните подразделения на САР продължават усърдно работите по разминиране на местностите и обектите в провинция Хомс.За последната седмица сапьорите са разминирали над 5 хектара територия, 10 здания и 0,5 километра от пътищата. „Фиксирани са и своевременно унищожени 45 взривоопасни предмета, сред които и 21 самоделни взривни устройства”, се пояснява в документа цитиран от РИА Новости.Не по-малко значим е и обратния път към къщи от Йордания. Магистралата Дамаск-Аман – е най-кратката дестинация между сирийската и йорданската столица. На границата, която дълги години бе контролирана от бунтовниците , по чудо се е съхранила табелката „Добре дошли в Сирия”. Години наред скитане и лутане по нелекия път с клеймо „бежанец”, а сега този път ще е вече в обратна посока – към дома!С помощта на руската военна полиция и специализираните за целта камиони бежанците са съпровождани до най-близкия град Насиб, а от там в Източна Гута. „Чувството на радост е непреодолимо! Когато видяхме от далеч сирийските знамена, а после и руските, разбрахме, че всичко вече е наред и сме в безопасност. Живота ни в Йордания не беше никак лесен.Искахме да се приберем много по-рано, но границата се контролираше от бунтовниците. Те просто не ни пускаха”, разказва за руският Первий канал Мухамед Омар Талак. Хиляди истории на милиони хора мечтаещи да ги лъхне родния въздух, да докоснат земята на която са родени…И това е възможно, защото вече е факт. Местната управа на Дамаск е стартирала програма за помощ на завърналите се бежанци, които са били принудени да напуснат домовете си под натиска на терористите. Това е съобщил зам.-губернатора Ратеб Адас, цитиран от РИА Новости.За да стане завръщането на сирийските бежанци реалност – това трябва да е обща кауза на всички страни, където са бягали тези хора от войната. В Йордания, Ливан и Турция от Русия са изпратени съвместни специализирани групи за подпомагане на стотиците хиляди сирийци да се върнат в родината им. Другите страни и Европа също трябва да помислят в тази посока.Източник : ", "date": "2018.08.22", "title": "Сирийските бежанци се завръщат по домовете си"}
{"url": "http://www.cross.bg/rysiya-akaynti-iran-1582102.html", "text": "/КРОСС/ Социалната мрежа „Фейсбук” е изтрила над 650 страници, групи и акаунти, свързани с Русия и Иран, преди междинните избори в САЩ, предадоха Асошиейтед прес.Компанията посочи, че не е установила връзки между активността от Иран и тази, идваща от Русия.Според „Фейсбук” обаче се използват сходни тактики на създаване на мрежи от акаунти, които заблуждават други, кои са потребителите и какво правят.", "date": "2018.08.22", "title": "„Фейсбук” свали стотици акаунти, свързани с Русия и Иран"}
{"url": "http://www.cross.bg/genya-most-mesetza-1582103.html", "text": "/КРОСС/ Компанията концесионер на рухналия мост в италианския град Генуа обяви, че може да построи ново съоръжение на мястото на срутилата се конструкция за 8 месеца.Строителите обещават новото съоръжение да бъде изградено съгласно най-модерните технологии.Изграждането на виадукта ще бъде част от 500-те милиона евро, които компанията обеща да похарчи във връзка с трагедията в Генуа, отнела живота на 43 души.Парите освен за изграждане на нов мост, ще бъдат и за нови пътища, които да поемат трафика до изграждането на моста, за инициативи за подпомагане на семействата на жертвите и на онези, които бяха принудени да напуснат домовете си под съоръжението.", "date": "2018.08.22", "title": "Концесионерът на рухналия мост Генуа готов да построи нов за 8 месеца"}
{"url": "http://www.cross.bg/trump-bilo-donald-1582105.html", "text": "/КРОСС/ Сериозен удар срещу американския президент от страна на един от най-приближените му хора. Бившият личен адвокат на Доналд Тръмп - Майкъл Коен, е признал пред съда, че му е било наредено да извърши престъпление.Той уредил плащанията за мълчанието на двете жени, които твърдят, че са имали интимна връзка с Тръмп.Майкъл Коен се е признал за виновен по осем обвинения, включително заобикаляне на данъчните закони, банкова измама и нарушаване на правилата за финансиране на предизборни кампании.Едното плащане - за порно актрисата Сторми Даниълс, е било на стойност 130 000 долара, а другото - за 150 000 долара, е било за бившия модел на „Плейбой” Карън Макдугъл. Самият Доналд Тръмп отрича и двете афери.В същото време Тръмп понесе още един много сериозен удар - бившият ръководител на предизборната му кампания Пол Манафорт е признат за виновен по осем от 18-те обвинения в делото за банкова и данъчна измама.Това е първото дело, произтичащо от разследването на специалния прокурор Робърт Мълър, за намеса на Русия в изборите през 2016 г. и възможно съглашателство между Москва и екипът на предизборната кампания на  президента Доналд Тръмп.", "date": "2018.08.22", "title": "Бившият адвокат на Тръмп заяви, че е извършил престъпления по негово указание"}
{"url": "http://www.cross.bg/radiohor-dirigent-protestira-1582106.html", "text": "/КРОСС/ Детският радиохор ще протестира под прозорците на Министерския съвет.Деца и родители са против прекратяването на договора на досегашния диригент на хора Венеция Караманова. Надяват се с песен да привлекат вниманието на премиера. От БНР обясниха, че новият диригент Теодора Димитрова е назначена след проведен конкурс. Преди това тя е работила близо 10 години в хора. Хористите и родителите им се възмуиха, че са разбрали последни за промяната.", "date": "2018.08.22", "title": "Детският радиохор отново ще протестира"}
{"url": "http://www.cross.bg/suoruzhenieto-tynel-korenishki-1582097.html", "text": "/КРОСС/ Пътната агенция ще инспектира днес два от ключовите виадукти по магистрала \"Хемус\", които са в ремонт.Ще се проверява напредъка при ремонта на виадукта \"Коренишки дол\" при 36 км на аутобана и на съоръжението при тунел \"Витиня\".В момента се обновяват четири от предвидените за ремонт общо 6 носещи колони на \"Коренишки дол\". Виадуктът с дължина 481 м е в експлоатация от 1986 г. година и оттогава не е основно ремонтиран. Този при тунел \"Витиня\" е с дължина 225 м. В експлоатация е от 1984 година. Възстановени са всички носещи стълбове на съоръжението.", "date": "2018.08.22", "title": "Проверяват виадукти по АМ „Хемус”"}
{"url": "http://www.cross.bg/rodeni-na-avgyst-1582092.html", "text": "/КРОСС/ Проф. д-р Георги Иванов, член на Сметната палатаДинко Динев, строителен предприемачМладен Червеняков, посланик в Черна гораПанайот Денев, журналист, бивш генерален директор на БТА", "date": "2018.08.22", "title": "Родени на 22 август"}
{"url": "http://www.cross.bg/kariera-varovik-edrevo-1582098.html", "text": "/КРОСС/ Жители на 11 старозагорски села протестират срещу изграждането на кариера за варовик. Проектът беше временно спрян преди 4 години, но отново е получил разрешително, сигнализираха протестиращите.Село Едрево е най-засегнато от бъдещата кариера за варовик и доломит. Хората се притесняват, че ще се промени релефа на района, климата, опасяват се, че ще останат и без чиста вода.Един от събралите се посочи, че при промяна на метеорологичните условия ще бъдат засегнати земеделските култури.Динко Делев, който е кмет на Едрево, заяви, че наблизо се намира питейната им вода. „Този ОВОС за нас е наглост”.В близкото село Братя Кунчеви вече има една кариера. Кметът Георги Георгиев заяви, че заради взривовете там има напукани къщи и прах при промяната на вятъра. В района има и голяма вековна гора с елени, диви свине и сърни.Хората ще блокират пътя от София за Бургас, за да бъдат чути.", "date": "2018.08.22", "title": "Жители на старозагорски села излязоха на протест срещу кариера за варовик"}
{"url": "http://www.cross.bg/helikopter-grada-elektroprovod-1582099.html", "text": "/КРОСС/ Военна полиция ще разследва причините за новия инцидент с военен хеликоптер от авиобазата в Крумово.При тренировъчен полет вчера вечерта хеликоптер \"Кугър\" прекъсна електропровод и остави за няколко часа половината град Стамболийски без ток и вода.По време на полета се налага рязка маневра, за да се избегне ято птици, при която  машината е закачила жици на електропровод, съобщиха от Министерството на отбраната.Тричленният екипаж на вертолета не е пострадал, няма и пострадали граждани.Машината е приземена в селскостопанско летище в Цалапица. Вчера е направен предварителен оглед и се очаква днес след ремонт тя да се върне в авиобазата в Крумово.По хеликоптера няма сериозни щети.Според кмета на Стамболийски  населението на града трябва да е благодарно на пилотите, че са успели да овладеят машината.До пожар и по-сериозни щети не се е стигнало благодарение на факта, че скъсаните жици от електропровода са паднали в реката, коментира , представител на EVN.Екипи на дружеството успяха вчера бързо да възстановят електроподаването за града.Хора от Стамболийски се оплакват, че често над града хеликоптери летят твърде ниско.", "date": "2018.08.22", "title": "Разследват се причините за новия инцидент с военен хеликоптер"}
{"url": "http://www.cross.bg/sotzializma-hora-kradlivata-1582100.html", "text": "/КРОСС/ Често по нашите медии и най-вече някои телевизии слушам да хулят и отричат социализма. И в Народното събрание депутати от ГЕРБ изричат хиляди лъжи и сипят злъч по социализма. Но те сигурно са родени след Десети ноември или са възпитани от хора, които не са успели през времето на соца. Аз съм живял в три епохи – в царско време, при социализма и при крадливата демокрация. Ще дам пример с моето родно село Орешец, Харманлийско.Първо – през царско време много от къщите бяха покрити със сламени покриви. Електричество нямаше, светехме си с газени лампи. Като бях дете, помня, че в центъра на селото имаше поставен фенер и ние децата си играехме около него. През нощта улиците бяха кални, вода пиехме от кладенците по дворовете си, ако някой се разболееше, го откарваха на лекар с волска кола в Харманли. Селяните едва се изхранваха и семействата им гладуваха.Второ – дойде 9 септември и първата задача на отечественофронтовското правителство беше да прекара електричество. Селото бе водоснабдено с питейна и поливна вода, построиха две чешми. Създаде се образцово трудовокооперативно стопанство. Селяните отначало се бояха да се влязат в него, вярно, имаше малко насилие, но после взеха да се записват.Не беше лесно, защото получаваха по 1-2 стотинки трудоден. После обаче се замогнаха и взеха да се записват масово в стопанството. Пристигна и механизация, създаде се строителна бригада. За 120 дни вдигнаха двуетажна тухлена къща. Направиха стопанска постройка и работилници за ремонт на техниката. Построи се ново училище, детска градина, чуваше се детска глъч по дворовете. Тогава младите хора имаха работа, раждаха деца. С 12 лв. за 14 дни селяните почиваха в станциите из цяла България и в други страни от социалистическия лагер.Трето – дойде крадливата демокрация. Тогава правителството на Филип Димитров назначи ликвидационните съвети – това бяха хора, които никога не са работили никъде. Тези некадърници ликвидираха и събориха всичко, което беше построено с труда на обществото. И сега хората мизерстват.Автор: Панайот Пулев, ДимитровградИзточник: ", "date": "2018.08.22", "title": "Избирам социализма пред крадливата демокрация"}
{"url": "http://www.cross.bg/stzenata-imashe-festivala-1582121.html", "text": "/КРОСС/ Повече от два месеца след световната премиера на новия си албум \"БууЧииМиш\", \"Мистерията на българските гласове\" продължава с концертите по неговото представяне с огромен успех в Европа. В началото на август българският хор, носител на \"Грами\", имаше самостоятелна изява в Полша на сцената на алтернативния младежки \"Off festival\" в Катовице. Сред хедлайнерите на тридневния форум бяха \"M.I.A.\", \"Charlotte Gainsbourg\", \"Grizzly Bear\". Концертът бе вторият от 10 препоръчани в рамките на събитието от полското издание \"Cojestgrane 24\".Пред сцената на българския хор беше препълнено с разнородна публика - имаше повече от 2000 души, информира Радост Пенева. Те аплодираха екзалтирано всички песни. Накрая буквално не позволиха на изпълнителите да слязат от сцената с нестихващи аплодисменти, продължили повече от 10 минути. Освен силната подкрепа на публиката, директорът на фестивала също изпрати специални благодарности до продуцентите на хора, определяйки представянето му като \"невероятно\", а концерта - за един от най-успешните на фестивала. Възторжени са отзивите и на полските медии, които споделиха впечатления: \"Историческа сила на духа и красотата, която е била усъвършенствана за период, по-дълъг от човешкия живот и може да бъде гледана със смирение.\" Според изданието \"Interia muzyka\": \"Хорът с традиционните си костюми, със своите инструменталисти и диригент, се представи с невероятен вкус и красота. Не бихме излъгали, ако напишем, че концертът им бе...  очарователен.\"", "date": "2018.08.22", "title": "\"Мистерията...\" пожъна успехи и в Полша"}
{"url": "http://www.cross.bg/lavrov-posrednichestvoto-surbiya-1582122.html", "text": "/КРОСС/ Косовските албанци не зачитат договорът със Сърбия, постигнат с посредничеството на ЕС, заяви министърът на външните работи Сергей Лавров след срещата си с външния министър на Сърбия Ивица Дачич, съобщава македонското електронно издание A1 On, цитирано от Фокус.„Русия винаги е залагала на цялостно и безусловно прилагане на Резолюция 1244 (на Съвета за сигурност на ООН), поддържаме действията на Белград за цялостно прилагане на този основен документ от международно-правен характер“, посочи Лавров.„Ние отчитаме конструктивния подход на Белград в разговорите с Прищина с посредничеството на ЕС, което не може да се каже за позицията на косовските албанци. Те не изпълняват онези ангажименти, които бяха постигнати преди много години. Ние вярваме, че ЕС може да поеме напълно своята отговорност за настоящата ситуация и да се опита да осигури прилагането на споменатата резолюция на Съвета за сигурност на ООН“, подчерта Лавров по време на срещата,която се състоя в Сочи.", "date": "2018.08.22", "title": "Лавров: Косовските албанци не зачитат договорът със Сърбия, постигнат с посредничеството на ЕС"}
{"url": "http://www.cross.bg/avgyst-vreme-imperator-1582090.html", "text": "/КРОСС/ На днешната дата през 565 г. за първи път се съобщава за чудовището от Лох Нес, Шотландия. През 1642 г. английският крал Чарлз I изпраща армията си срещу пуританските сили на Парламента, с което започва Английската революция . През 1770 г. експедицията на Джеймс Кук достига източния бряг на Австралия. През 1780 г. Корабът на Джеймс Кук „Резолюшън\" се завръща в Англия (Кук е убит на Хаваите по време на пътуването). През 1788 г. Великобритания основава колонията Сиера Леоне. През 1849 г. за първи път в историята са хвърлени бомби от въздуха - австрийските войски бомбардират от безпилотни балони жителите на Венеция по време на Венецианското въстание за независимост. През  1849 г. във Видин пристига като емигрант унгарския революционер Лайош Кошут. През 1851 г. около остров Уайт (САЩ) се провежда първата официална международна регата за яхти. През 1864 г. дванадесет нации подписват първата Женевска конвенция - учредени са Червеният кръст и Червеният полумесец. През 1867 г. в периода 22-26 август Васил Левски пребивава заедно с войводата Панайот Хитов и Иван Попхристов Кършовски (писар на четата на Хитов) в Белград в \"Хайдут Велковото кафене\" (където вероятно е имало и хан). През 1886 г. срещу Преврата в България от 21 август започва контрапреват, оглавяван от Стефан Стамболов и подполковник Сава Муткуров. През 1910 г. корейският император предава властта над Корея на японския император. През 1911 г. открита е откраднатата Мона Лиза. През 1916 г. по време на Първата световна война първа българска армия разгромява Дунавската сръбска дивизия. През 1926 г. в Йоханесбург, ЮАР е открито злато. През 1962 г. е извършен неуспешен опит за убийство на президента на Франция Шарл дьо Гол. През 1966 г. е създадена Азиатската банка за развитие. През 1968 г. папа Павел VI пристига в Колумбия на първото посещение на глава на Римокатолическата църква в Латинска Америка. През 1969 г. е открита ТЕЦ \"Варна\". През 1989 г. е открит първият пръстен на планетата Нептун.", "date": "2018.08.22", "title": "22 август в историята"}
{"url": "http://www.cross.bg/zemetresenieto-venetzyela-zemetresenie-1582104.html", "text": "/КРОСС/ Силно земетресение с магнитуд 7,3 разтърси северното крайбрежие на Венецуела.Не се съобщава за жертви и пострадали, както и за сериозни материални щети. Земетресението е било усетено силно в столицата Каракас, където са били евакуирани цели сгради като предпазна мярка.Земетресението са усетили и жителите на колумбийската столица Богота и части от Тринидад.", "date": "2018.08.22", "title": "Силно земетресение разстресе Венецуела "}
{"url": "http://www.cross.bg/tema-stydioto-zaradi-1582095.html", "text": "/КРОСС/Предаването е във ваканция !Тема: 11 села в Старозагорско блокират пътя за Бургас заради кариера за инертни материали? Има ли опасност за водата и природата в региона?;Тема: Ще се разбере ли истината за смъртта на родилка в Сливен? Остарели ли са методите за реакция при тежко раждане? В студиото главният секретар на Българския лекарски съюз доктор Стоян Борисов;Тема: Екслузивно: Първото интервю на зам.-председателя на Комисията за финансов надзор Ралица Агайн след подадената оставка;Тема: Има ли риск за екологична бомба в Черно море заради мазута от потънал кораб? На живо от плаж Корал и интервю в студиото с водолаза Михаил Заимов;Тема: Протестът продължава. Детският хор на БНР пее под прозорците на премиера в защита на диригента си;Тема: Нов клип и голямо Европейско турне на Мистерията на българските гласове.Тема:  \"Допуснала ли е грешки Ралица Агайн и кой ще плати на \"ужилените\"?\"След трагичните случаи с починали родилки - трябва ли да има единен стандарт при раждане?Тема:  Лекари спасиха мъж с почти спряло сърце - разказ за уникалната операция от първо лице.Тема:  Майка на дете с увреждане в издирване на достъп до плажа. Възможна ли е мисията?Тема:  Протест и пътна блокада. На живо: Жители на 11 села на бунт срещу строителството на кариера.Тема:  Опасни зад волана. Кои са по-рискови на пътя - младите шофьори или тези в напреднала възраст?Тема:  Летни жеги - докога? Ще става ли за море и в края на сезона?Тема:  Епидемия от морбили в Европа - ще стигне ли и до нас? В студиото гостува държавният здравен инспектор д-р Ангел Кунчев.Тема:  Звезден успех за българското кино. След голямата награда в Сараево - режисьорът Милко Лазаров пред  NOVA. ", "date": "2018.08.22", "title": "Теми и гости в ефира"}
{"url": "http://www.cross.bg/agatonik-bili-sveti-1582089.html", "text": "/КРОСС/ Някой си Евтолмий бил пратен в малоазийската област Понт да преследва християните. В гр. Карпен той убил Зотик с учениците му. А като се върнал в Никодимия, той уловил Агатоник, който бил от знатен род и още други християни, в числото на които били Теопрепий, Акиндин, Зенон и Севериан, и ги завел в Тракия, гдето тогава император бил Галерий. По пътя в местността Потам убил Зенон, Теопрепий и Акиндин, понеже вече не могли да вървят от нанесените им по-преди рани и от изтощение. Близо до Халкидон убил и Севериан. Агатоник и останалите били доведени в Силиврия. Подложени на изтезания, те били обезглавени по заповед на Галерий. Мощите на св. Агатоник още във времето на император Констанций били пренесени в Цариград и поставени в храма, посветен на негово име, а главата му останала в Силиврия. Христовият мъченик Агатоник живял в Никомидия  при царуването на император Максимиан . Той отвръщал елините от поклонение на идолите и ги привеждал към Христа. Бил задържан за мъчения от комита (3) Евтолмий. Когато този комит, изпратен от императора в понтийската област, за да измъчва християните, след като плувал с кораб, пристигнал на едно място, наречено Карпин, намерил там свети Зотик и неговите ученици, които изповядвали Христа. Евтолмий осъдил учениците му на кръстна смърт, а свети Зотик взел със себе си. Като се върнал в Никомидия, той задържал Принципс, научен на светата християнска вяра от свети Агатоник; като го вързал заедно с Агатоник, Зотик и с други християни, сред които били Теопрепий, Акиндин и Севириан, той завел всички в Тракия, където пристигнал и самият император, за да предаде там всички на мъчения. Когато светиите се намирали в областта Потама, комитът предал на смърт свети Зотик, Теопрепий и Акиндин, тъй като те вече не можели да ходят, поради получените по-рано рани и язви. А като пристигнали в околностите на Халкидон (4) комитът предал на смърт свети Севириан, който дръзновено изповядал Христа; а другите мъченици заедно със свети Агатоник завел във Византия и там ги измъчвал известно време; после заедно с тях пристигнал в Силимврия, на едно място, наречено Амус, защото там пребивавал Максимиан. Там светият мъченик Агатоник, а също и всички християни, доведени с него от Никомидия, били изтезавани и измъчвани за последен път, след което били осъдени на смърт и посечени, като пострадали за името на Христа, нашия Бог . В същия ден се чества паметта на преподобна Антуса, на свети свещеномъченик Атанасий, епископ и на двамата слуги на Антуса - Харисим и Неофит. Света Антуса, дъщеря на богати родители от град Селевкия, след като приела кръщение, се подвизавала 23 години в пустинята. Атанасий, епископ на Тарс Киликийски, който кръстил света Антуса, бил посечен с меч при царуването на Аврелиан (270-275); от същата смърт загинали и Харисим и Неофит, които се кръстили заедно с господарката си. Света Антуса се преставила в мир дълго време след тяхната мъченическа кончина (след повече от 20 години). По молитвите на Пресветата наша Владичица Богородица и Приснодева Мария, Господи Иисусе Христе, Боже наш, помилуй нас. Амин.", "date": "2018.08.22", "title": "Св. мчк Агатоник и дружината му"}
{"url": "http://www.cross.bg/sebe-zhivotut-namerish-1582093.html", "text": "/КРОСС/ „Животът не е за да намериш себе си. Животът е за да създадеш себе си.\"Джордж Бърнард Шоу", "date": "2018.08.22", "title": "Животът не е за да намериш..."}
{"url": "http://www.cross.bg/chasa-provede-sofiyaot-1582091.html", "text": "/КРОСС/ София.От 10.00 часа ще се проведе заседание на Министерски съвет.***София.От 09.00 часа пред сградата на Министерския съвет ще се проведе протест на Детския радиохор на БНР с настояване да бъде запазен главният диригент на хора маестра Венеция Караманова.***София.От 10.00 часа в зала „Проф. Емил Таков\" (рапортна зала на травматологичния комплекс) в УМБАЛСМ „Н. И. Пирогов\" ще се проведе пресконференция за състоянието на лекарката, която падна от висок етаж и за чието лечение се организираха акции по събиране на кръв и средства.***София.От 10.30 часа пред Министерството на земеделието ще се проведе поредното издание на фестивала „От нашата ферма - с любов за вас!\".***София.От 11.00 часа председателят на Управителния съвет на Агенция „Пътна инфраструктура\" инж. Светослав Глосов ще провери напредъка при ремонта на виадукта „Коренишки дол\" при 36 км на автомагистрала „Хемус\" и на съоръжението при тунел „Витиня\".***София.От 11.00 часа в Пресклуб „България\" на Националния стадион „Васил Левски\" ще се проведе пресконференция по повод масовото изкачване на Черни връх и отбелязването на 123-годишнината от организираното туристическо движение в България.***София.От 11.00 часа в Националния пресклуб на БТА ще се проведе пресконференция на фондация „Аплауз България\" и Инициативен комитет във връзка с подготовката на Първия международен фестивал „Кралете на ромската музика в Европа\".***София.От 11.30 часа на Моста на влюбените край НДК ще бъде открита изложбата „Атмосфера от София и Хавана\".***София.От 14.00 часа в Областен информационен център София-град и София - област (бул. „Витоша\" 99, партерен етаж), ще се проведе пресконференция по проекта за ремонт и обновяване на Професионална гимназия по хранително-вкусови технологии „Проф. д-р Георги Павлов\" в район „Илинден\". По време на пресконференцията екипът по управление на Проекта ще запознае присъстващите с основните дейности, които ще бъдат реализирани в гимназията, както и с очакваните резултати от тяхното изпълнение.***София.От 19.00 часа в Голямата зала на Руския културно-информационен център ще бъде открита фестивалът „Дни на руското кино в България - 2018\".***Батак.Десетото юбилейно издание на „Беглика фест\" ще се проведе от 22 до 27 август в района на язовир Голям Беглик в Родопите и ще протече под мотото „Десет стъпки по пътя\".*** Велико Търново. От 10.00 часа в Читалище „Надежда - 1869\" ще се проведе Творческо ателие „Красотата на фолклора\" с Райчо Димитров.*** Велико Търново. / Килифарево. От 10.00 часа в музейния комплекс в града продължава Детска академия за изкуства.*** Велико Търново. /с. Церова кория. От 10.30 часа в ще се проведе „По стъпките на предците ни - история, традиции и изкуство\" - открит урок по родолюбие и спортен празник.*** Велико Търново. От 11.00 часа в Регионалния пресклуб на БТА Община Горна Оряховица организира пресконференция за приключване на Проект „Подобряване на условията за икономическо развитие\", в рамките на който бе реконструирана улица „Иван Момчилов\" в гр. Горна Оряховица.*** Велико Търново. От 13.00 часа в Читалище „Надежда - 1869\" ще се проведе инициативата „В помощ на библиотекаря\" - кампания за ученици от 5 до 8 клас.***Враца.От 10.00 часа в детския отдел на Регионална библиотека „Христо Ботев\" ще се проведе лятна читалня за деца до 10 години.***Перник.От 11.00 часа в кабинета на председателя на Общински съвет Перник ще се проведе среща във връзка с предстоящото публично обсъждане на постъпилите предложения за преместване на някои паметници.***Петрич. От 18.00 часа в Петрич се организира протестно шествие във връзка с катастрофа от миналата седмица, при която две деца влязоха в болница с тежки наранявания.***Пловдив.От 10.00 часа в заседателната зала на Общината ще се проведе пресконференция по повод визитата на американския архитект Лий Х. Сколник и екипа му, които ще започнат работа по дизайна на музейния комплекс на Епископската базилика на Филипопол.***Пловдив.От 11.00 часа в хотел „Империал\" ще се проведе пресконференция за представяне на пловдивското издание на международния конкурс „Spirits Selection\" и съвременните тенденции в индустрията на високоалкохолни напитки в България и по света.***Силистра.От 09.00 часа областният координатор на ГЕРБ - Силистра Тодор Тодоров организира приемен ден в общинския офис на партията, който се намира на улица „Васил Левски\" 7, ет.2.***Силистра.От 17.00 часа в Художествена галерия - Силистра ще бъдат изложени творбите от Националния пленер „Човек и природа\" - Ветрен - 2018.***Стара Загора.От 10.00 часа в детския отдел на библиотека „Родина\" ще се проведе лятна детска академия.***Стара Загора.От 10.00 часа в къщата музей „Гео Милев\" ще се проведат литературни занимания за деца от 5 до 9 години.***Стара Загора.От 11.00 часа в офиса на Областен информационен център - Стара Загора ще се проведе работна среща на тема: „Изпълнение и развитие на инвестиционната програма на Община Стара Загора по ОП „Региони в растеж\". ", "date": "2018.08.22", "title": "Предстоящи събития в страната за 22 август"}
{"url": "http://www.cross.bg/vestnik-durzhavata-ytochnyava-1582094.html", "text": "/КРОСС/\"Втори фалит на застраховател очаква опозицията\", информира на първата си страница вестник Труд. Изданието обяснява, че в кулоарите на парламента депутати от БСП са посочили, че става въпрос за дружество, чийто собственик от дълги години живее в Швейцария. Спецслужбите са съобщили на премиерът Бойко Борисов, че има сериозен проблем в сектора, допълва Труд.\"Пенсионери спасяват учебната година\", съобщава вестник Стандарт. Преподавателите на възраст 60+, заедно с нередовните учители, са над 7500. 4000 учители не достигат в началото на годината, като най-голямата кадрова криза е в София и в останалите големи градове на страната. Това е посочил министърът на образованието Красимир Вълчев. За първи път няма кой да води часовете по физкултура, музика и рисуване, отбелязва Стандарт.\"Кабинетът въвежда данък \"хора с увреждания\" за фирмите\", пише в заглавие на първата си страница вестник Сега.  Всекидневникът уточнява, че всеки работодател с над 20 служители ще трябва да отваря специални работни места или да плаща компенсация на държавата. Това е предложението на социалното министерство, като идеята е да бъде въведена квота за назначаване на хора с трайни увреждания, посочва Сега.\"Държавата се бави с разплащанията повече от бизнеса\", пише вестник Дума. Средно за 30 дни се издължава публичният сектор, а междуфирмените плащания стават за 27 дни. Това е станало ясно от съобщение на Българската търговско-промишлена палата. Организацията напомня, че към 31 март 2018 г. просрочените задължения от страна на държавата към бизнеса и гражданите са близо 328 млн. лв., уточнява Дума.\"По-нисък данък, ако дадеш празен дом под наем на беден\", информира вестник 24 часа и обяснява, че държавата обмисля как да стимулира собствениците на пустеещи жилища да ги пуснат под наем и една от идеите е да им намали имотния данък. Празните домове у нас са към 1,2 млн., като 98% от тези жилищата са частни, уточнява 24 часа. ", "date": "2018.08.22", "title": "Преглед на печата"}
{"url": "http://www.cross.bg/bolnitzata-sliven-pochinala-1582096.html", "text": "/КРОСС/ С разпити на екипите в родилното и медицински одит продължава проверката в болницата в Сливен, където преди седмица почина 33-годишната родилка Ренета Томова. До няколко дни се очаква да излязат и заключенията от аутопсията, която ще покаже от какво е починала жената.Близки и приятели на починалата Ренета се събраха снощи на бдение пред болницата.От ръководството на здравното заведение защитават родилния екип и са категорични, че грешка от страна на лекарите няма.Според близките жената е починала от травми, получени по време на раждането.", "date": "2018.08.22", "title": "С разпити на екипите продължава проверката около смъртта на родилка в Сливен"}
