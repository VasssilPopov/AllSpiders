{"url": "http://www.cross.bg/mitropolit-neka-vidinskiyat-1621193.html", "text": "/КРОСС/ Да осмислим същността на Рождеството и да споделим заедно радостта от него, като помним, че пълна радост е само споделената радост. За това призова днес Видинският митрополит Даниил стотиците видинчани, присъствали в катедралния храм \"Св. вмчк Димитър Солунски\" на Божествената Света литургия.\"Нека всички ние, които сме Христови, сторим място на раждащия се заради нас и за нашето спасение божествен Младенец, като отворим за Него нашите домове и нашите сърца. Нека не само със слово, но и с дела на милосърдие да покажем принадлежността си към Неговата света Църква, като според силите и възможностите си се погрижим сред нас да няма вече страдащи и нуждаещи се, гладни и жадни, не само за храна или питие, а и за топла дума\", каза в Патриаршеското и синодално Рождественско послание митрополит Даниил.", "date": "2019.12.25", "title": "Видинският митрополит призова да осмислим същността на Рождеството"}
{"url": "http://www.cross.bg/rozhdestvo-mitropolit-radost-1621195.html", "text": "/КРОСС/ С празнична Света литургия в централния храм „Св. Димитър“ в Сливен бе отбелязано Рождество Христово.Сливенският митрополит Йоаникий в традиционното си слово към миряните от Сливенска епархия призова към мир и разбирателство.Сливенският митрополит Йоаникий отбеляза още, че вярата посочва пътя към спасението на хората:“Слънцето на правдата огрява душите на повярвалите. То посочва правилния път към спасението. Честито Рождество Христово! Амин!“.Хората, които влизаха в храма, коментираха, че пристъпват прага му с особено вълнение, радост и надежда:“За всички българи живот и здраве, и дълъг живот!“.“Душата ми е изпълнена с радост и много голяма надежда. Пожелавам на всички да се сбъднат мечтите им!“, пожелаваха те.Празникът продължава с концерт на площада пред общината.Рождество Христово в Ловеч беше отбелязано с празнична програма пред катедралата в центъра на града, където митрополит Гавриил отслужи тържествената света литургия.Коледарска група и танцьори от Клуба по народни хора „Магия“ изпълниха коледарски песни и танци под съпровода на общинския духов оркестър. След светата литургия ловчанският митрополит пожела на православните християни:„Пожелавам на православния български народ Божия милост, Божие благословение, много духовна радост, здраве, сили, благополучие, духовно и материално и успех за България. Нашите, български деца от чужбина, да влагат своя труд в нашата родина както техните прадеди и България да се съхрани като една истинска православна държава. Честито Рождество Христово!“.Много хора се помолиха за здраве и благополучие и взеха причастие.", "date": "2019.12.25", "title": "Как отбелязват Рождество Христово в страната?"}
{"url": "http://www.cross.bg/zdrave-bereket-lozen-1621198.html", "text": "/КРОСС/ По стара българска традиция у нас на Рождество коледари обикалят по домовете и наричат за здраве и берекет. Репортерът на Bulgaria ON AIR Виктор Дремсизов посети дома на семейство Димитрови в с. Долни Лозен.\"Коледарите идват от години в нашия дом. Те носят със себе си здраве и берекет. Затова е и толкова важно за нас да ни посетят с популярните си коледарски песни\", споделя семейството.Освен малките коледари, коледуват и по-големи. Традицията започва от ранни зори. Посещава се всяка къща и се отправят пожелания за здраве на всеки един член от семейството", "date": "2019.12.25", "title": "Коледари обикалят за здраве и берекет в с. Долни Лозен"}
{"url": "http://www.cross.bg/politzaii-ekip-zadurzhan-1621187.html", "text": "/КРОСС/ 31-годишен врачанин преби жестоко съпругата си в коледната нощ. Биячът, който е полицай от РПУ-Козлодуй, е задържан.Около 4 часа на тел. 112 са подадени два сигнала за женски писъци от жилище на ул. \"Стоян Заимов\" във Враца. На място е изпратен екип на полицията.Униформените открили в апартамента пребитата жена и повикали екип на Спешна помощ. Пострадалата е транспортирана в МБАЛ \"Христо Ботев\".  По неофициална информация на местни сайтове, пред полицаите жената успяла да разкаже, че мъжът й няколко пъти е слагал пистолет до главата й с намерението да я застреля.31-годишният полицай, който е употребил алкохол, е задържан, като му е отнето служебното оръжие. За случая е уведомена прокуратурата, както и вътрешният министър.", "date": "2019.12.25", "title": " Пиян полицай преби жестоко съпругата си в коледната нощ"}
{"url": "http://www.cross.bg/libiya-ministur-strani-1621196.html", "text": "/КРОСС/ Външният министър на Русия Сергей Лавров и италианският му колега Луйджи ди Майо обсъдиха в сряда по телефона стабилизирането на ситуацията в Либия, съобщи ТАСС, цитирайки съобщение на външното министерство на Русия.\"В хода на размяна на мнения по актуални теми от международния дневен ред особено внимание бе отделено за стабилизация на ситуацията в Либия. И от двете страни бе подчертана необходимостта за максимална координация на усилията по международно съпровождане на процеса на мирното либийско урегулиране при запазване на централната роля на ООН, съобщиха от дипломатическото ведомство. Министрите се съгласиха с необходимостта от концентрация на усилията за поощряване на диалога между либийските страни при отчитане на интересите на съседните на Либия и другите страни от региона, се казва в съобщението.\"Външините министри обсъдиха и редица въпроси от двустранен порядък\", допълниха от министерството на външните работи на Русия.Разговорът бе по инициатива на външния министър на Италия.В същото време в Либия паралелно съществуват два органа на изпълнителната власт: международно признато правителство на националното съгласие, водено от Фаиз Сарадж и временен кабинет на Абдал Абдурахман ат-Тани, който действа в източната част на страната съвместно с парламента и поддържан от Либийската национална армия (ЛНА) на фелдмаршал Халиф Хафтар. Последният обяви на 12 декември, че неговите въоръжени сили пристъпват към \"решаваща битка за столицата\". Командването на либийската народна армия (ЛНА) по-рано нееднократно подчерта, че ще се противопостави на всяка международна интервенция за вътрешните дела на Либия, а също ще потопява кораби и ще сваля транспортни самолети с военна помощ от Турция. ", "date": "2019.12.25", "title": "Руският и италианският външен министър обсъдиха стабилизацията на Либия"}
{"url": "http://www.cross.bg/sankt-peterbyrg-kompaniite-1621190.html", "text": "/КРОСС/ Нискотарифната авиокомпания Райънеър (Ryanair) и други бюджетни авиопревозвачи се очаква да започнат да летят от летището на Санкт Петербург през 2020 г., съобщи руското министерство на транспорта, цитирано от Ройтерс.Решението е част от руския план за увеличаване на туристическия поток към Санкт Петербург и ще означава по-голяма конкуренция за руските авиопревозвачи, включително националния Аерофлот.Министерството уточни вчера, че Райънеър, ИзиДжет (EasyJet), Уизеър (Wizzair), Волотеа (Volotea) Еър Балтик (Air Baltic) и Флай Уан (Fly One) са проявили интерес към полетите от летище Пулково в Санкт Петербург. То е четвъртото по големина в Русия след трите московски.Ведомството посочи, че компаниите са подали молби за полети от Пулково до 22 държави.Русия ще въведе т.нар. режим \"Открито небе\" за компаниите за пет години, допълни министерството, като се позволи на авикомпаниите да летят до Санкт Петербург без изискваните традиционни двустранни междуправителствени споразумения.Решението е взето след въвеждането на специална система за електронни визи за туристи, посещаващи Санкт Петербург, от която могат да се възползват гражданите на 53 държави.", "date": "2019.12.25", "title": "Нискотарифни авиокомпании кацат на летището на Санкт Петербург от 2020 г"}
{"url": "http://www.cross.bg/strani-godina-dobiva-1621191.html", "text": "/КРОСС/ Саудитска Арабия и Кувейт сложиха край на близо петгодишен спор за съвместни петролни находища и се споразумяха да възобновят добива от разделената неутралната зона. Те подчертаха, че това няма да промени ангажиментите им в Организацията на страните износителки на петрол (ОПЕК) за съкращаване на добива на \"черно злато\", предаде Асошиейтед прес.Двете страни от Залива постигнаха споразумение в Кувейт във вторник. Местните медии информират, че около 300 000 барела петрол дневно са били добивани в района преди спорът да доведе до спиране на производството в началото на 2015 година. В разделената зона, намираща се между сухоземните граници на двете съседни страни, може да се добиват до половин милион барела петрол дневно.Държавната саудитска информационна агенция съобщи, че споразумението няма да засегне поетите от Рияд ангажименти за намаляване на добива до 9,7 милиона барела дневно.Споразумението бе подписано от саудитския министър на енергетиката принц Абдулазиз бин Салман Ал Сауд.Кувейтската информационна агенция съобщи, че е имало \"пищна церемония\" за отбелязване на събитието, на която е присъствал кувейтският външен министър, министърът на енергетиката и други официални лица.Кувейтското министерство на петрола, цитирано от АФП, уточни, че става дума за находищата \"Хафджи\" и \"Уафра\".Находището \"Хафджи\" бе затворено през октомври 2014 година, а \"Уафра\" - през май 2015 година заради спор между двете съседни страни. Рияд заяви тогава, че решението е взето заради опазването на околната среда.Петролното производство в неутралната зона се дели поравно между двете страни, допълва АФП.", "date": "2019.12.25", "title": "Саудитска Арабия и Кувейт прекратиха спор за съвместни петролни находища"}
{"url": "http://www.cross.bg/minys-gradysa-raiioni-1621188.html", "text": "/КРОСС/ След огромната положителна аномалия за декември до момента, зимата ще опита последен щурм за тази календарна година, но в повечето райони - не особено успешен. Ето какво време ни очаква до Новогодишната нощ.Днес облачността ще бъде значителна. Слаб сняг ще превали след обяд и най-вече в края на деня около планините в централните западни райони: Западна и част от Централна Стара планина, Витоша и Рила. Сняг, през повечето време - слаб, е възможен и по високите западни полета, вкл. Софийско, но съществена снежна покривка няма да се образува.Максималните температури ще бъдат от 5 до 10 градуса, малко по-ниски по високите западни полета. Ще духа слаб, в Дунавската равнина - умерен вятър от запад, а в източните райони - от северозапад.Утре съществена промяна на времето няма да настъпи. Облачността ще бъде значителна, а слаб сняг ще превали около централните и западни части на Стара планина и Рило-Родопската област. В по-ниските места около тези райони слабите превалявания ще са от дъжд или мокър сняг. Извън планините снежна покривка няма да се образува.Ще продължи плавното понижение на температурите. Минималните утре ще бъдат от минус 3 до плюс 2, а в събота и неделя - от минус 4, минус 5 до 1-2 градуса над нулата.Дневните утре ще са от 2 до 7, а в края на седмицата ще се понижат с по още градус-два на ден. Най-судените дни до края на годината ще бъдат неделя и понеделник, 30 декември, когато на много места по високите полета и в Североизточна България ще има ледени дни - с максимални температури под нула градуса.Валежите в по-голямата част на страната ще бъдат оскъдни или ще липсват. Сняг е възможен най-вече в планините, както и в Североизточна България, където, според някои сценарии, ще се образува тънка снежна покривка. В по-голямата част от Тракия и Дунавската равнина ще остане ветровито и безснежно.", "date": "2019.12.25", "title": " Застудява още от утре, но омеква чувствително в Новогодишната нощ"}
{"url": "http://www.cross.bg/libiya-erdogan-pravitelstvoto-1621189.html", "text": "/КРОСС/ Президентът на Турция Реджеп Ердоган даде индикации, че се подготвя за изпращането на турска войска в Либия, за да подкрепи международно признатото правителство в Триполи, съобщава Bloomberg.Ердоган е на посещение в Тунис, където ще се проведат срещи с членове на правителството на Либия.Турският президент заяви, че сегашните срещи с представители на правителството на либийския министър-председател Файез Ал-Сарадж са предвестник за предстоящите действия. Турция вече проведе на няколко пъти преговори с Либия относно потенциалното изпращане на войски в подкрепата на борбата на правителството на националнато съгласие срещу силите на Калифа Хафтар. Ердоган определя Хафтар като бунтовник, който няма политическа легитимност.„Ако ни бъде поискана помощ, ние ще уважим молбата“, заяви Ердоган по време на съвместна пресконференция с новия президент на Либия Каис Сайед. Ердоган обяви, че в Либия оперират близо 5 хил. военни наемници от Судан и още 2 хил. от руската частна компания „Вагнер“.Коментарите на Ердоган са показателни за засилващата се подкрепа на Анкара за либийското правителство.Турската управляваща партия вече работи по съставянето на предложение, което да позволи изпращането на войска в Либия, ако правителството в Триполи поиска. Очакванията са предложението да бъде прокарано в парламента в началото на януари, съобщава държавната телевизия TRT.", "date": "2019.12.25", "title": "Турция планира да изпрати войска в Либия"}
{"url": "http://www.cross.bg/obshtina-stolichnata-vitro-1621194.html", "text": "/КРОСС/ Общо 13 бебета - 9 момчета и 4 момичета, са родени, благодарение на донорската  на Столичната община от 2015 година до момента.В очакване на благата вест са още няколко семейства от София, които са се нуждаели от процедури с донорски яйцеклетки.Програмата, която подпомага жени с репродуктивни проблеми, се реализира съвместно с организациите \"Майки за донорство\" и \"Искам бебе\".За това време Столичната община е изплатила повече от 160 000 лева, от които над 30 000 лв. – през 2019 г., съобщи пред Радио София с д-р Моника Чеуз, директор на общинската дирекция \"Здравеопазване\".Столичната община има сключени договори за дейности по с над 10 лечебни заведения.", "date": "2019.12.25", "title": "Ин витро програмата на Столичната община \"роди\" 13 бебета"}
{"url": "http://www.cross.bg/dnes-vlakove-stachkite-1621178.html", "text": "/КРОСС/ Сериозни нарушения в движението на железопътния транспорт и метрото се очакват и днес във Франция заради стачката против обявената от правителството пенсионна реформа, съобщи националното дружество за железопътен транспорт ЕсЕнСеЕф (SNCF), цитирано ТАСС.По данни на компанията днес ще се движат само 30 на сто от високоскоростните влакове ТеЖеВе (TGV) и регионалните влакове ТЕР (TER), както и 15% от крайградските влакове \"Транзилиен\" (Transilien).От ЕсЕнСеЕф казаха, че по много направления като Париж-Клермон Феран, Бордо-Марсилия, Нант-Лион, Нант-Бордо движението на влаковете ще бъде прекъснато.С големи трудности могат да се сблъскат днес парижани и гостите на града при ползване на метрото. Ще работят само две напълно автоматизирани линии, а останалите 14 ще бъдат затворени.Поредицата стачки по призива на френските профсъюзи започна на 5 декември. Протестиращите недоволстват срещу решението за отмяна на специалните условия за пенсиониране на 20 категории граждани и намерението за увеличаване на пенсионната възраст до 64 години.До момента стачките са коствали на националната железопътна компания около 400 милиона евро, съобщи ръководителят й Жан-Пиер Фаранду за в. \"Монд\", цитиран от ДПА.През почивните дни френският президент Еманюел Макрон призова от името на френския народ стачките да бъдат прекратени по празниците, но молбата му остана без отговор.Преговорите между правителството и синдикатите трябва да започнат на 7 януари.", "date": "2019.12.25", "title": "Франция стачкува и на Коледа, въпреки призива на Макрон за прекратяване по празниците"}
{"url": "http://www.cross.bg/vreme-gaga-iskam-1621181.html", "text": "/КРОСС/ Лейди Гага явно няма много свободно време. Изпълнителката изгря на големия екран с филма „Роди се звезда“, където си партнираше с Брадли Купър, за което беше номинирана за награда „Оскар“ за най-добра актриса и за най-добра песен за „Shallow“. Гага се качи на сцената, за да приеме златната статуетка за сингъла си.Междувременно тя работи и върху шестия си студиен албум, който се очаква да излезе през новата година. И явно нещата са доста сериозни, тъй като Гага признава, че няма време дори да се изкъпе. Тя се пошегува в социалната мрежа Туитър, че е занемарила личната си хигиена, за да даде на феновете си най-доброто, на което е способна.След това тя добави #LG6, което много фенове сметнаха, че това може би е името на новия ѝ албум. През 2019-а изпълнителката обиколи доста места по време на своето турне, но почитателите ѝ чакат нещо много по-голямо.Въпреки че не споделя много за новите си проекти, тя признава, че иска постоянно да се подобрява в музикален аспект. „Още музика, няма да се откажа скоро... всякакви стилове музика. В същото време искам и да правя повече филми, искам да имам деца и искам да разширявам бизнесите си“, казва тя пред Ютубърката Ники Джагър.Гага разкрива и какъв е процесът ѝ на работа. „Когато ми дойде вдъхновението, веднага действам“, разкрива тя.", "date": "2019.12.25", "title": "Лейди Гага: Нямам време да се изкъпя"}
{"url": "http://www.cross.bg/dyshi-krasnoyarsk-intzidenta-1621183.html", "text": "/КРОСС/ Хеликоптер Ми-8 навлезе в снежна буря и се разби в село Байкит в Евенски регион на Красноярск.Според Министерството на извънредните ситуации бурята е повредила опашката и мотора на машината, вследствие на което тя е загубила височина и е паднала.При инцидента пострадаха 16 души, на които е оказана медицинска помощ.На борда на разбилия се хеликоптер са били 24 души, – 21 пътника, и трима членове на екипажа.Властите в Русия започнаха разследване на инцидента, и за нарушаване на правилата за безопасност и движение.", "date": "2019.12.25", "title": "Хеликоптер катастрофира в Красноярск – 16 души са ранени"}
{"url": "http://www.cross.bg/rozmarin-suedineniya-zahar-1621182.html", "text": "/КРОСС/ Когато температурите навън са ниски, единственото ни спасение е един топъл чай вкъщи. Лекари съветват да превърнем тази напитка в задължителна през студените месеци, тъй като тя ще ни предпази от вирусни заболявания през зимата.И тъй като на нашия пазар има голям избор от вкусни чайове, трябва много внимателно да подберете този, който ще ви подейства най-добре. Важно е да знаете от какви съставки е направен, както и какви са билките в него. Понякога един чай може да е вкусен, но да не помага толкова много.Чаят от розмарин обаче е еднакво вкусен и полезен. Той е предпочитан от много хора заради аромата и здравословните му свойства. Ето четири от тях.Антиоксидантите са съединения, които помагат да защитите тялото си от оксидативно увреждане и възпаление, което може да доведе до хронични заболявания като рак, сърдечни заболявания и захарен диабет.Тези съединения могат да бъдат намерени в различни растителни храни като плодове, зеленчуци и билки като розмарин. Затова и чаят от розмарин също съдържа съединения, които могат да имат противовъзпалителни и антимикробни свойства. Антиоксидантната и противовъзпалителна активност на розмарина до голяма степен се дължи на розмариновата и карнозна киселина.Освен това, листата от розмарин се използват в традиционната медицина заради антибактериалните си свойства и за бързо заздравяване на рани. Според проучванията, розмариновата и карнозната киселина могат да имат противотуморни свойства и дори да забавят развитието на вече установен рак на гърдата или простатата.Ако не се отнасяте сериозно към високата кръвна захар, това може да увреди очите, сърцето, бъбреците и дори нервната система. Затова е много важно хората, които страдат от диабет, да регулират нивата на кръвната захар.Според проучвания, съставките в чай от розмарин помагат да се понижат нивата на кръвната захар, което е от голямо значение за хората, които страдат от диабет. Според проучвания, карнозната и розмариновата киселина действат по подобен начин на организма като инсулина.Някои изследвания пък показват, че тези съединения могат да увеличат усвояването на глюкозата в мускулните клетки, което понижава нивата на кръвната захар.Със сигурност поне веднъж сте изпитвали стрес и нервност. Дали ще е по време на работа, или ще е свързано с проблеми вкъщи, неспокойството е част от ежедневието ни. Е, чаят от розмарин може да помогне в това.Според проучвания, пиенето на тази напитка, както и вдишването на миризмата на розмарин, може да ви помогне да подобрите настроението си и дори ще се отрази на паметта ви. Също така, учените съветват да се приема близо 500 мл розмарин два пъти дневно. Така ще понижите нивата си на тревожност, ще подобрите паметта и съня си.Друго изследване пък, направено измежду 66 индустриални работници, показва, че 2 супени лъжици розмарин, разтворени в около 150 мл вода, помагат срещу стреса в офиса и понижава риска от бърнаут.Според резултати, получени от няколко проучвания, чаят от розмарин може да подобри здравето на мозъка. Той е чудесно лекарство срещу загиването на някои мозъчни клетки. В добавка към това, чаят от розмарин също може да се използва и като превенция срещу инсулт. ", "date": "2019.12.25", "title": "Чай от розмарин – четири полезни свойства"}
{"url": "http://www.cross.bg/koleda-hero-poslanik-1621184.html", "text": "/КРОСС/ Весела Коледа от посланик Херо Мустафа!С помощта на готвача Станислав Петков-Стенка посланик Мустафа направи традиционна баница за първата си Коледа в България.", "date": "2019.12.25", "title": "Херо Мустафа разточи баница в първата си Коледа в България"}
{"url": "http://www.cross.bg/iphone-horata-apple-1621186.html", "text": "/КРОСС/ Модерният смартфон в пълния си блясък не е бил изобретен през 2010 г., но през тази година голяма част от потребителите започнаха да купуват този вид устройства. Мнозина вече не искаха телефон само за обаждания и съобщения, а малък компютър в джоба си, пише The Wall Street Journal в свой анализ.Всъщност през 2010 г. започнаха да излизат и най-значимите мобилни приложения. Светът получи устройство, което промени поведението на хората. Устройство, което изцяло промени начинът, по който хората ръководят света, взаимоотношенията помежду им и личните им навици. А някои от промените в живота, дори и не ги осъзнаваме.За да проверим как се промени светът, трябва да се върнем в началото на десетилетието, когато пъзелът започна да се нарежда. Iphone 4 на Apple бе първият модерен телефон iPhone. Също така това беше първият iPhone с предна камера и възможността за запис на HD видео. През 2010 г. първият Android на Samsung взриви пазара, а това е именно Galaxy S.“Когато една част от технологиите се променя е много, но когато две или три неща се променят едновременно, ефектът е разтърсващ“, коментира бившият вицепрезидент на AT&T Ралф де ла Вега.През 2011 г., когато Ралф де ла Вега заема постта, AT&T сключи сделка с компанията за споделени пътувания Uber. “Когато Травис Каланик (бел ред. съоснователят и бивш главен изпълнителен директор на Uber) търсеше начин да свърже шофьорите си, той се обърна към AT&T. Ние свързахме шофьорите на Uber, които по това време използваха iPhone устройства. Останалото е история“, обяснява той.В началото от Apple не са осъзнавали мащаба на промените с производството на iPhone. “Запалихме пожар, но никога не знаехме колко големи ще са пламъците“, казва вицепрезидентът на маркетинг отдела за iPhone и iPod Грег Джосвиак.„Когато Facebook купи Instagram, смятахме, че това е просто едно приложение, което iPhone продава за милиарди долара“, разказва той.Instagram се превърна в много повече от приложение. Кевин Систром, съосновател и бивш изпълнителен директор на Instagram, коментира, че този развой е бил неизбежен, след като компютрите са напуснали бюрата и вече са в джобовете на хората.Накъде отиваме?„Смартфонът направи така, че към всеки човек да може да тече субективен информационен поток“, обяснява Аза Раскин, съосновател на Центъра за технологии за хората. От друга страна, Джарън Ланиер, автор на книгата „10 причини да изтриете профилите си в социалните мрежи“ и отявлен критик на бизнес моделите на Google и Facebook, основани на рекламите, остава оптимист.„Само защото смартфоните са били проводник на манипулативна, подла и злонамерена активност, не означава, че смартфонът не би могъл да съществува и без лошите неща“, смята той.Надеждите са, че Ланиер е прав, тъй кати новата технологична ера вече наближава. Защото ако мислим, че смартфонът е променил всичко през последното десетилетие, просто трябва да си представим какво би се случило, когато има триизмерен интернет, който живее навсякъде около нас и оживява, когато сложим чифт очила или контактни лещи.„Вижте устройствата на iPhone – Apple Watch и AirPods. Хората мислеха, че сме луди, когато премахнахме кабела за слушалки. Ние вярваме, че безжичните устройства са бъдещето“, коментира Джосвиак.Според някои източници в момента Apple работи върху разработването на безжични очила за добавена реалност. Бъдещите смартфон технологии едва ли ще бъдат предназначени за ръцете ни, а по-скоро ще са свързани с лицата или друга част от тялото.Не може да се прогнозира със сигурност какво ще донесе следващото десетилетие, но едно е сигурно – през 2030 г. ще сме шокирани от липсващите функции на стария ни iPhone 11.", "date": "2019.12.25", "title": "Първо телефоните се промениха, после те промениха нас"}
{"url": "http://www.cross.bg/koleda-pehotintzi-predstaviteli-1621160.html", "text": "/КРОСС/ Тръмп беше запитан какво е купил на съпругата си - първата дама Мелания - за Коледа. Той каза, че засега й е купил \"красива картичка\" и че \"все още работи по въпроса за коледен подарък\".\"Накарахте ме да се замисля. Трябва да започна да действам по този въпрос наистина бързо\", призна той.Президентът на САЩ Доналд Тръмп поздрави в навечерието на Коледа американските войници, намиращи се в различни части на света, предаде Асошиейтед прес.Той говори чрез видеоконференция с представители на въоръжените сили на САЩ от частното си курортно имение \"Мар-а-Лаго\" във Флорида, където се намира на двуседмична ваканция.\"Искам да ви пожелая една удивителна Коледа\", каза Тръмп на военните, сред които имаше морски пехотинци в Афганистан, пехотинци в Кувейт, представители на военноморска част в Аденския залив и на бреговата охрана в Аляска.", "date": "2019.12.25", "title": "Какво ще подари Доналд Тръмп на Мелания за Коледа?"}
{"url": "http://www.cross.bg/olimpiiiski-komitet-obzhalva-1621163.html", "text": "/КРОСС/ Русия планира да обжалва наказанието си в спорта пред Арбитражния съд в Лозана. Това заяви председателят на Руския олимпийски комитет Станислав Поздняков.По думите му организацията ще обяви официалната си позиция пред Световната антидопингова асоциация (WADA) на 30 декември.\"Руският олимпийски комитет е пълноправен член на олимпийското движение. Ето защо имаме всички основания да съберем отбор и ще направим всичко по силите ни този тим да се състезава под руския трикольор\", каза Поздняков.Наскоро Русия получи забрана да организира и участва в големи международни състезания за четири години заради манипулиране на данните от московската лаборатория.Според забраната страната няма да може да използва знамето, химна и да се изписва името ѝ на олимпийски игри и други спортни събития. Спортистите, които докажат, че са чисти, могат да участват под неутрален флаг. * Източник: ", "date": "2019.12.25", "title": "Русия планира да обжалва наказанието си в спорта"}
{"url": "http://www.cross.bg/olivur-koleda-bankata-1621164.html", "text": "/КРОСС/ Мъж с бяла брада беше задържан по подозрение, че е ограбил банка в американския щат Колорадо и после хвърлял във въздуха банкноти с възгласи \"Весела Коледа\" към минувачите. 65-годишният Дейвид Уейн Оливър беше арестуван в близкото кафене. Полицията каза, че заподозреният \"заплашвал да използва оръжие\" и напуснал банката с неуточнена сума пари в брой.Телевизионният канал KKTV допълни, че очевидецът Дион Паскал разказал как Оливър излязъл от банката и хвърлял пари наляво и надясно. Първо започна да вади банкноти от чанта и да ги хвърля, после започна да крещи \"Весела Коледа\". Той каза още, че минувачи събрали част от парите и ги върнали в банката докато Оливър отивал към \"Старбъкс\", където седнал и изглежда започнал да чака полицията да го арестува.Вестник \"Денвър пост\" цитира полицай, че все още \"хиляди долари\" не са открити и посочи, че няма данни Оливър да е използвал оръжие при обира. На снимки, направени в полицията след задържането му, се вижда, че Оливър е с прошарена коса и напълно бяла брада. Той е отведен в затвор в Ел Пасо преди насроченото му за четвъртък първо явяване в съда.", "date": "2019.12.25", "title": "Американец ограби банка и поздрави сънародниците си с банкноти и възгласи \"Весела Коледа\""}
{"url": "http://www.cross.bg/gosti-spetzialno-metrova-1621165.html", "text": "/КРОСС/ Кметицата на село Давидково, община Баните, за поредна година ще почерпи жители и гости на града със специално приготвена от нея 10-метрова баница.Навръх Коледа на специално тържество в центъра на селото ще пристигне с каручка Дядо Коледа със Снежанка. Всички деца, написали писма до белобрадия, обичан от малки и големи старец, ще получат подаръци. Традиционното тържество в Давидково е очаквано от всички, защото за празниците селото се пълни със стотици гости от страната и чужбина. Веселието включва още кулинарна изложба, приготвена от сръчни родопски домакини.", "date": "2019.12.25", "title": " 10-метрова баница за жители и гости на родопско село"}
{"url": "http://www.cross.bg/bazilikata-petur-poslanie-1621166.html", "text": "/КРОСС/ В коледното си послание към вярващите по време на тържествената литургия в базиликата Св. Петър папа Франциск възхвали безкористната християнска щедрост. Религиозната служба, посветена на раждането на Исус Христос, е сред най-важните церемонии в католическата църква. Хиляди богомолци изпълниха базиликата и площад Св. Петър, за да присъстват. Да водиш живот, който е дар за другите е \"най-добрият начин да промениш света\", каза папата и благодари на Бог за начина, по който той обича всеки, дори \"най-лошите от нас\". Преди да започне литургията, Франциск махна покривалото на нова статуя на младенеца, а 12 деца от Италия, Япония, Венецуела, Кения, Уганда, Филипините и Ирак положиха цветя пред нея. По-късно днес 83-годишният папа ще произнесе традиционното си обедно послание Урби ет орби - Към града и към света - от централния балкон на базиликата Св. Петър.", "date": "2019.12.25", "title": "В коледното си послание папата призова вярващите да правят добро"}
{"url": "http://www.cross.bg/godina-nova-stolitza-1621167.html", "text": "/КРОСС/ Градският съвет на Закопане, разположен в планинския масив Татри и наричан още зимната столица на Полша, наложи забрана за пускане на фойерверки на обществени места. Забраната, която не се отнася до частни имоти, ще влезе в сила преди новогодишната нощ. Градските съветници се мотивираха с предотвратяване на пожари в града, където има много традиционни дървени къщи, както и със загриженост за домашните и дивите животни. Миналата година редица големи градове, сред които Варшава, Краков, Вроцлав и Гданск, преустановиха пускането на фойерверки по време на общинските празненства за Нова година.", "date": "2019.12.25", "title": "Зимната столица на Полша Закопане спира фойерверките за Нова година"}
{"url": "http://www.cross.bg/napitki-gaziranite-zubite-1621168.html", "text": "/КРОСС/ Газираните напитки нанасят най-големи вреди на зъбите. Това заяви пред вестник „Сън“ стоматологът от Лондон Кристофър Ор, който разказа кои напитки са най-опасни за здравето на зъбите, съобщава БГНЕС.Газираните напитки разрушават зъбния емайл заради високата си киселинност и голямото съдържание на захар.Лекарят призова да пием газирани напитки на интервал от половин час. Именно толкова време е необходимо за изработването на естествена защита от организма – слюнка. „Когато вие пиете дадена напитка няколко часа, както се случва по време на коледните купони, вашият организъм няма шанс да произведе достатъчно слюнка“, обясни Ор.Той отбеляза, че не само безалкохолните напитки са вредни, но и всички шампанизирани вина, сред които шампанското и Просеко.„Нивото на Рh при различните вина е различно, но най-киселинните са белите“, подчерта стоматологът.Той добави, че всякакви видове сладки розови вина, а също така коктейли на основата на газираните напитки и твърд алкохол сериозно увреждат нашите зъби.За да съхраним емайла, лекарят призова да пием със сламка или между две глътки да изплакваме устата си с вода. ", "date": "2019.12.25", "title": "Газираните напитки вредят най-много на зъбите"}
{"url": "http://www.cross.bg/snimka-vasko-semeiina-1621169.html", "text": "/КРОСС/ Преглед на социалните мрежи в днешния празничен ден откроява актуална през последните години тенденция. За Коледа не само деца, но и възрастни, цели семейства влизат във фокуса на фотографите, за да споделят очарованието на празника през професионални фотосесии.Фотосесията е част от коледния подарък. Хората може би имат нужда от такъв стимул за добро настроение и самите те си създават празничност – казват майсторите на семейни коледни фотосесии Люба и Васко от Враца.Стотина години назад е било традиция да си покажеш социалния статус като си правиш веднъж годишно семейна снимка, която да остане в архивите на рода, припомня Васко.„Тогава са се правели семейни снимки с децата, с бабите, с най-близките роднини. Тогава фотографията е струвала доста скъпо и малко хора са могли да си го позволят. Тези, които си го позволявали, са показвали по-висок статус“, разказва Васко, според когото сега тенденцията се завръща за празниците по Коледа.„Можем да видим наистина стилна, хубава семейна снимка. Не снимка от маса, снимка от банкет, от почивка в петзвезден хотел, а хубава семейна снимка, аранжирана или във вид на календар, или във вид на рамка.“Има го обаче елементът на суетата. Именно от социалните мрежи тръгва възобновената мода на семейната празнична фотография, допълва Васко. „Това да се покажем в социалните мрежи като хубаво, сплотено семейство на снимка е двигател на тая мода.“Коледните фотосесии като декори пресъздават зимна приказка, уточнява Люба. Някои от сайтовете са по-детайлни: „всичко да има – и подаръци, и елхи, и Снежанки, и Дядо Коледа“. Други са по-стилни и изчистени: „клонче, елхово или гирлянд като фон на хората, които са снимани“.„Няма по-хубаво нещо от това да снимаш усмихнати и щастливи хора“, обобщава Васко.„За мен фокусът на Коледата винаги трябва да е в добрината. Може би това е празникът, който хората очакват с нетърпение, защото е празникът на светлината. Коледата е натоварена с много надежди, с очаквания за нещо хубаво и може би това е коледният дух – надеждата, която хората таят и имат по тези празници“, споделя Люба.", "date": "2019.12.25", "title": "Коледната семейна фотосесия - мода, суета или възродена традиция"}
{"url": "http://www.cross.bg/koleda-moto-podarutzi-1621170.html", "text": "/КРОСС/ В Плевен около 500 участници в кампанията \"Мото Коледа\" ще зарадват с подаръци децата в неравностойно социално положение, настанени в центровете от семеен тип. Коледното шествие на мотористите , облечени като Дядо Коледа, ще завърши с празнично българско хоро на площад “Възраждане“. Мотористи от всички плевенски клубове се събират и потеглят по улиците на града, за да стигнат до всяко дете от центровете, за което са подготвили изненади.Месеци продължи дарителската кампания. Ако не сте успели да се включите в нея, може и днес да го направите, каза Тихомир Стоянов:\"Повече хора се включват, за да помагат, продължаваме да събираме дарения за Коледа. Обикаляме всички центрове, които са от изнесен тип за деца, като за тях имаме подготвени подаръци - абсолютно за всяко едно дете. Новото тази година е, че ще имаме Дядо Коледа в синьо, в деня на Мото Коледа. Сложили сме кутиите на АТВ-то отпред, което води колоната, и събираме доста голяма сума пари и там. В самия ден, в който гражданите искат да се включат, които досега не са разбирали, не са знаели, сондираме мнения - да кажат на кой какво точно да помогнем, от какво има нужда\".", "date": "2019.12.25", "title": "\"Мото Коледа\" с подаръци за деца в неравностойно положение в Плевен"}
{"url": "http://www.cross.bg/pytin-gord-stefanov-1621151.html", "text": "/КРОСС/ Частица от България – такъв подарък занесе журналистът Атанас Стефанов в Москва лично на Владимир Путин. Името му придоби популярност в руските медии преди дни, когато прекъсна пресконференцията на руския президент, опитвайки се да му подари икона на Св. Иван Рилски и българка сурвачка. Въпреки че не успява да зададе въпросите си към Путин, единият от които е за самостоятелно отменяне на визите за българи, Стефанов е горд от постъпката си. Журналистът твърди, че в намеренията му няма никакъв политически подтекст. ", "date": "2019.12.25", "title": "Журналистът, прекъснал пресконференцията на Путин, горд с постъпката си"}
{"url": "http://www.cross.bg/vitleem-godini-isys-1621150.html", "text": "/КРОСС/ Във Витлеем - града на Западния бряг на река Йордан, смятан според легендите за родното място на Исус Христос, вчера започнаха коледните тържества, предадоха световните агенции.С биене на барабани и звуци на гайди по улицата към площада, където се намира храмът \"Рождество Христово\", в коледен марш преминаха оркестри и музикални ансамбли от скаути и ученици от 30-ина палестински християнски училища.Централно място на площада заема 16-метрова елха и коледна композиция, изобразяваща фигури в нормален ръст на Исус, Дева Мария, Йосиф, уморени от пътуване влъхви и младенеца Исус в яслата. Композицията е била подарена на града през 2017 г. от папа Франциск. Тя е разположена плътно до Базиликата на Рождеството, където с витлеемска звезда е отбелязано мястото на раждането на Исус.Този година чужденците, стекли се за Бъдни вечер във Витлеем, за който туризмът и поклонниците са един от главните източници на приходи, са забележимо повече, отколкото в предишни години, отбелязва ТАСС.\"Тази година наистина е най-добрата за последните 15-ина години. Поклонниците и туристите са много, всеки ден пристигат хиляди чужденци и за нас това е много добре. Молим се за мир, за да могат всички да живеят спокойно и в безопасност\", каза Жак Джакоман - собственик на едно от сувенирните магазинчета в малка уличка, водеща към площада.За най-слаба по брой на поклонници във Витлеем през това десетилетие се смята 2014 година. Преди 5 години туристическият поток рязко спадна заради изострянето на обстановката на Западния бряг, първите масирани ракетни обстрели по Израел от сектора Газа и продължилата 50 дни през лятото израелска военна операция на територията на този палестински анклав.През 2017 г. потокът от туристи във Витлеем отново спадна, след като празнуването на Рождеството бе политизирано от президента на САЩ Доналд Тръмп, който на 6 декември тогава обяви, че признава Ерусалим за столица на Израел и че премества там американското посолство от Тел Авив. Това доведе до нов кръг от насилие в региона. Преди това пък в продължение на две години много туристи предпочетоха да се въздържат от пътувания във Витлеем, който е разположен на границата с Ерусалим, заради започналата през есента на 2015 г. серия от нападения с нож в Ерусалим и на Западния бряг.Днес обстановката е различна. \"Изпълнен съм с потресаващо чувство на възторг поради самия факт, че на Коледа се оказах във Витлеем. Мечтал съм за това от дете, за него са ми разказвали на уроците в моето католическо училище в Париж, и тогава ние очаквахме с нетърпение коледната ваканция. Сега съм във Витлеем на 24 декември, но вече като възрастен, и мога да кажа, че тук далече не всичко е така приказно, както си го представях тогава. Но моите деца днес са в абсолютен възторг\", каза за ТАСС френският турист Жером, пристигнал във Витлеем с жената и трите си деца. \n\t\t\t\t\t", "date": "2019.12.25", "title": "Започнаха коледните тържества във Витлеем с традиционен парад на Площада на Рождеството (Видео)"}
{"url": "http://www.cross.bg/dekemvri-dvoiino-vuznagrazhdenie-1621152.html", "text": "/КРОСС/ Работодателите са длъжни да изплащат минимум двойно възнаграждение на работниците и служителите, които работят на официален празник, какъвто е днешният 25 декември, припомнят от Изпълнителната агенция \"Главна инспекция по труда\". За посрещането на Рождество Христово празничните дни са 24, 25 и 26 декември, а за Нова година - 1 януари 2020 г. Надницата достига четворен размер, ако работата в тези дни е извънреден труд, тъй като той също се изплаща със 100 процента увеличение.", "date": "2019.12.25", "title": "Минимум двойно възнаграждение на работещите на Коледа"}
{"url": "http://www.cross.bg/varna-litra-metur-1621153.html", "text": "/КРОСС/ Дъжд валя в Коледната нощ във Варна, а средното количество на падналия дъжд през цялата нощ е 5 литра на квадратен метър. Интензивността на валежа е по-силна в последните няколко часа. Средното количество валеж в Източна България е между 1 и 5 литра на кв.м за изминалата нощ.Дъжд продължава да вали във Варна, Бургас, Добрич, Разград, Шумен и на носовете Емине и Калиакра.Относителната влажност на въздуха е 88%. Атмосферното налягане тази сутрин е 1005хПа. Тази стойност е много по-ниска от средната за месеца и слабо ще се повиши.", "date": "2019.12.25", "title": " Около 5 литра на квадратен метър са паднали през нощта във Варна"}
{"url": "http://www.cross.bg/tesla-kompaniyata-musk-1621154.html", "text": "/КРОСС/ Бронираният пикап на Тесла беше представен в края на ноември от създателя на компанията Илон Мъск. Идеята за руски вариант е на Александър Трубников.Шофьорите по московските булеварди се обръщат след ефектно изглеждащото превозно средство, което в първия момент смятат за истински продукт на компанията за електрически автомобили, разказва Трубников:\"Хората реагират доста позитивно, особено, когато разбират, че това всъщност е ВАЗ 2109. Малко са онези, които могат да познаят деветката, освен когато видят салона. Повече са хората, които разпознават Тесла Сайбрътрък. Интересно ни беше да приключим този проект в максимално кратки срокове. Отне ни 8 дни. Струваше ни 80 000 рубли, като в тях влиза и покупката на колата.\"Резултатът е Тесла за 1300 долара. Работата по руския проект ще продължи. Представянето на истинската Тесл Кибертрък създаде доста проблеми на Илон Мъск, след като стъклата на бронирания пикап се счупиха. Акциите на компанията се сринаха, въпреки твърденията на Мъск, че вече има над 200 000 поръчки.", "date": "2019.12.25", "title": "Руски ентусиасти превърнаха Лада в Тесла Кибертрък"}
{"url": "http://www.cross.bg/pesenta-rolyata-vazhna-1621155.html", "text": "/КРОСС/ Всеки един от текстовете и всяка една от песните ми като цяло са свързани с лични преживявания. Ролята ми в IT индустрията е важна и балансираща, а при създаването на авторската музика тайммениджмънтът е от съществено значение за разпределение на задачите. Дисциплината е в основата на всичко, коментира музикантът Алек Кирев в предаването \"Бизнес старт\" с водещ Живка Попатанасова.Гостът споделя, че на 36-годишна възраст е бил на кръстопът по отношение на професионалното си развитие. До тогава той изобщо не се е занимавал с програмиране.Длъжността му е свързана с осигуряване на качеството на автоматизация. Музикантът сподели, че репетира три пъти седмично. Той разказа и колко е важно как да се \"построи\" песента като аранжимент и всички изразни средства.Гостът е фокусиран върху личното музициране като процес и разпределя сам финансирането от възнагражденията си. Музикалният бизнес за него засега не е достатъчно позната територия.След песента \"Северна звезда\" Алек Кирев планира да издава нови композиции на всеки 3-4 месеца.", "date": "2019.12.25", "title": "Музика и IT - къде са пресечните точки?"}
{"url": "http://www.cross.bg/bulgarsko-vsyako-semeiistvo-1621156.html", "text": "/КРОСС/ \"Честито Рождество Христово! Пожелавам здраве и радост във всяко българско семейство. Нека бъдем по-добри и даряваме с топлина и усмивка хората около нас!\" Това написа президентът Румен Радев във Фейсбук.", "date": "2019.12.25", "title": "Президентът пожела здраве и радост във всяко българско семейство"}
{"url": "http://www.cross.bg/ninova-praznichnata-feiisbyk-1621157.html", "text": "/КРОСС/ Председателят на БСП Корнелия Нинова омеси коледната питка и показа как се е получила празничната погача. Тя качи снимка във Фейсбук, на която е заобиколена от семейството си на празничната трапеза. Нинова пожела Рождество Христово да донесе \"топлина в домовете ви и разбирателство в семейството\".\"Желая ви светли празници с любимите хора, здраве и вяра\", написа лидерът на БСП във Фейсбук.", "date": "2019.12.25", "title": "Нинова омеси коледната питка, пожела топлина и разбирателство в семействата"}
{"url": "http://www.cross.bg/dyshi-filipinite-zhiteli-1621159.html", "text": "/КРОСС/ Хиляди жители на Филипините посрещнаха Коледа в евакуационни центрове заради тайфуна \"Фанфон\", който удари архипелага със силни ветрове и интензивни валежи, съобщиха Франс прес и ДПА.Стихията не е причинила жертви, но се съобщава за значителни щети по домовете, повалени дървета и прекъсване на тока в десетки градове в разгара на Коледните празници, които са най-важните с тази страна с преобладаващо католическо население.Над 10 хиляди души прекараха нощта на Рождество в училища, физкултурни салони и обществени сгради, където бяха евакуирани, а други останаха блокирани по домовете си и не успяха да пътуват за празниците. Най-малко 83 вътрешни полета бяха отменени поради лошото време, а близо 24 000 души останаха блокирани по пристанищата, след като фериботните връзки бяха прекъснати.През ноември 2013 г. тайфунът Хаян уби над 6300 души, а над 4 милиона бяха принудени да се евакуират, припомня ДПА.", "date": "2019.12.25", "title": "Хиляди жители на Филипините посрещнаха Коледа в евакуационни центрове заради тайфун"}
{"url": "http://www.cross.bg/pernik-vodata-raiiona-1621158.html", "text": "/КРОСС/ Регионалната здравна инспекция – Перник е извършила микробиологичен анализ вчера, 24 декември, на взети 5 проби вода, предназначена за питейно-битови цели.В 3 от тях са установени несъответствия по показателите колиформи и ешерихия коли (в района на кв.“Проучване“), в 2 от пробите се установи наличие на сулфит редуциращи клостридии (в района на кв.“Проучване“ и ул. “Рашо Димитров“ №5).За резултатите е уведомено ръководството на ВиК дружеството. РЗИ – Перник разпореди на управителя водоподаването в района на кв.“Проучване“ да бъде преустановено до възстановяване качеството на водата, да се предприемат мерки за информиране на населението и осигури снабдяване с питейна вода, посредством цистерна, се казва в съобщението на РЗИ - Перник.В момента се извършват ремонтни дейности от страна на „ВиК“ ООД Перник.РЗИ – Перник информира, че водата в посочените райони не е годна за питейно-битови цели и препоръчва същата да не се използва. След вземане на контролни проби и възстановяване качеството на водата, населението ще бъде информирано своевременно.", "date": "2019.12.25", "title": "Откриха ешерихия коли във водата в Перник"}
{"url": "http://www.cross.bg/ohlyuvi-pytin-dostavkite-1621162.html", "text": "/КРОСС/ \"Ще поработим с Росселхознадзор, видимо там могат да възникнат въпроси включително по доставките на охлюви\", отговори министърът на земеделието Дмитрий Патрушев на молбата за помощ с доставките на определен вид охлюви в Русия, отправена в рамките на срещата на президента с обществеността по въпросите на селското стопанство и селските територии.\"Имам само молба: заедно с Росселхознадзор да съкратите тези въпроси до минимум, за да не става така, както тук някои казваха, че по десет години не са решени тези въпроси\", добави Путин, цитиран от РИА \"Новости\".Държавният глава отбеляза още, че охлювите са добър хранителен биологичен продукт.\"Всички на охлюви! Заедно ще решим демографския проблем\", пошегува се президентът в отговор на изказване по повод това, че охлювите са най-силният афродизиак. \n\t\t\t\t\t * Източник: ", "date": "2019.12.25", "title": "Путин посъветва руските мъже да ядат охлюви, за да решат демографския проблем (Видео)"}
{"url": "http://www.cross.bg/tema-zhivo-bulgariya-1621140.html", "text": "/КРОСС/  По-голям бюджет за стоматолозите догодина. Ще ползваме ли повече безплатни услуги?; Как двама български алпинисти оцеляха при инцидeнт на небостъргач в Канада?; Какво послание отправи за Рождество българският патриарх Неофит?; Ексклузивно: Шеф Силвена Роу за съчетаването на традициите и модерното кулинарно изкуство; В Седмицата на духа - д-р Мирослав Йорданов, който два пъти върна към живот мъж в клинична смърт; Коледари с офицерски униформи - на живо от Ямбол с една нестандартна традиция; Коледари с гайди влизат в домовете в празничната сутрин! Атмосферата - на живо; За каузите и любовта. На живо: Репортерът на „Здравей, България\" Василена Гръбчева и мъжът до нея - за смисъла на Рождество и силата да даряваш;На смяна в педиатрията. Екип на NOVA с лекарите, които спасяват детски животи и на празника; На живо от Храма: Минути преди тържествена Света литургия на патриарх Неофит!; Кой е мистериозният Дядо Коледа, който обикаля София на мотор?; Какво значат най-малките за празника и Белобрадия старец?; Звезди писма и пожелания! Какво искат от Дядо Коледа любими лица от екрана на NOVA?; Еленският бут като звездата на Коледната трапеза. Румен Бахов разкрива уникалната рецепта; ", "date": "2019.12.25", "title": "Теми и гости в сутрешните блокове на телевизиите на 25 декември"}
{"url": "http://www.cross.bg/kitaii-yaponiya-venera-1620841.html", "text": "/КРОСС/ . - Карл Велики е коронован за император на Свещената Римска империя. - Основана е Унгария, като християнско кралство от Стефан I. - Провежда се коронация на Уилям Завоевателя като крал на Англия в Уестминстърското абатство, Лондон. - Основан е град Натал в Бразилия. - В нощта на 24 срещу 25 декември е изпълнена за първи път коледната песен Тиха нощ, свята нощ (Stille Nacht) (в църквата „Свети Никола\" в Оберндорф край Залцбург).- Излиза първият брой на италиански всекидневник Аванти в Рим. - Първата световна война: Точно след полунощ на Коледа, германските и британските войници на Западния фронт прекратяват стрелбите и започват да пеят коледни песни. - Хирохито става император на Япония. - Земетресение с магнитуд 7,6 в Гансу, Китай причинява смъртта на 70 000 души. - Коледна песен (A Christmas Carol) на Чарлз Дикенс е прочетена за първи път в ефира на радио CBS. - в Берлин под личния натиск на Фюрера е сключено Тайно българо-германско споразумение. - Втората световна война: Хонконг, дотогава британска колония, се предава на Япония след 18 дни кървава съпротива. - Влиза в сила конституцията на република Китай.- Компютърната мрежа ARPANET, предшественик на Интернет, се срива, когато програмен бъг кара целия трафик да се рутира през сървъра на Харвардския университет и да блокира сървъра. - Циклонът Трейси опустошава северния австралийски град Даруин. - Израелският министър-председател Менахем Бегин и египетският президент Ануар Садат си дават среща в Египет. - Спускаемият модул на съветския апарат Венера 12 достига повърхността на Венера.- Николае Чаушеску, бивш комунистически диктатор на Румъния и жена му Елена, са осъдени на смърт и разстреляни. - Президентът на СССР Михаил Горбачов подава своята оставка, след решението за разпадане на Съюза. - Китай и Виетнам подписват споразумение за подялба на акваторията на Тонкинския залив.- Пуснато е в движение метрото в Ню Делхи (Индия). ", "date": "2019.12.25", "title": "25 декември в историята"}
{"url": "http://www.cross.bg/chasa-sustoi-kontzert-1621141.html", "text": "/КРОСС/ От 9.30 часа в патриаршеската катедрала „Св. Александър Невски\" ще започне Божествена  света Литургия за Рождество Христово, оглавена от Негово светейшество Българският патриарх и Софийски митрополит Неофит.От 18.00 часа в зала „България” ще се състои традиционният Коледен концерт на Хора на софийските момчета и Софийската филхармония с диригент Адриана Благоева.От 20.00 часа в Народния театър „Иван Вазов“ ще започне традиционният благотворителен спектакъл „Българската Коледа“. На него ще присъстват президентът Румен Радев и съпругата му Десислава Радева.От 14.00 часа на площад „Атанас Сиреков“ ще се проведе традиционен фолклорен коледен концерт с участието на ПФА „Странджа“, с художествен ръководител Марио Егов.От 11.00 часа в храм „Св. Атанасий“ ще се състои празнична програма с участието на църковния хор при храма, децата от неделното училище и школите по изкуства по повод Рождество Христово.От 19.00 часа на пл. „Цар Асен І“ ще бъде излъчен аудио-визуалният спектакъл „Царевград Търнов – звук и светлина“.От 9.00 часа в катедралния храм „Св. 12 апостоли” ще започне празнична света Литургия за Рождество Христово, оглавена от Негово високопреосвещенство Врачанският митрополит Григорий.От 15.00 часа в кв. „Калтинец“ ще се състои Коледуване на детски танцов състав при НЧ „Пробуда-1904“ под надслов „Коледа – надежда за утре“.От 10.00 часа в НЧ „Звезда - 1905“ ще се състои посрещане на Дядо Коледа – игри и забавления за най-малките жители на село Правда.От 11.00 часа в НЧ „Звезда - 1905“ ще бъде открита изложба на сурвакници и представяне на обичая „Коледуване“.От 11.00 часа на площад „Севтополис“ ще се състои традиционно коледно мегданско хоро. Празникът ще бъде съпроводен от изпълнения на танцов състав към Народно читалище „Жар – 2002“.От 9.30 часа от зала „Колодрума“ ще потегли коледно благотворително мотошествие, което ще премине през Центъра за настаняване от семеен тип „Майка Тереза”, Центъра за настаняване от семеен тип за деца и младежи с увреждания на ул. „Ген. Тотлебен“, Комплекса за социални услуги „Олга Скобелева“ и Кукленския манастир „Свети Безсребреници Козма и Дамян“.От 12.00 часа на откритата сцена на площад „Стефан Стамболов“ ще се състои концерт на музикантите от Биг Бенд – Пловдив и талантите от „Арт Войс Център“ по повод Коледа.От 10.30 часа от административната сграда на Община Свищов Дядо Коледа ще направи своята традиционна обиколка на града. Заедно със Снежанка и джуджетата той ще зарадва жителите на Свищов и ще раздаде подаръци на малки, и големи. От 11.00 часа в храм „Св. Преображение Господне” ще се състои Коледен концерт на Първи български хор „Янко Мустаков” с диригент Елизабет Людмилова.От 11.00 часа в храм „Св. Преображение Господне” ще се проведе Коледен концерт на Първи български хор „Янко Мустаков”.От 11.30 часа на площада пред Общината ще се състои общоградският празник „Добре ми дошли, коледари!“ с участието на фолклорни групи от Стара Загора.От 11.00 часа пред читалище „Пробуда“ в квартал „Каргон“ ще започне емблематичният за града фестивал на танцуващите ямболски коледари „Ямболски коледарски буенек“. В 12.00 часа фестивалът ще се пренесе пред читалище „Зора“ в градския парк, а от 13.30 часа - в двора на ОУ „Любен Каравелов“. ", "date": "2019.12.25", "title": "Предстоящи събития в страната за 25 декември"}
{"url": "http://www.cross.bg/vodeshti-stranitzi-zaglaviya-1621143.html", "text": "/КРОСС/ Днес не излиза преса. ", "date": "2019.12.25", "title": "Преглед на печата за 25 декември"}
{"url": "http://www.cross.bg/detza-godini-politziyata-1621145.html", "text": "/КРОСС/ 4-годишното момченце, което вчера бе блъснато последователно от две коли в Русе, е порасналото вече бебе, което през август 2016 година бе заключено от майка си повече от половин час в кола при 33-градусова жега и се наложи полицията да разбива автомобила.Тогава институциите оставиха 8-месечното бебе временно в комплекса за социални услуги и след това го върнаха на майката - д-р Таня Попова от Две могили.Вчера общопрактикуващата лекарка, която има четири деца - въпросното момченце, 5-годишно момиченце и две по-големи деца, които са избрали да живеят с баща си, била с двете малки деца в Русе. На ул. \"Борисова\" 4-годишният й син се изтръгнал от ръката й и изскочил на платното. Там детето е било ударено първо от лек автомобил \"Пежо\", шофиран от мъж на 62 години, а след това и от автомобил \"Хюндай\", управляван от водач на 49 години.Момчето е транспортирано в университетската болница \"Канев\". То е настанено в реанимацията, заради множеството наранявания, счупен таз и ръка. Състоянието му обаче е стабилизирано и в момента няма опасност за живота му.\"Засега е извън опасност и ще бъде приведено в ортопедия за по-нататъшно лечение на счупванията\", обясни детският хирург Д-р Танжу Панджар, цитиран от БНТ.На място са изпратени два екипа на полицията. Двамата водачи са изпробвани за алкохол, пробите им са с отрицателни. ", "date": "2019.12.25", "title": "Блъснатото от 2 коли русенче е бебето, заключено от майка си в кола при 33°"}
{"url": "http://www.cross.bg/bili-otnovo-kudeto-1621144.html", "text": "/КРОСС/ Ви честити светлия празник и ви пожелава да бъдете здрави!Нека запазим радостта на Рождественската нощ през цялата година, за да бъдем по-добри, да се обичаме повече и да имаме силата да сътворяваме по едно малко чудо всеки ден.Желаем ви светли празнични дни и дано даваме място на доброто да се роди в сърцата ни. Не забравяйте Божия син в тихата и свята нощ, който търси отново отворено сърце, за да го изпълни с любовта си и най-важното - да се роди в него!Християнският свят отбелязва един от най-големите църковни празници - Рождество Христово (Коледа), на който се чества рождението на Божия син - Исус Христос.Според Евангелието това станало в град Витлеем, провинция Юдея. Пророк Данаил предсказал, че Христос ще се яви 490 години след възстановяването на Йерусалимския храм. С приближаването на указаното време всички надежди на юдеите се устремили към идващия Месия.Малко преди раждането, майка му Мария заедно с Йосиф отишла във Витлеем. Там те не могли да намерят място в страноприемница и били принудени да се подслонят в пещера извън града, където пастирите затваряли овцете. В нея Мария родила сина си, повила го в пелени и го положила в ясли, където били привързани осел и вол. С дишането си животните сгрявали Младенеца.В мига на рождеството в небето пламнала чудна светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били първите хора, които се поклонили на Бога-Син. Младенецът Исус бил почетен и от трима източни царе, доведени във Витлеем от изгрялата над мястото на събитието звезда.В народния календар Рождество Христово започва в полунощ с обичая коледуване. В него участват само мъже - ергени, годеници и по-млади, скоро женени мъже, които се наричат коледари, коладници, коледаре, коледници. Още на Игнажден коледарите си избират водач (станеник, старец) и се организират по групи по 10-15 човека. В групата има и по-малки момчета (котки), които обикновено се движат пред коледарите и известяват стопаните за тяхното идване. Коледарите са в традиционно празнично облекло и със специална украса на калпаците.От полунощ до сутринта те обикалят домовете, пеят специални коледни песни с пожелания за здраве, щастие в семейството и богата реколта, а стопаните ги даряват с коледарски краваи, пари и различни храни.Коледарите се събират отново на 26 декември, за да разпределят краваите помежду си. Всеки взема кравая на своята любима. Ако някоя мома е харесвана от повече ергени, нейният кравай се разиграва на търг. Печели онзи, който даде най-много пари. Останалите събрани продукти се разпродават и средствата се предоставят на църквата или на училището.На Коледа семейството отново се събира, но обредната трапеза вече включва пача, свинско печено, прясна пита, баница с месо, млечница, печен дроб, пастърма със зеле, печена кокошка. Вярващите ходят на черква, където има празнична служба.Именници на Коледа са Христо, Християн, Християна, Христин, Христа, Христинка, Христина, Христалина, Христиана, Христиан, Кристиян, Кристиан, Кристинка, Криста, Кристалина, Кристин, Кръстин, Кръстина, Кристина, Кристиана, Кристияна, Радомир, Радомира, Радостин, Радостина, Радослава, Радослав, Емил, Емануил, Емануила, Емануела, Мануела, Мануел, Мануила, Мануил, Младен, Младенка, Миладин, Миладинка, Миладина.", "date": "2019.12.25", "title": "Честито Рождество Христово!"}
{"url": "http://www.cross.bg/borisov-dyado-boiiko-1621146.html", "text": "/КРОСС/ Премиерът Бойко Борисов публикува празнична снимка с двамата си внуци от родната къща в Банкя в навечерието на Коледа.Навръх Бъдни вечер Борисов сподели кадъра в социалните мрежи. Той сияе от щастие с двамата си внуци - Бойко и Иван, облечени в народни носии, докато гордият дядо е в спортен екип, а на заден план се вижда камината.Министър-председателят е дядо на две момчета - синове на единствената му дъщеря Венета. Те носят имената на дядо си и на татко си. Бойко-младши се роди в края на януари 2016 г., а Иван навърши година на 13 юли.Борисов всяка година публикува снимка в светлата нощ на Рождество Христово.", "date": "2019.12.25", "title": "Бойко Борисов с празничен кадър с внучетата"}
{"url": "http://www.cross.bg/surtzeto-koleda-pocheta-1620831.html", "text": "/КРОСС/ „Аз ще почета Коледа в сърцето си и ще се опитам да я пазя през цялата година.“Чарлз Дикенс ", "date": "2019.12.25", "title": "Аз ще почета Коледа в сърцето си  "}
{"url": "http://www.cross.bg/voda-stava-vladimirov-1621180.html", "text": "/КРОСС/ „Последните няколко дни се локализираха големите течове, които са по водопроводната мрежа. В участъка, който минава покрай индустриалната зона, се установи голям теч на питейна вода. Затова във вторник бе взето решението да започнат изкопи и с временна апаратура да се локализира мястото, откъдето изтича вода.Това заяви кметът на Перник за Нова телевизия относно а”.Като част от мерките срещу водната криза във вторник вечерта полиция и експерти влязоха на територията на предприятието „Стомана“. Там се търсят точните места на течовете от водопреносното трасе. Целта е да се установи дали става въпрос за авария или за нерегламентирано включване.По-рано през деня във вторник премиерът Бойко Борисов се срещна в Министерския съвет с представителите на кризисния щаб на Перник. На срещата беше решено, че трябва да се направи обследване по мрежата на Клон 2, където по моментни изследвания се губят по около 90 л/с. Няколко часа по-късно в завода влязоха багери и тежка техника. На място бяха министърът на вътрешните работи Младен Маринов и министърът на икономиката Емил Караниколов.Кметът на града допълни, че по време на празниците Перник ще бъде на облекчен воден режим. „Перничани ще имат вода малко преди обяд до 22.00 ч.”, обясни Владимиров.Той коментира и сигналът за ешерихия коли в два от кварталите на града. „Аварията в кв. „Проучване” ще бъде отстранена още в сряда. В окръжната болница всички, които имат оплаквания, ще бъдат прегледани”, поясни Станислав Владимиров.По думите му увеличението на водата е абсурдно и нелепо в създалата се ситуация.", "date": "2019.12.25", "title": "Кметът на Перник за проверката на „Стомана“: Не може да става дума за кражба"}
{"url": "http://www.cross.bg/polaganeto-trubite-potok-1621177.html", "text": "/КРОСС/ Сърбия приключи полагането на тръбите в сръбския участък от газопровода \"Турски поток\", съобщи ТАСС, като се позова на генералния директор на Сърбиягаз Душан Баятович.Със задоволство можем да констатираме, че Сърбия е изпълнила своята част от работата, когато става дума за полагането на тръбите, по участъка от интерконектора \"границата на България - границата на Унгария\".Работата е приключила, заяви днес пред националната сръбска телевизия Ер Те Ес Баятович.", "date": "2019.12.25", "title": "Приключи полагането на тръбите в сръбския участък от \"Турски поток\""}
{"url": "http://www.cross.bg/melaniya-trump-vecherya-1621179.html", "text": "/КРОСС/ Американският президент Доналд Тръмп и първата дама Мелания присъстваха на църковна служба, преди да се насочат към празничната вечеря в балната зала на частен клуб.Пасторът на църквата Джими Скрогинс в Уест Палм Бийч, Флорида, и семейството му поздравиха семейство Тръмп.Мелания бе изключително елегантна на вечерята в Мар-а-Лаго с черна рокля без ръкави с кристали на деколтето, която бе по тялото ѝ в горната част, прибрана в талията, а надолу се спускаше с кройка тип русалка и имаше асиметричен завършек - по-къса отпред и с дължина до средата на прасците отстрани и отзад.Президентът разкри, че е получил от Мелания красива коледна картичка, но той самият все още \"работел върху коледния подарък за съпругата си\", стана ясно в навечерието на Коледа.", "date": "2019.12.25", "title": " Мелания - елегантна в черно за службата и празничната вечеря във Флорида"}
{"url": "http://www.cross.bg/popov-fytbolisti-ivelin-1621185.html", "text": "/КРОСС/ Ивелин Попов получи поредно признание в Русия, попадайки в топ 30 на най-добрите футболисти за 2019 година от абсолютно всички играчи в 16-те отбора от Премиер Лигата. ", "date": "2019.12.25", "title": " Ивелин Попов с ново признание в Русия"}
{"url": "http://www.cross.bg/rodeni-na-dekemvri-1621142.html", "text": "/КРОСС/ , световна и европейска шампионка по художествена гимнастика; - член на Комисията за защита на конкуренцията;, създател и бивш директор на Националната гимназия за древни езици и култура;, хирург, министър на здравеопазването в правителството на Станишев;, оперна певица; ", "date": "2019.12.25", "title": "Родени на 25 декември"}
{"url": "http://www.cross.bg/dnes-vsichki-tazi-1621147.html", "text": "/КРОСС/ В навечерието на Рождество Христово българският патриарх и Софийски митрополит Неофит отправи своето патриаршеско и синодално послание към клира и миряните.CROSS.bg публикува пълния текст без редакторска намеса:", "date": "2019.12.25", "title": "Патриарх Неофит: Бог става човек, за да може човекът да стане бог"}
{"url": "http://www.cross.bg/teatur-narodniya-initziativa-1621148.html", "text": "/КРОСС/ Тазгодишното издание на инициативата ще събере средства за лечението на деца и ще осигури високотехнологична медицинска апаратура за диагностика, лечение и рехабилитация.Тази година спектакълът се реализира от екипa на \"Dream Team Productions\". Oт сцената на Народния театър изявени български музиканти, танцьори, спортисти, актьори и журналисти ще подкрепят благородната кауза.Наум Шопов и Петър Милошев ще бъдат водещи на спектакъла \"Българската Коледа\", а в благотворителния концерт ще вземат участие известните български изпълнители Миро, Орлин Горанов, Графа, Любо Киров, Люси Дяковска, Фондацията, Теодосий Спасов, Веско Ешкенази, Виктория Георгиева, Печенката и Деси Тодорова, Еделина Кънева, танцьорите Джорджия Кънчева и Антон Кандауров, вокална група Бон-Бон, Детски хор на Българското национално радио и солисти от \"Северняшки ансамбъл\" Плевен.Актрисата Диана Димитрова, певицата Поли Генова, актьорите от Народния театър - Деян и Дарин Ангелови, Бойка Велкова, Радина Кърджилова и директорът на театъра Мариус Донкин, д-р Неделя Щонова и Националният ансамбъл по художествена гимнастика също ще са сред застъпниците, които ще призоват за съпричастност и подкрепа.По време на концерта ще бъдат разказани историите на деца, чието лечение и рехабилитация се подкрепят от благотворителната инициатива. ", "date": "2019.12.25", "title": "Благотворителният спектакъл \"Българската Коледа\" е тази вечер в Народния театър"}
{"url": "http://www.cross.bg/vitleem-mladenetz-kudeto-1620836.html", "text": "/КРОСС/  (Йоан 1:14)В последните столетия преди Рождество Христово Юдея се намирала току-речи постоянно под тежкото иго на иноплеменници: изпод владичеството на персийците тя минала под властта на Александър Велики, а след неговата смърт - под владичеството на египтяни, сетне на сирийци, а след кратковременна независимост - под властта на римляните, които обложили юдеите с данък и за цар поставили Ирод.Страдайки под чуждо иго, юдейският народ се утешавал с надеждата за скорото идване на Спасителя или Месия - Христа, обещан от всички пророци.Пророчествата ясно определяли и времето, и мястото на Спасителевото раждане. Пророк Даниил предсказал, че Христос ще се яви след 490 г. от възстановяването на Йерусалимския храм; пророк Михей означил мястото на Неговото раждане - Витлеем (Мих. 5:2; Мат. 2:6).С приближаване на указаното време всички надежди на юдеите се устремили към идването на Месия, от Когото те очаквали за себе си величие и слава.Чудесните личби, които ставали при раждането на Йоана Предтеча, бързо се разнесли по планинската страна на Юдея. Пророческите думи на свещеник Захария, внушени му от Св. Дух, ясно посочвали приближаващото се явяване на Спасителя:  (Лука 1:76). Но юдеите още не знаели за благовещението, пратено на св. Дева Мария. Като приела с вяра думите на архангела, който й известил, че ще роди Син, Който ще се нарече Син Божи, тя смирено пазела тая вест в сърцето си. Нейният годеник Йосиф узнал за това от ангела, който му се явил насън.Йосиф, макар да произлизал от царския Давидов род, живял в труд и бедност. Той бил дърводелец и с упражняването на този занаят изкарвал прехраната си.Когато наближило време Мария да роди, особен случай я повикал с Йосиф във Витлеем. Римският император Август заповядал да се направи народно преброяване в цялата обширна империя. Всеки отивал да се запише в онова място, където бил роден. Йосиф трябвало да отиде във Витлеем, бащиния Давидов град.Витлеем бил незначителен град в околностите на Йерусалим. През време на преброяването той се оказал малък да побере дошлия в него народ. Йосиф и Мария не могли да намерят място в гостоприемницата и били принудени да се подслонят извън града в една пещера, където нощно време пастирите затваряли добитък. Тук Мария родила Сина си, повила Го в пелени и Го положила в яслите, където били привързани осел и вол, които със своето дишане съгрявали божествения Младенец.Първата вест за това велико събитие ангелите съобщили на смирените пастири, които недалече от Витлеем пазели в полето стадата си. Ненадейно те видели на небето чудна светлина, и ангел Божи им се явил в небесна слава. Бедните пастири се уплашили от чудното видение, но ангелът им казал:Щом ангелът произнесъл тия думи, изведнъж се появило множество небесни сили, които хвалели Господа и пеели:Когато се прекратило чудесното явление, изумените и зарадвани пастири си казали един на друг: \"Да идем до Витлеем и да видим случилото се там, за което ни възвести Господ!\" Като дошли до пещерата, те намерили Младенеца, лежащ в ясли, поклонили Му се и след това разказали на всички за това, което видели. След известно време в Йерусалим дошли мъдреци от Изток. Известно е, че някога в Халдея пророк Даниил бил поставен от Навуходоносор за началник над езическите мъдреци (Дан. 5:11). Трябва да се предполага, че тогава той открил на халдейските мъдреци своето пророчество за времето, когато ще се роди очакваният от юдеите Месия (Дан. 9:24-27). Това пророчество било предавано от поколение на поколение. И когато на Изток се появила необикновена звезда, мъдреците разбрали, че пророчеството се е изпълнило. Тогава те, не без особено внушение отгоре, се отправили към Йерусалим да се поклонят на родилия се юдейски цар. Следвайки източния обичай да се поднасят на царете дарове, те взели със себе си злато, ливан и смирна, и като дошли в Йерусалим, питали: \"Где е новородилият се Цар Юдейски? Видяхме звездата Му на Изток и дойдохме да Му се поклоним\". Цар Ирод, като узнал това, се смутил, събрал първосвещениците и учените книжници, и ги питал: \"Где трябва да се роди Христос?\" Те отговорили: \"Във Витлеем Юдейски, както е казано в пророчествата\". Тогава замисляйки зло, царят повикал мъдреците и им казал: \"Идете, разпитайте грижливо за Младенеца и като Го намерите, обадете ми, за да ида и аз да Му се поклоня!\" Мъдреците веднага заминали, и звездата, която те видели на Изток, им показвала пътя. Тя се спряла на същото място, където бил Младенецът. Като влезли, те Му се поклонили и с благоговение Му поднесли скъпоценните дарове. Така се изпълнили пророчествата, които преди толкова векове предсказвали идването на Избавителя.Мъдреците, като се поклонили на Иисуса Христа, заминали по друг път за своето отечество, понеже получили от Бога насън повеля да не се връщат при Ирод. На Йосиф също насън се явил ангел и му казал: \"Стани, вземи Младенеца и майка Му и бягай в Египет, и остани там докле ти кажа! Защото Ирод ще търси Младенеца, за да Го погуби\". Йосиф изпълнил заповяданото и същата нощ заминал за Египет, където живял до смъртта на Ирод.Преданието говори, че през време на пътуването светото семейство било  нападнато от разбойници, и един от тях, като видял Иисуса, се удивил на красотата Му и удържал другарите си, като казал: \"Не им правете зло! Ако Бог вземеше на Себе Си човешки образ, не щеше да бъде по-прекрасен от тоя Младенец\". Тогава пресветата Дева казала на разбойника: \"Тоя Младенец ще ти се отплати с добро, задето сега Го запази\". Той бил същият разбойник, който по-късно бил разпнат отдясно на Христа, покаял се, повярвал в Него и чул думите:  (Лука 23:43). Изобщо преданието за пътешествието на божествения Младенец и пречистата Му майка се запазило живо в оная страна. Досега показват мястото, където те почивали под смоковнично дърво. Близо до това дърво тече чудесно явилият се за светите пътници извор, от който те пили и в който пресветата Дева къпала божествения Младенец. Явяването на божествения Младенец в Египет се ознаменувало и с велико чудо: идолите на Египет веднага паднали и се счупили.Ирод чакал мъдреците, но като видял, че не се връщат, и страхувайки се за своя престол, решил да погуби Младенеца. Като не знаел как да Го намери, той заповядал да избият във Витлеем и в околностите всички младенци от мъжки пол от две години и надолу. Това ужасно злодеяние било извършено и изпълнило цялата страна с плач и ридание, но не постигнало целта си, защото Иисус Христос вече не бил тогава във Витлеем. Избиването на витлеемските младенци се възпоменава от Църквата на 29 декември.А в деня на Рождество Христово Църквата пее:", "date": "2019.12.25", "title": "Рождество по плът на нашия Господ, Бог и Спасител Иисус Христос"}
