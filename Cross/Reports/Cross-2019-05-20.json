{"url": "http://www.cross.bg/onlaiin-internet-izborite-1604706.html", "text": "/КРОСС/  Хиляди естонци вече гласуваха онлайн на изборите за Европейски парламент, предаде Асошиейтед прес, отбелязвайки, че страната е единствената в света, позволяваща гласуване по интернет на всички избиратели на всички избори.Гласуването по интернет е възможно от 2005 г. в Естония, страната, която даде на света чат приложението Скайп. Процентът на гласоподавателите, използващи интернет, за да гласуват, се увеличава с всеки нов вот. На националните избори през март делът им достигна 44 на сто.32-годишната Линда Лайнво, която е държавна служителка, е една от първите, гласували на изборите за ЕП. Тя го прави от кафене, преди да отиде на работа днес.Линда гласува по интернет, откакто е получила правото да го прави. \"Не бих могла да си представя живота си различен\", казва тя, след като влиза в сигурен онлайн портал с данните от личната си карта и с ПИН код. \"Правя всичко онлайн, за да не ми се налага да стоя на опашки и да пускам хартиени бюлетини\", допълва тя.След като сваля приложение и се идентифицира, тя разглежда избирателните списъци във виртуална \"кабина за гласуване\" и избира своя кандидат. Отнема й 30 секунди. За същото време са гласували още 2000 души.Европейските избори ще се състоят между 23 и 26 май. Естония има шестима представители в 751-местния ЕП.Естонската система за гласуване онлайн работи от 10-и май до четвъртия ден преди изборите. Хората могат да гласуват повече от веднъж, като се отчита само последният им глас, за да се избегне натиск върху избирателите.Според проучвания на избирателната комисия гласуването по интернет увеличава значително избирателната активност сред живеещите в чужбина и сред хората, живеещи на над 30 минути път от избирателна станция.Засега е трудно да се оцени какъв е ефектът от гласуването онлайн. Според директора на естонската избирателна комисия Прийт Винкел гласувалите веднъж онлайн продължават да го правят. Освен това вероятността те да продължат да упражняват правото си на глас е по-голяма, отколкото сред гласуващите в избирателните секции. ", "date": "2019.05.20", "title": "Хиляди естонци гласуваха онлайн на изборите за ЕП "}
{"url": "http://www.cross.bg/dans-informatziyata-agentziyata-1604704.html", "text": "ДАНС, МВР, НАП и Антикорупционната комисия да обобщят информацията за недекларирани имоти, банкови сметки и дялове в дружества зад граница на лица заемащи висши публични длъжности. Това е разпоредил главния прокурор Сотир Цацаров.В ДАНС се е провело работно съвещание под ръководството на главния прокурор с участието на вътрешния министър, професионалното ръководство на МВР, изпълнителния директор на НАП и заместник-предсадетеля на антикорупционната комисия, съобщиха от агенцията.Обсъдена е информацията, с която отделните институции разполагат и имат правомощия да проверят. Обобщените данни трябва да бъдат предоставени на ДАНС, а агенцията да ги обедини с информацията, която притежава и да ги предаде на прокуратурата. ", "date": "2019.05.20", "title": "Цацаров разпореди ДАНС, НАП и МВР да обобщят информацията за недекларираните имоти на властта"}
{"url": "http://www.cross.bg/bulgariya-severozapadna-gradyshka-1604702.html", "text": "/КРОСС/  Мощна буря с градушка удари Северозападна България. Леден дъжд с размерите на лешник падна в района на Монтана.За момента не е ясно колко и какви щети са нанесени, информира NOVA.Кадри на бедствието бяха публикувани в социалните мрежи. Facebook страницата \" публикува кадри от опутошителната градушка край село Долна Вереница, на няколко километра от Монтана.Кадри от побелели пътища се появиха и от село Български извор по главния път за Велико Търново и Варна.Времето над страната е неустойчиво. Студен атмосферен фронт създава условия за екстремни явления през днешния ден.Уязвими са районите на Северозападна и Централна Северна България. ", "date": "2019.05.20", "title": "Градушка удари Северозападна България "}
{"url": "http://www.cross.bg/oblachnost-mesta-ymeren-1604703.html", "text": "/КРОСС/  Във вторник ще преобладава слънчево време, след обяд над източните и планинските райони с развитие на купеста облачност, но само на отделни места ще превали краткотраен дъжд. Ще духа до умерен вятър от запад-югозапад. Максимални температури - между 22 и 27 градуса.тмосферното налягане ще се задържи по-ниско от средното за месеца.До полунощ , по преминаването на студен атмосферен фронт, мощна купесто-дъждовна облачност ще се развива над Централна България, където на места ще има краткотрайни валежи и гръмотевични бури. Очакват се градушки. Най-силни ще се явленията в централната част от Дунавската равнина. След полунощ явленията ще затихнат и до сутринта над цялата страна облачността ще намалее до незначителна. Над Черноморието ще преобладава слънчево време. След обяд ще се развие купеста облачност, но само на отделни места, главно по северното крайбрежие, ще превали краткотраен дъжд. Ще духа до умерен вятър от запад-югозапад. Максимални температури на въздуха: 22-27 градуса. Температурата на морската вода е 16-18 градуса. Вълнението на морето ще бъде 2-3 бала.Над планините ще преобладава слънчево време, след обяд с развитие на купеста облачност, но само на отделни места ще превали краткотраен дъжд. Ще духа до умерен, по билата и временно силен вятър от запад-югозапад. Максимална температура на височина 1200 метра - около 14 градуса, на 2000 метра - около 7.В сряда вероятността за валежи е малка, ще преобладава слънчево време, с купеста облачност след обяд. Ще духа умерен, в отделни райони на Дунавската равнина и временно силен запад-северозападен вятър, който вечерта значително ще отслабне. В четвъртък от запад на изток ще премине още едно атмосферно смущение. На места ще превали и прегърми, с по-голяма вероятност в Южна България. Вятърът отново ще бъде от запад-северозапад, в Дунавската равнина - умерен. ", "date": "2019.05.20", "title": "Очаква ни слънчев и топъл вторник "}
{"url": "http://www.cross.bg/seriala-epizod-klotki-1604687.html", "text": "/КРОСС/  Радостни възгласи, сълзи, истерични сцени, бурни аплодисментни - феновете на \"Игра на тронове\" се вълнуваха до приключването на последния епизод от култовия сериал, чието излъчване за 8 години събра рекордна аудитория, предаде БТА.\"Невероятно е - имах усещането, че съм в огромен салон, в който всеки се опитва да говори по-високо от другите\", каза 52-годишният Юалд Клотки, който присъстваше на директното излъчване на последния 73-и епизод от сериала в ирландски пъб в Лос Анджелис. Около 200 души се бяха събрали по този повод. Клотки бе изненадан, че зрители се увличаха по действието в сериала до такава степен, че бяха готови да се сбият. \"Беше по-напрегнато от финала на шампионата по американски футбол\", отбеляза Клотки, който работи в областта на филмовата индустрия и следи сериала от началото му през 2011 г.Последният епизод разкри съдбата на Денерис Таргариен, Джон Сноу, Тирион Ланистър, Санса и Аря Старк и други персонажи, предаде Ройтерс. Надпреварата за измисления Железен трон завърши със смърт и неочакван избор за управление на измисления свят Вестерос. Телевизия HBO оповести, че всеки епизод от финалния осми сезон е събрал рекордните около 43 милиона зрители пред малките екрани в САЩ, т.е. с 10 милиона зрители повече в сравнение с тези за седмия сезон през 2017 г.В края на шоуто изборът за крал неочаквано падна върху Брандън Старк (Айзък Хемпстед-Райт). В първия епизод от сериала през 2011 г. Брандън бе осакатен, но осъзнаването, че притежава мистични способности му позволи да види миналото и бъдещето. Някои критици прецениха финала на сериала като забавен, тъй като способностите на Брандън Старк му дадоха възможност да предвиди събития, включително смъртта на хиляди хора. ", "date": "2019.05.20", "title": "Приключи излъчването на сериала \"Игра на тронове\" "}
{"url": "http://www.cross.bg/biznes-aytsorsing-yslygi-1604698.html", "text": "/КРОСС/  На официална церемония в Пловдив за четвърти път бяха раздени наградите за постижения в иновациите, високите технологии и аутсорсинга на Българската аутсорсинг асоциация (БАА) и  Българската асоциация на софтуерните компании (БАСКОМ). Технологичните Оскари бяха кулминацията в първия регионален форум за Югоизточна Европа на компании от технологичния сектор и сектора на изнесените бизнес услуги с висока добавена стойност - SEE INNOVATION, TECHNOLOGY AND SOURCING SUMMIT. В него участие взеха над 300 лидери от технологичния сектор, над 30 международни лектори и представители на централната и местната администрация, за да обсъдят бъдещето на индустрията и определят устойчивите бизнес модели в региона на Югоизточна Европа.Наградата за Стартъп на годината спечели Cargotec Bulgaria. Финландската компания Cargotec създаде първия си глобален център за бизнес услуги в Централна и Източна Европа (CBS) в София. Наградата беше връчена от кмета на Пловдив г-н Иван Тотев, който от своя страна получи специалната награда за успешното развитието на цялата екосистема в областта на иновациите, технологиите и аутсорсинга.  „Пловдив е град, който от години целенасочено и последователно подкрепя развитието на този сектор. Дългогодишното ни партньорство с Българска аутсорсинг асоциация и БАСКОМ ни мотивира да превърнем Пловдив в бизнес ориентиран град с фокус върху образованието и подобряването на средата на живот. Усилията ни са в посока спиране на процеса на изтичане на младите хора от града, което не може да се случи без наличието на съответните работни места, които точно това партньорство прави факт.\", коментира Иван Тотев.„Работим в близко партньорство с университети, училища, компании и местна власт и по този начин създадохме екосистема, която расте с динамични темпове\", каза г-н- Ивайло Славов, председател на УС на Българска аутсорсинг асоциация. „Мисленето ни вече е глобално и ние гледаме на конкурентната среда като Югоизточна Европа срещу останалия свят, а не просто на България срещу останалия свят. Нашият регион става все по-силен по отношение на развитието на икономика на знанието и иновациите и това се дължи именно на градове като София и Пловдив.\". „Бъдещето е в привличането на индустриални производства, но важен е преходът от индустрии, зависещи от хората към индустрии, зависещи от знанието. България е не само лидер и основен хъб в региона, но и е в помощ на другите държави да изграждат платформи за растеж.\", добави г-н Георги Брашнаров, член на УС на БАСКОМ при награждаването.Experian България бе обявена за най-добър работодател в технологичния сектор за 2019 г. Наградата бе спечелена за изключително управление на хората, най-важния актив на всяка компания. Experian получиха наградата и за най-добър научно-развоен (R&D) център, както и за компания с най-добра социално отговорна политика, като само за последната година в доброволческите инициативи са се включили над 750 служители с повече от 4600 часа доброволен труд. При тях отиде и наградата за технологична бизнес сграда на 2019 г., за новия им офис, в който компанията се нанесе тази година. Статуетката за най-иновативното работно място на годината бе връчена на Bulpros.Наградата в категория Иновации в технологиите спечили Cobuilder International за създаването на интегрирана платформа за репозиционирането на всички продукти и решения на компанията. За IT проект на 2019 г. бе наградена Dreamix за разработения софтуеър за най-бързо развиващата се и вече втората по големина компания в света за полети с частни самолети Vistajet. Наградата за IT продукт на годината бе присъдена на софтуерната компания Imperia Online за създаването на изключително успешната им играта Kingdoms Online. Междунардното жури определи за победител в категорията  иновации в бизнес процесите и операциите SoftServe България, за разработеното от тях решение Abiliton Metrics Solution, обединяващо данните от различни източници в една платформа и даващо статистическа и графична информация за всички процеси. Наградата в категория Център за споделени услуги на 2019 г. бе присъдена на Cargill.  В центъра работят над 1000 професионалисти, които на повече от 15 езика управляват международните бизнес процеси на Cargill и предлагат широко портфолио от висококачествени услуги с добавена стойност в Европа, Близкия изток и Африка в сферата на финансите, транспорта и логистиката, стратегическото снабдяване и доставки, както и управлението на човешки ресурси. За Доставчик на аутсорсинг услуги на 2019 г. бе обявена Modis България, заради високата добавена бизнес стойност, която доставя на клиентите си, налагането на добри практики и подпомагането на устойчивия ръст на целия аутсорсинг сектор у нас.  ScaleFocus грабна приза за софтуерна компания на 2019 г. за разработваните продукти в областа на дигиталната трансформация, анализа на данни и облачните услуги, които доставят на клиенти по целия свят.  Наградата за Най-забележителното сътрудничество между образованието и бизнеса през 2019 бе връчена на Професионалната гимназия по компютърно програмиране и иновации в Бургас, която отвори врати миналата година. Училището е част от пилотен проект, реализиран от община Бургас и е пример за ефективен модел на дуално обучение в страната. Партньори в инициативата са 7 от водещите технологични и аутсорсинг компании в страната, а също така и всички браншови организации в сектора.Бургас получи и втора награда в категорията „Най-бързо развиващ се технологичен град\", която се определя чрез гласуване от членовете на БАА и БАСКОМ.  ", "date": "2019.05.20", "title": "16 технологични Оскари за иновации, високи технологии и аутсорсинг бяха връчени на SEE ITS Summit "}
{"url": "http://www.cross.bg/antarktida-zapadna-leda-1604700.html", "text": "/КРОСС/  Ледниците в Западна Антарктида стават все по-нестабилни, сочат резултатите от изследване, цитирани от ЮПИ. Според нови изчисления на учени от Центъра за полярни наблюдения и моделиране в университета в Лийдс, Англия, около 24 процента от леда в Западна Антарктида е нестабилен.Специалистите използвали компютърни модели, за да анализират направените с помощта на изкуствени спътници около 800 милиона измервания на дебелината на леда там. Данните показват, че изтънява близо една четвърт от ледената покривка в Западна Антарктида. През последните няколко десетилетия са се ускорили темповете на топене на голяма част от въпросната ледена покривка.Учените прибегнали до компютърни симулации, за да установят дали изтъняването се дължи повече на климатичните промени или на метеорологичните условия. При всяка симулация се взимали предвид данни за снеговалежите и било изследвано влиянието им върху изтъняването и стабилността на леда. \"Информацията за снеговалежите действително ни помогна да открием скритата промяна в ледниците в спътниковите данни - заяви Анди Шепърд от екипа. - Сега ясно се вижда, че изтъняването бързо засяга някои от най-уязвимите ледници в Антарктида.\" Било констатирано, че със затоплянето на водната повърхност може да се обясни увеличената нестабилност на леда в Западна Антарктида. Загубата на лед в Антарктида е допринесла за покачване на морското ниво с 4,6 милиметра от 1992 г.", "date": "2019.05.20", "title": "Част от ледниците в Западна Антарктида тревожно изтъняват "}
{"url": "http://www.cross.bg/kyla-aiifelovata-politziyata-1604705.html", "text": "/КРОСС/ Айфеловата кула бе евакуирана, след като бе забелязан мъж, катерещ се по нея. Властите съветват хората да отложат посещенията си до по-нататъшно уведомление.Според потребители на Туитър полицията е пристигнала на мястото на инцидента и преговаря с него.Районът в близост до Айфеловата кула понастоящем е отцепен от полицията. ", "date": "2019.05.20", "title": "Евакуираха Айфеловата кула"}
{"url": "http://www.cross.bg/sher-ikonata-na-amerikanskata-pop-myzika-stava-na-1604701.html", "text": "/КРОСС/  Американската поп певица и актриса Шер е родена на 20 май 1946 г. Тя има арменски произход по бащина линия, a майка ѝ e полуфранцузойка-полуиндианка, което донякъде обяснява невероятния сбор от качества на изпълнителката.Притежава завидна колекция от престижни награди - носителка е на „Оскар\", „Грами\", „Тони\", „Еми\", БАФТА, „Златен глобус\", има звезда на Алеята на Славата в Холивуд.Зад гърба си има десетки албуми, като всяко десетилетие от 60-те години насам е огласявано от нейни хитове. Участва в много филми. Образът й е вдъхновил кукли, перуки, дрехи, парфюми.", "date": "2019.05.20", "title": "Шер – иконата на американската поп музика, става на 73"}
{"url": "http://www.cross.bg/izkystvo-naivistichno-tzentura-1604688.html", "text": "/КРОСС/  Първият в страната Център за наивистично изкуство отвори врати в Пловдив. Най-младата галерия в града е ситуирана в творческия квартал Капана. Откриването на Центъра беше съпътствано и от първата международна изложба - „Наивизъм\", в която са събрани творбите на 28 художници от 13 държави.От 20 години художникът Яна Илиева работи в сферата на наивистичното изкуство. Поддържа непрекъснати контакти с автори от цяла Европа. Заедно следват стъпките на новите идеи в наивизма. Така се появява и идеята й да създаде първият \"дом\" на наивистично изкуство - галерия „Арт Наив Капана\".Яна Илиева е и куратор на първата изложба в Центъра. \" С голяма част от художниците ние се познаваме от фестивали и сборни изложби на наивистичното изкуство, което набира огромна скорост в Европа и по света със своите ценители и колекционери. Този стил е много въздействащ и носи много голяма радост за очите на фона на реалността, която ни заобикаля\", разказва Яна Илиева.Всеки един от участниците в първата открита в Центъра изложба показва чрез оригинални техники различните направления в наивистичното изкуство. Творбите преплитат сюжети, които вдъхновяват, провокират, разказват истории, създават нови митове и ни карат да се докоснем до магическите светове на авторите на картините.\"Изложбата е много впечатляваща, модерна, на изключително живописно място. Радвам се да видя тук европейски художници, автори от Израел, които показват собствен стил, цветове и вдъхновения. За мен това е една от най-добрите наивистични изложби, на които съм присъствала. С удоволствие откривам и Пловдив като град.\", коментира експертът по наивизъм Ноеми Ешет - Розенцвайг, която присъства на откриването на Центъра по наивистично изкуство.Художниците-наивисти са изключително щастливи, че първият български център, посветен на този стил в изобразителното изкуство, се ражда тъкмо в Пловдив, и то в годината, в която градът е европейска столица на културата.  ", "date": "2019.05.20", "title": "Първият в страната Център за наивистично изкуство отвори врати в Пловдив"}
{"url": "http://www.cross.bg/tona-strani-pchelen-1604696.html", "text": "/КРОСС/  През миналата година България е изнесла за страни от ЕС приблизително около 10 000 тона пчелен мед /или 103 600 кг/, а за страни извън ЕС - около 4 тона мед /3 925 кг/, показват данни на Евростат за износа и вноса на естествен пчелен мед от 28-те членки на ЕС през 2018 г. Данните са по повод днешния 20 май, който се отбелязва и като Световен ден на пчелите.В същото време страната ни е внесла около 12 тона пчелен мед от страни извън ЕС и 3,5 тона мед от страни на ЕС, показва европейската статистика.Според данни на председателя на Обединения български пчеларски съюз инж. Михаил Михайлов специално за БТА, страната ни е важен износител на качествен мед за Германия, Австрия, Италия, Франция, САЩ, Норвегия и др., като напоследък изнасяме мед и за страни от Близкия Изток /без Турция/. Пазарният дял на износа ни за ЕС е около 1 процент, но за сметка на това компенсираме с качествена продукция подчерта инж. Михайлов.Като проблем пред бранша е липсата на българска марка пчелен мед, с която родните пчелари да се наложат на европейските пазари, коментира още инж. Михайлов.Според него не на последно място е и проблемът със смъртността при пчелите през последния месец поради пръскане на земеделски площи с пестициди - в някои райони на Северна България и в района на Гоце Делчев има регистрирана почти 100-процентова смъртност на пчели, при среден показател от 10 на сто за отделен пчелин, според експерта.Китай се очертава като най-големият вносител на мед в ЕС за миналата година с близо 80 000 тона или около 40 на сто от общия внос на пчелен мед в ЕС, сочат данните на Евростат. Друг основен външен вносител на мед в ЕС е Украйна - близо 40 000 тона или 20 на сто от вноса, както и Аржентина - 25 000 тона, Мексико - 21 000 тона и Чили - 8 000 тона.Най-голям вносител на пчелен мед от страни извън ЕС се очертава Германия - близо 60 000 тона, следвана от Великобритания - 45 000 тона, Белгия - 22 000 тона, Полша - 21 000 тона и Испания - 17 000 тона.Според данните на Евростат, през 2018 г. държавите-членки на ЕС са внесли 208 000 тона естествен мед от държави извън ЕС на стойност 452 милиона евро. За сравнение през миналата година само 21 000 тона мед са били изнесени от държавите-членки на ЕС - в страни извън ЕС, като този износ е на стойност 119 млн. евро.Освен това през 2018 г. сред държавите-членки на ЕС са се търгували около 137 хиляди тона мед, като Унгария е изнесла в други държави-членки на ЕС 20 000 тона мед или 14 на сто от общия вътрешен за ЕС износ на мед. Това прави Унгария най-големия износител на мед във вътрешните граници на ЕС. Следват: Белгия - 19 000 тона, 14 на сто, Испания -18 000 тона, 13 на сто, Германия - 16 000 тона, 12 на сто и Полша - 15. 000 тона, 11 на сто от общия износ вътре в ЕС. ", "date": "2019.05.20", "title": "Евростат: България е изнесла около 10 000 тона пчелен мед в ЕС "}
{"url": "http://www.cross.bg/rani-kola-preoburna-1604699.html", "text": "/КРОСС/  19-годишно момиче се преобърна с автомобила си рани свои спътнички. Инцидентът е станал във вечерните часове на 19 май, на разклона за варненското село Доброглед.Младата водачка първо се е ударила в дърво край пътя, след което колата й „Пежо\" се е преобърнала странично. Пострадали са две жени на 60 г. и 52 г., които са се разминали само с контузии и прорезни рани. Още шестима души са пострадали при катастрофи през почивните дни във Варненска област. Един от пътните инциденти е причинен от 86-годишен шофьор с „Трабант\". Той е блъснал друга кола, а от удара е пострадал 85-годишнят му спътник. ", "date": "2019.05.20", "title": "Тийнейджърка се преобърна с кола, рани две жени "}
{"url": "http://www.cross.bg/radoslav-ivanov-borisov-1604692.html", "text": "/КРОСС/  На въпрос от медиите за братовчед си Ради, Борисов отговори: „Ние не си говорим, та камо ли общ бизнес да имаме\". Разполагаме с информация .1.    Братовчедът Радослав Иванов днес е собственик на бившия бизнес на г-н Борисов, включително ИПОН (вижте приложените документи).Видно от справки по партидите на редица дружества, в които Борисов е имал участие като собственик и/или управител, е че преди да стане кмет на Столична община и по-късно премиер, той е продал бизнеса си именно на братовчед си  Радослав Венциславов Иванов.2.    Във времето, когато е кмет на гр. София, Борисов прави заменки в полза на братовчед си Радослав Иванов - за терен на най-комуникативно място в Люлин. На 15.12.2006 г.  е вписана замяна на недвижими имот - гарсониера и апартамент на „Монтенегро 1\" ООД, представлявана от  Радослав Иванов (Братовчеда) и недвижим имот - 1060 кв.м. на комуникативно място в столичния квартал Люлин на Столична община, представлявана от Бойко Борисов - кмет на гр. София в периода от 10.11.2005 г. до 27.07.2009 г. Подозрителен факт е, че „Монтенегро 1\" ООД придобива тези два имота непосредствено преди договора за замяна. Разликата между стойностите на заменените имоти е в размер на 127 796, 96 лв.  За това свое задължение ли фирма  „Монтенегро 1\" ООД за своя сметка е трябвало да проектира и изгради пътна отсечка, свързваща ул. „Филиповско шосе\" и бул. „Панчо Владигеров\", както и да проектира и изгради ВиК съоръженията, осветление и пътна настилка? Ако това е така, дали посоченото задължение е изпълнено и дали въобще струва толкова? Изпращам сигнал до главния прокурор да образува проверка, която да установи- налице ли са престъпления във връзка с процесния договор за замяна.3.    Братовчедът на премиера Борисов е в съдружие и с осъждани лица - Пламен Симов, известен с прякора си „Килията\".От справка в Търговския регистър по партидата на дружеството „Хай строй\" ООД, ЕИК 131378629 е видно, че Радослав Венциславов Иванов (Братовчеда) продава своя дял в капитала на дружеството на Пламен Лазаров Симов, известен с прякора си „Килията\", който е осъждан за разпространение на наркотици и се води близък до премиерския кръг. По-късно Килията продава дяловете си обратно на Радослав Венциславов Иванов (Братовчеда).Ще внеса документи до главния прокурор да разпореди проверка, която да установи налице ли са данни за свързани лица по отношение собствеността на „Хай строй\" ООД през годините, както и за финансовите средства на посочените дружества, евентуално за престъпления, свързани с пране на пари и/или организирана престъпна група с цел пране на пари.4.    Цитираните по-долу поредица от имоти на братовчеда Ради будят съмнение за произхода на средствата, с които са закупени, както и за начина на закупуване на имотите на занижени цени. Настояваме прокуратурата да направи проверка.От справката по лице на Радослав Венциславов Иванов от имотния регистър прави впечатление, че след като братовчедът Борисов става кмет, а по-късно и министър-председател, братовчедът Радослав Венциславов Иванов сключва множество сделки за недвижими имоти в София и особено за имоти в с. Иваняне, Люлин - на стойност между 52 и 70 лв. на квадратен метър и Банкя. Сред последните се откроява сделка от 14.12.2007 г., с която Радослав Венциславов Иванов (Братовчеда) продава на кмета Бойко Борисов поземлен имот с площ от 462 кв.м. за  3496, 90 лева или по 7 лв. на кв.м. Видно от акта върху имота не е имало постройка, тъй като такава не е посочена да се прехвърля. Към днешна датата в този имот има изградена постройка с приблизителна застроена площ от 138 кв.м. Сделките показват, че освен всичко друго, Радослав Иванов (Братовчеда) изкупува имотите около къщата на премиера в Банкя. Имаме обосновано съмнение, че Радослав Венциславов Иванов (Братовчеда) е купил имот ведно с етаж от построената в него къща и гараж, който имот отново е в близост , съседство с тази на Борисов и по-точно зад неговата къща. Тези други сделки ме карат да подам сигнал до главния прокурор  да образува проверка, която да установи източника и размера на доходи на Радослав Иванов (Братовчеда), с които купува посочените имоти и най-вече- ползва ли се с протекции при закупуването на имоти на занижени цени, неотговарящи на пазарните. Радослав Венциславов Иванов (Братовчеда) участва, като собственик и управител  в редица търговски дружества, от които най-много се открояват тези, свързани със строителството на недвижими имоти - „Хай строй\" ООД, ЕИК 131378629 и „Монтенегро 1\" ООД.Братовчедът Радослав Иванов е съдружник с Иван Саздов във фирма \"Бетон 2\" ООД. Саздов представлява  офшорната фирма \"Palms Enterprises\" (Overseas) LTD.  Тя изпраща по сметка на на \"EMA BGS SL\", 1,7 млн. евро. Фирмата е представлявана от Борислава Йовчева, а по-късно от нейния баща. Адресът на фирмата е същият като на т. нар. къща в Барселона - ул. \"Францеск Рибалта\" 8. ", "date": "2019.05.20", "title": "Елена Йончева във Фейсбук: Борисов лъже за братовчеда Ради и къщата в Барселона"}
{"url": "http://www.cross.bg/borisov-putya-asenovgrad-1604697.html", "text": "/КРОСС/  Министър-председателят Бойко Борисов инспектира пътя Пловдив-Асеновград и заяви, че е станал много хубав. Премиерът призовава шофьорите обаче да спазват ограниченията, за да няма катастрофи. \"Освен локалните платна по пътя Пловдив-Асеновград, това, което искаме да направим за района, е околовръстен път\", обяви Бойко Борисов и посочи, че за заводите, които се откриват в България, е необходима инфраструктура и извън населените места. Борисов даде за пример облекчаването на пътния трафик в столицата с изграждането на околовръстното шосе.Министър-председателят подчерта и важността от въвеждането на тол системата у нас. „Без пари, без такси и без данъци нищо не може да се направи. Парите за ремонти и рехабилитация са от бюджета. Тежкотоварните камиони трябва да си плащат\", допълни още премиерът и уточни, че стартира и изграждането на пътя Асеновград - Кърджали, който ще струва 33 милиона лева. С изграждането на 10-километровия участък от път II-86 Пловдив - Асеновград се осигурява бърз транспортен достъп на жителите от общините Куклен и Асеновград и от област Смолян до АМ „Тракия\". Второкласният път е основната връзка на летище Пловдив и индустриалния район в околностите на Пловдив до Транс-европейска транспортна мрежа.", "date": "2019.05.20", "title": "Премиерът Борисов за тол системата: Без пари, такси и данъци нищо не може да се направи "}
{"url": "http://www.cross.bg/bulgariya-yvazhenie-pargov-1604690.html", "text": "/КРОСС/  Трябва да има обща европейска отбрана, защото Европейският съюз има нужда от собствени отбранителни сили и трябва да оформи собствено виждане по архитектурата на сигурността в глобален мащаб. Това каза лидерът на БСП - София Калоян Паргов на среща с представители на ръковоство и членове на Съюза на офицерите и сержантите от запаса и резерва. В срещата взеха участие и кандидатът за евродепутат от листата на „БСП за България\" Емил Георгиев, народните представители доц. Николай Цонков и Таско Ерменков, членът на ИБ на БСП Атанас Зафиров и бившият народен представител Славчо Велков.\"Искам да изразя своето голямо уважение и благодарност за решението ви да подкрепите коалиция „БСП за България\" на тези избори. За нас тази подкрепа е важна, защото битката е не само за бъдещето на Европа, но тя има и силно национално значение. Убеден съм, че заедно можем да допринесем за промяната в България, като направим първата крачка на 26 май, в №18 в бюлетината\", обърна се Калоян Паргов към представителите на запасното войнство.„Нашата цел е да възтържествува справедливостта сега. В нашето общество има огромен дефицит на справедливост. Всички вие, които сте служили честно, всеотдайно и сте отдали живота и здравето си за опазване границите и сигурността на нашата родина, сте изпитали този дефицит след напускането на Българската армия. През последните десетилетия българският офицер и войник не получават дължимото уважение и признателност за достойната си служба. Това е дълбоко несправедливо и трябва да се промени\", убеден е лидерът на БСП - София. ", "date": "2019.05.20", "title": "Калоян Паргов: Българският офицер и войник не получават дължимото уважение и признателност"}
{"url": "http://www.cross.bg/bulgariya-reshenieto-maas-1604695.html", "text": "/КРОСС/  Политиката няма място в решението на „Фолксваген\" за това къде ще построи новия си завод. Това заяви на пресконференция външният министър на Германия Хайко Маас, който е на официално посещение у нас. Маас обясни, че ще бъдат взети под внимание факти като този, че немският език е разпространен в България, но решението ще е изцяло на автомобилния концерн.Все още няма яснота дали германският автомобилен концерн \"Фолксваген\" ще построи новия си завод, планиран за Европа, в България. Министърът на външните работи на Германия Хайко Маас, който е на официално посещение у нас, бе категоричен, че политиците няма да се намесват в решението на автомобилната компания.„В България действа изключително активна индустриална търговска камара. Известно е, че в България немският език е много разпространен.  Всички тези неща са известни и това ще бъде взето предвид от автомобилната компания, когато взима решението си. Но искам да кажа, че това е решение, което ще бъде взето от фирма „Фолксваген\", това не е въпрос, в който политиката може да се намесва\", коментира Маас.Германия е един от най-големите инвеститори в България. Около пет хиляди германски фирми развиват бизнес у нас, а немският език е вторият най-изучаван чужд език,  отбеляза от своя страна българският външен министър Екатерина Захариева, след срещата си с Хайко Маас.Двамата министри са обсъдили актуални теми от двустранните отношения и дневния ред на Европейския съюз. ", "date": "2019.05.20", "title": "Политиката няма място в решението на „Фолксваген”, заяви германският външен министър "}
{"url": "http://www.cross.bg/razvitie-zhelyazkov-taksite-1604693.html", "text": "/КРОСС/  Оптимизирането на таксите за радиочестотен спектър, е важно условие за повече инвестиции в сектора на мобилните комуникации. Това бе мнението на трите големи телеком оператори - VIVACOM (Българска телекомуникационна компания), Теленор и А1 (Мобилтел), изразено на среща с министъра на транспорта, информационните технологии и съобщенията Росен Желязков, председателя на Комисията за регулиране на съобщенията Иван Димитров и представители на Министерството на регионалното развитие и благоустройството. Дискусията беше инициирана от министър Росен Желязков. Той подчерта значението на съвместната работа между министерството, регулатора и бизнеса, като основа за бъдещо развитие на сектора. „Политиката на МТИТС е да стимулира индустрията, съответно бизнеса\", заяви министър Желязков. Общо бе мнението, че активно използване на технологиите, ще повиши конкурентоспособността на държавата. Чрез създаването на по-благоприятни условия за развитие на мобилните комуникации, България би могла да има водеща роля в региона и Европейския съюз, заявиха от своя страна операторите. Те представиха своето виждане за намаляване на таксите за спектър пред КРС, тъй като при текущите цени, липсва инвестиционен интерес. Операторите приветстваха направените първи предложения на КРС по отношение на намалението на цените за 2.6 и 3.6 GHz радиочестотна лента, като стъпка за стимулиране на инвестициите.", "date": "2019.05.20", "title": "Оптимизирането на таксите за радиочестотен спектър ще увеличи инвестициите в мобилни технологии"}
{"url": "http://www.cross.bg/otkrie-stolitzata-zamestnik-ministurut-1604689.html", "text": "/КРОСС/  Утре, 21 май 2019г. /вторник/, заместник-министърът на регионалното развитие и благоустройството инж. Валентин Йовев ще открие Residential Forum 2019.Форумът ще започне в 9.00 часа и ще се проведе в Sofia Event Center в столицата.По-късно, в 16.15 часа, заместник-министърът ще открие и Национален център по сеизмично инженерство в Университета по архитектура, строителство и геодезия в София.  ", "date": "2019.05.20", "title": "Заместник-министър Йовев ще открие Residential Forum 2019 в столицата"}
{"url": "http://www.cross.bg/granitza-gazoprenosnata-gazov-1604691.html", "text": "/КРОСС/  Министър-председателят Бойко Борисов и изпълнителният директор на „Булгартрансгаз\" ЕАД ще инспектират извършените дейности по разширението на газопреносната мрежа от турско-българска до българо-сръбска граница. Посещението ще е в района на газоизмервателна станция Странджа, до Болярово, на 20-ти май, понеделник, 16:30 часа. Проектът „Разширение на газопреносната инфраструктура от българо-турската граница до българо-сръбската граница\" e част от концепцията за газов хъб Балкан. Разширението на съществуващата газопреносна система и реализацията на цялостната концепция за газов хъб „Балкан\" целят запазване на ролята на Република България, като водещ газоразпределителен център в региона и Европейския съюз като цяло.  ", "date": "2019.05.20", "title": "Бойко Борисов ще инспектира разширението на газопреносната мрежа в района на Болярово"}
{"url": "http://www.cross.bg/sotir-tzatzarov-prokyror-1604694.html", "text": "/КРОСС/  Главният прокурор Сотир Цацаров разпростраин становище до медиите заради публикация за негова имотна сделка и отразяването й в Имотния регистър, в което имало разлики.„Готов съм да предоставя отново за публичен достъп документи, представени от мен и за нуждите на проверката във ВСС още през ноември 2012 г., по сигнал на медия преди седем години. Готов съм да представя и допълнителни такива, защото нямам какво да крия\", се казва в становището на главния прокурор.Сотир Цацаров посочва още, че всички негови имотни сделки са декларирани по съответния законов ред, като в годишните му имотни декларации са посочени действителните цени на придобиването им.\"За мен са ясни както целите, така и сценаристите на тези публикации\", казва още главният прокурор и допълва, че статията от 19 април е публикувана без автор.Сотир Цацаров припомня, че журналистически материал за въпросната имотна сделка е публикуван и по време на процедурата за избор на главен прокурор, през 2012 г., когато той е избран да заеме тази длъжност.По думите му Етичната комисия на ВСС е извършила проверка на медийните публикации с такъв предмет, касаещи както тази, така и други имотни сделки, отразени сега отново. Сотир Цацаров заявява още, че въпроси, свързани с публикациите в тази насока са му били поставяни и при откритите изслушвания в комисията, а и по време на избора, предаван пряко по националната телевизия.  ", "date": "2019.05.20", "title": "Сотир Цацаров: Нямам какво да крия по отношение на имотните ми сделки "}
{"url": "http://www.cross.bg/ananiev-suobshti-ministur-1604679.html", "text": "/КРОСС/  Няма да има населени места без общопрактикуващи лекари, съобщи здравният министър Кирил Ананиев, който откри ново родилно отделение в старозагорската университетска болница, съобщава БГНЕС.\"Лимитите на общинските болници се увеличават по две направления - едното е увеличаване на цените, а другото - наредбата на МЗ за дейностите извън задължителното здравно осигуряване\", съобщи Ананиев. Относно протестите на професионалистите по здравни грижи, министър Ананиев съобщи, че с увеличението на клиничните пътеки ще има възможност за увеличение на заплатите на работниците в сферата на здравеопазването.В петък Народното събрание прие закон, с който удължи срока, в който ОПЛ могат да придобият специалност, с четири години. \"Това е едно време, в което на тях ще им е достатъчно да успеят. От друга страна има проект на нова Наредба 1 за специализациите, в която се акцентира на увеличение на броя на общопрактикуващите лекари. В момента консултираме и дистанционен модел на обучение\", допълни министър Ананиев.Новооткритото родилно отделение ще бъде оборудвано с най-модерна медицинска техника. ", "date": "2019.05.20", "title": "Ананиев: Обмисляме ново увеличение на заплатите на медицинските специалисти"}
{"url": "http://www.cross.bg/evropeiiskite-parlament-bulgariya-1604681.html", "text": "/КРОСС/  На среща в Бургас, водачът на листата на „Движение 21\" в изборите за Европейски парламент Данаил Георгиев представи кандидатите на партията и приоритетите в настоящата кампания. В дискусията участие също взе и кандидатът за евродепутат Боряна Петкова, както кандидатите от Бургас Драгомир Ошавков и Гергана Георгиева.\"Движение 21\" участва в изборите за Европейски парламент за да предизвика промяна - както в Европа, така и в България.\", заяви Данаил Георгиев. \"За да бъде реализирана промяната Европа има нужда от нови лидери, нови визии, разчупващи рамките на настоящите политически групи. Необходима е промяна на статуквото на доминиращите и партниращи си в брюкселската администрация големи европейски партии. За да допринесе за промяната, България трябва да излъчи за представители в Европейския парламент извънсистемни, независими, но и компетентни личности - лидери, способни да формулират, отстояват и ангажират подкрепа за своите позиции. В наш интерес е да бъдем представени в Брюксел от пълноценни и ефективни участници във формирането на общите политики, защитавайки интереса на своите избиратели.\"Драгомир Ошавков изтъкна, че моделът и методите, налагани в управлението от ГЕРБ, ощетяват българските граждани. Затова е особено важно, още на европейските избори, избирателите да гласуват за несистемни партии и за нови лица, почтени и некорумпирани.Участниците в срещата се съгласиха, че прилаганите в България икономически и социални политики на Европейския съюз не създават достатъчно и качествени работни места. Европейските фондове се ограбват от управляващите нагло и безогледно, вместо да служат за сближаване на жизнените стандарти и качеството на живот, да преразпределят благосъстоянието. България не успява да наваксва изоставането си от европейските страни по редица социални показатели - заетост, безработица, общ доход, работна заплата, пенсии, грамотност, достъпно здравеопазване и образование, за да преодолеем унизителните различия между европейските и българските граждани.„Движение 21\" се застъпва за това, работещите да получават еднакво заплащане за равен труд, на едно и също работно място. Заплатите трябва да бъдат достойни и навсякъде в ЕС бъдат договорени минимални ставки по сектори за съответната страна.По-рано кандидатите за евродепутати на партията се срещнаха с избиратели във Варна. Там те обсъдиха възможностите за развитие и укрепване на Обединена Европа, включително чрез повишаване ефективността на институциите за борба със злоупотребите с публични средства. В листата на „Движение 21\" има двама варненци - Светлозар Златев и Юлия Малешкова. Според тях европейските фондове трябва да бъдат използвани за реални инвестиции, които да подпомагат местните икономики и повишават качеството на живота.На срещата категорично беше дадена заявка, че „Движение 21\" ще работи за разбиване на порочния модел, в който заради няколко гласа повече в Европейския парламент и послушание в Комисията, българският политико-икономическият картел се ползва с подкрепата на основните политически групи в ЕС. Институциите на ЕС не трябва да си затварят очите за ограбването на европейските фондове и да захранват българската корупционната машина за злоупотреба с власт, изнудване,  отнемане на бизнеси с всички инструменти на държавата, купуване и манипулиране на избори.  ", "date": "2019.05.20", "title": "„Движение 21“: Европа има нужда от нови лидери"}
{"url": "http://www.cross.bg/zemedelieto-zamestnik-ministur-hranite-1604684.html", "text": "/КРОСС/  Със заповед на министър-председателя Бойко Борисов на длъжността заместник-министър на земеделието, храните и горите е назначен Чавдар Маринов.Той е завършил Тракийския университет в гр. Стара Загора със специалност „Животновъдство\", има и придобита образователно-квалификационна степен „магистър\" по специалност „Финансов мениджмънт и маркетинг\" от Висше училище по застраховане и финанси в София. В периода 2007-2017 г. е заемал редица експертни длъжности в Държавен фонд „Земеделие\" и Министерството на земеделието и храните. От 2018 г. е изпълнителен директор на Българската асоциация на организациите на производители на плодове и зеленчуци.Ресорът на Чавдар Маринов като заместник-министър ще бъде свързан с осъществяването и изпълнението на националната политика и политиката на ЕС в областта на растениевъдството и биологичното производство; управлението на дейността на риска и кризите, насочена към противодействие и компенсиране на щети при неблагоприятни климатични събития. ", "date": "2019.05.20", "title": "Премиерът назначи нов заместник-министър на земеделието"}
{"url": "http://www.cross.bg/registur-dluzhnostnite-litza-1604682.html", "text": "/КРОСС/  Днес омбудсманът Мая Манолова ще се срещне с адвокати във връзка с проблеми, които срещат при работата си с Търговския регистър. В петък, 17 май т.г., 64 техни колеги я сезираха с отворено писмо, в което сигнализират за системно постановяване на неправомерни откази от страна на регистъра.Те настояват омбудсманът да защити правата на гилдията и на клиентите им.„Г-жо Омбудсман, от много време длъжностните лица по регистрация в Търговски регистър използват практики на ръба на закона, от които у гилдията ни и у клиентите ни остава усещането, че в Търговски регистър се работи основно за събиране на такси и количество изработени преписки, защото на това е основано допълнителното материално стимулиране на длъжностните лица по регистрацията\", пишат адвокатите до Манолова.", "date": "2019.05.20", "title": "Адвокати на среща с Омбудсмана за проблеми в Търговския регистър"}
{"url": "http://www.cross.bg/poleti-aviokompaniya-vreme-1604677.html", "text": "/КРОСС/  Тежък ден за пътниците на авиокомпаниите се очаква да е вторник, 21 май, тъй като работещите в авиацията в Италия ще стачкуват 24 часа.Персоналът на летища, авиокомпании и контрола на въздушното движение спират работа в координирани усилия заради спорове относно заплащането и условията на труд.Alitalia, националната авиокомпания, отмени половината от полетите си за 21 май, заедно с някои полети, предвидени за късно вечерта в понеделник и рано сутринта в сряда.Отменени са над 300 полета. Превозвачът обаче се надява да изпълни всички полети по време на пиковите часове между 7-10 ч. и 18-21 ч. италианско време.Италианската авиокомпания заяви, че е предприела специални мерки за смекчаване на неудобствата за клиентите, като ще ползва по-големи самолети по вътрешни и международни маршрути.Пътниците с билети за полети, които все още не са отменени, са приканени първо да проверят дали има промяна в графика на полетите, преди да поемат към летището. ", "date": "2019.05.20", "title": "Стачка приземява стотици полети в Италия утре"}
{"url": "http://www.cross.bg/reda-muzhe-chasa-1604685.html", "text": "/КРОСС/  Полицаи задържаха двама мъже, превозвали 18 мигранти на магистрала „Марица\".Около 5,40 часа в събота униформените служители са спрели за проверка лек автомобил, шофиран от 38-годишен жител на хасковското село Нова надежда. В колата са установени 7 мъже без документи за самоличност. Органите на реда са подали сигнал със стоп палка и на  друго превозно средство. Водачът му обаче не е спрял и продължил движението си.Това накарало служителите на реда да тръгнат след него със служебен автомобил със включени звукови и светлинни сигнали. Малко по-късно 39-годишният водач е спрял, а в колата са открити 11 чужденци, също без документи. Мъжете са доведени в харманлийското управление.  По информация на местните полицаи, превозваните мигранти са от Афганистан и са на възраст между 16 и 25 години. Шофьорите на автомобилите са познати на органите на реда и са задържани до 24 часа, а мигрантите са отведени в Центъра за настаняване в Харманли. По случая е образувано досъдебно производство. ", "date": "2019.05.20", "title": "На АМ „Марица”: Арестуваха двама мъже, превозвали 18 бежанци"}
{"url": "http://www.cross.bg/petkova-ministur-blok-1604683.html", "text": "/КРОСС/  „Удължаването на живота на пети и шести блок на АЕЦ „Козлодуй\" е един от основните приоритети на правителството в енергийната област. Неговото изпълнение ще даде гаранция за сигурността на електроенергийните доставки за българските потребители.\" Това коментира министърът на енергетиката Теменужка Петкова пред журналисти днес. Тя е на посещение в АЕЦ „Козлодуй\", където проверява изпълнението на дейностите, свързани с плановия годишен ремонт на пети блок на централата. Ремонтните дейности, които стартираха на 1 май, предвиждат и изпълнение на мерки, свързани с повишаване на топлинната мощност на съоръжението до 104%. По думите на енергийния министър, удължаването на живота на двата блока в атомната централа е много сериозен ресурс за българската енергетика. Чрез него гражданите и бизнесът ще могат и в бъдеще да ползват чиста енергия на достъпни цени. Министър Петкова припомни, че лицензът за работа на пети блок вече бе удължен с десет години от Агенцията за ядрено регулиране и сега предстои това да се случи за шести блок. АЕЦ „Козлодуй\" изпълнява предвидените за това мерки изцяло със собствени средства. Централата е в отлично финансово състояние - печалбата й за миналата година е 167 млн. лв., а над 360 млн. лв. са наличностите по банковите сметки на компанията, акцентира енергийният министър. В АЕЦ „Козлодуй\" министър Петкова коментира и протестите на малките ВЕИ производители, които твърдят, че промяната в Закона за енергетиката, с която се премахва двойното им субсидиране, не се прилага за всички. „Този тип производители са били финансирани веднъж от Държавен фонд „Земеделие\" и втори път - чрез преференциални цени на електроенергията им. Одитният орган на ЕК отчете, че това е свръхсубсидиране, което трябва да бъде премахнато. В резултат на това през 2015 г. беше променен Законът за енергетиката. По темата се произнесе и Конституционният съд, според когото промените не противоречат на Конституцията\", каза енергийният министър. Тя припомни, че, ако двойното финансиране не е било премахнато, това е щяло да застраши верифицирането на средствата от Държавен фонд „Земеделие\".  По думите на министър Петкова в следващите дни предстои нова среща с производителите на енергия от възобновяеми източници, за да бъде обсъден казусът отново.  ", "date": "2019.05.20", "title": "Петкова: Удължаването живота на 5 и 6 блок на АЕЦ „Козлодуй“ гарантира чиста енергия на достъпни цени"}
{"url": "http://www.cross.bg/asandzh-shvetziya-iznasilvane-1604686.html", "text": "/КРОСС/  Шведските прокурори подадоха официално искане за задържане на Джулиан Асандж по подозрение в изнасилване - първа стъпка към искането му за екстрадиране в Швеция, предаде БГНЕС. В момента Асандж е във Великобритания, където беше осъден на 50 седмици затвор за нарушаване на британското право.Задържането на някого в негово отсъствие е стандартна част от шведската съдебна процедура, ако заподозреният е извън страната или не може да бъде открит.Искането последва възобновеното разследване за изнасилване миналата седмица, а шведският заместник-директор на прокуратурата Ева-Мари Персън добави, че след като съдът удовлетвори искането, тя ще поиска от британските власти да прехвърлят Асандж в Швеция.\"Ако съдът разреши задържането му, ще издам европейска заповед за арест относно предаването му на Швеция\", каза Персон.Австралиецът, който се бе укрил в еквадорското посолство в Лондон в продължение на седем години, за да избегне екстрадиране в Швеция, беше арестуван от британската полиция на 11 април, след като Еквадор го предаде. ", "date": "2019.05.20", "title": " Шведската прокуратура поиска арест на Асандж по подозрение в изнасилване"}
{"url": "http://www.cross.bg/tzigari-ispaniya-proizvodstvo-1604675.html", "text": "/КРОСС/ Неутрализирана е международна престъпна организация за незаконно производство на цигари, ръководена от българи, съобщиха от полицията. В тясно  сътрудничество  и непрекъснат обмен на информация между испанската Национална полиция и ГДБОП - сектор „Контрабанда\" към отдел „Митнически режими, данъчна и осигурителна система\" е разкрита международна престъпна  организация за незаконно производство на цигари на територията на Испания, с последващо разпространение в страни от ЕС. Работата по случая започнала през 2017 г., след  информация от ГДБОП към испанската Главна дирекция „Криминална полиция\"  за организирана престъпна група от България, която възнамерява да изгради производство на цигари в кралството и да създаде дистрибуторска мрежа на национално и международно нивоИзяснено е, че тютюнът е внасян от България, без да преминава митнически контрол, използван е в Испания за нелегално производство на цигари, разпространявани в последствие основно в страната на производство, в Германия и в Обединеното кралство. В процеса на работа е установено, че консумативите и машините за производството също са внесени в Испания от България. Придобитите от незаконната дейност големи парични суми бивали „изпирани\" чрез други фирми, като голяма част от тях са инвестирани в строителството на луксозни къщи и жилищни сгради у нас и в Испания. Използвани са и кредитни карти за измама в различни заведения.В хода на съвместното разследване са установени складови помещения на престъпната група в Барселона и гр. Константи, провинция Тарагона, където криминалистите предположили, че се осъществява нелегалното производство на цигарите. Изяснено е, че ръководителят на групата в Испания е развил мрежа от законен бизнес, в чиято сянка е практикувана престъпната дейност, като за него работели над 200 души. Той и негови доверени лица, сред които испански и един молдовски гражданин, изградили мрежа от фирми за строителство, транспорт и придобиване на фирми в чужбина. Така изградената структура била високо специализирана, в практиката е ползвана шифрована комуникация, както и устройства за заглушаване на честоти. Разпространяването на нелегално произведените цигари се осъществявало при високи мерки за сигурност.При работа в екип, след като са установени достатъчно факти и обстоятелства за престъпната дейност, в началото на април т.г. в Испания е проведена полицейска организация. В хода на акцията са осъществени многобройни претърсвания и изземвания, задържани са 22-ма души, между които и двама български граждани, и е прекратена дейността на нелегална фабрика за цигари в Константи, установена в активен производствен процес.  На територията й са задържани 15 украински и един молдовски гражданин - работници, както и българин, контролирал работния процес. Вътрешността на склада, където е била изградена нелегалната фабрика е била оборудвана със система за шумоизолация на машините, като там е била организирана и зона за живеене на работниците с легла, тоалетни, душове, кухня и др. удобства. Като мярка за сигурност по време на производствения цикъл работниците живеели вътре затворени и без мобилни телефони. Някои  от тях съобщили, че дори не знаели в коя страна се намират, тъй като в Испания влезли по суша, а в ЕС пристигнали с полети от Украйна.При по-нататъшните действия на криминалистите в Сабадел, Галисия и Севиля са задържани шофьори на камиони, занимавали се с дистрибуция на крайния продукт.Според испанските власти нелегалната фабрика е била с капацитет да произведе за ден кутии с цигари, достатъчни за един камион, като никога досега при полицейски действия не са засичани толкова много на брой фалшиви марки /общо 13/, произвеждани на едно място.Намерени и иззети са 1 000 000 кутии цигари под търговските марки на 3 известни производителя и други /от общо 13 различни марки/ на обща стойност 4,5 млн. евро, както и голямо количество тютюн, консумативи, пълна поточна линия за първичната фаза  /смесване и обработка на тютюните/ и вторична фаза /производство и пакетиране на готовите изделия/.Допълнително са иззети пари в брой, автомобили от висок клас и обемна документация за престъпната дейност. Иззетият тютюн е на стойност  над 6,5 млн. евро, което е данъчна измама в размер  от над 5,1 млн. евро.Съвместната работа по случая продължава. ", "date": "2019.05.20", "title": "Разбиха международна престъпна група за незаконно производство на цигари"}
{"url": "http://www.cross.bg/google-huawei-kompaniya-1604669.html", "text": "/КРОСС/Американската корпорация Google спира бизнес сътрудничеството с китайската компания Huawei, след като последната беше включена в „черния списък\" на американското правителство, предаде Ройтерс, цитирана от РИА Новости.За китайска компания достъпът до технологиите и софтуера на Google ще бъде ограничен. Това означава, че устройствата на Huawei няма да получават актуализации за операционната система Android. Освен това собствениците на такива смартфони ще загубят достъп до приложенията на Google като Google Play и Gmail.Отбелязва се, че за устройствата на китайската компания ще продължи да се предлага версия на операционната система Android с отворен код, която е свободно достъпна.Скандалът с Huawei избухна след като Централното разузнавателно управление на САЩ /ЦРУ/, обвини компанията, че е получила държавно финансиране от китайските власти. Преди това Съединените щати и Австралия обвинихаHuawei в технически шпионаж и събирането на тайни данни при употреба на устройствата им. Американските власти многократно призоваха европейските си колеги да помислят за целесъобразността на участието на китайски компании в развитието на 5G мрежи в Европа.Американското министерство на търговията възнамерява да постави Huawei и 70 от неговите подразделения в „черния списък за дейности, застрашаващи националната сигурност на САЩ\". Компанията отговори, че е готова да сключи споразумения с редица страни, включително с Великобритания, за предотвратяване на шпионажа, за да получи достъп до договори, свързани с развитието на 5G мрежи. ", "date": "2019.05.20", "title": "Google спира бизнес сътрудничеството с Huawei "}
{"url": "http://www.cross.bg/chetirima-peterbyrg-sankt-1604668.html", "text": "/КРОСС/  Полицията в Санкт Петербург издирва извършители на атака с нож срещу  четирима посетители на питейно заведение. Това съобщиха от вътрешното министерство на федерацията, цитирани от ТАСС.Криминалното деяние е извършено в неделя вечерта, а при него са ранени четирима мъже на възраст 24, 32 и 33 години, допълниха от полицията.От руското Министерството на вътрешните работи обясниха още, че  след конфликта нападателите избягали от мястото с две коли. Двама от пострадалите са хоспитализирани с различни наранявания. ", "date": "2019.05.20", "title": " Неизвестни раниха с нож четирима души в кафене в Санкт Петербург"}
{"url": "http://www.cross.bg/-godishen-kybrat-zagina-1604670.html", "text": "/КРОСС/  68-годишен мъж загина при пожар в дома си в град Кубрат, съобщават от ОДМВР - Разград.Сигналът за пушек от покрива на къщата е подаден от съседи около 8.20 часа тази сутрин.При пристигането на екипите от пожарникари и полицаи и след загасянето на огъня е открито тялото на мъжа. Той живеел сам и бил трудно подвижен.Предполага се, че пожарът е тръгнал от незагасена цигара. Продължава огледът на място и изясняването на обстоятелствата за възникването на инцидента ", "date": "2019.05.20", "title": "68-годишен мъж загина при пожар в Кубрат "}
{"url": "http://www.cross.bg/tihomir-ivanov-pobedi-1604667.html", "text": "/КРОСС/  Спортният талант на „Еврофутбол\" - Тихомир Иванов, спечели трето място в скока на височина в първия си старт за летния сезон. На турнира от сериите Гран при в Осака, Япония 24-годишният плевенчанин преодоля 220 см. Преди него са единствено двама представители на домакините - Наото Тобе с 227 см, и Такаши Ето с 224 см.Още трима от Спортните ни таланти спечелиха сребърни и златни отличия през уикенда. Иван Банчев грабна сребърен медал на Европейската купа по стрелба с лък, която се проведе от 13-и до 19-и май в Катез, Словения в категория кадети олимпийски стил. 17-годишният русенец загуби финала със 7 точки от германеца Флавио Шилп, въпреки отличните си стрелби преди това. Началото на състезанието започна при доста променливи метеорологичните условия - едва 7 градуса, вятър и дъжд, а финалите бяха при слънчево и спокойно време. Иван преодоля квалификациите с 5-ти резултат и 645 точки. В първия елиминационен кръг - 1/16- финалите, той победи британеца Дан Томсън, след което на 1/8-финалите и на ¼-финалите надделя над украинците Максим Борик и Остап Слипетц. Иван бе безпогрешен срещу руснака Осоров на полуфинала, който е първи в ранглистата. Следващото състезание на талантливият ни стрелец е Хюндай Световна купа за мъже и жени в Анталия, Турция от 20-ти до 26-и май.На снимката:Тихомир ИвановВ събота, 18.05.2019 г. две от нашите таекуондистки - Радина Борисова и Александра Георгиева, спечелиха златните отличия от турнира „Херея Трофи\". Радина изигра две срещи. В първата направо размаза представителка на Гърция с 33:2, а втората надделя над сръбкиня с 6:3. Александра Георгиева, пък е първа при кадетите. Отново гъркиня бе първата й съперничка, като я надигра с 9:5. Във втората Алекс победи с 10:1 и прекратяване на мача срещу сръбкиня, а на финала победи с 22:2 българка!Чихаела Чепишева достигна до ¼-финалите на сингъл при девойките на международния турнир по бадминтон за юноши и девойки Adria International който се състоя от 17-и до 19-ти май в град Опатия, Хърватска. Надпреварата е и кръг от европейската верига. В спора за влизане при медалите 14-годишната Михаела загуби с 0:2 гейма от Елисавета Баранова. Следващият й турнир е в Полша от 24-и до 26-и в Полша.„Еврофутбол\" желае много успехи на Спортните си таланти! ", "date": "2019.05.20", "title": " Спортният талант на „Еврофутбол\" - Тихомир Иванов е трети в Гран при в Осака"}
{"url": "http://www.cross.bg/google-huawei-android-1604673.html", "text": "/КРОСС/  По повод новината, разпространена от агенция Reuters, че \"Google временно преустановява бизнес отношенията си с Huawei след обявяването на черния списък на Тръмп\", от компанията разпространиха следното официално становище от Huawei:Huawei има значителен принос към развитието на Android по целия свят. В ролята си на един от ключовите глобални партньори на Android, ние работим в тясно сътрудничество с open-source платформата, разработвайки екосистема в полза както на потребителите, така и на цялата индустрия. Huawei ще продължава да предоставя на потребителите си последните актуализации по отношение на софтуерната сигурност, така и всички услуги, свързани със следпродажбеното обслужване на съществуващите вече на пазара Huawei и Honor продукти. В това число смартфони и таблети, които вече са закупени от крайните потребители, но и такива, които са все още в наличност на пазарите в световен мащаб.Ние ще продължаваме да изграждаме сигурна и устойчива софтуерна екосистема, осигурявайки най-доброто потребителско преживяване на клиентите си по целия свят.Google:\"В момента изпълняваме заповедта и разглеждаме последиците от нея. За потребителите на нашите услуги, Google Play и функциите за сигурност от Google Play Protect ще продължат да работят на съществуващите Huawei устройства.\"Android:Относно въпросите на потребителите как ще реагираме на последните действия от страна на американското правителство: уверяваме ви, че въпреки че се съобразяваме с изискванията на държавната администрация на САЩ, услуги като Google Play и приложенията за защита на сигурността от Google Play Protect ще продължат да функционират на съществуващите Huawei устройст ", "date": "2019.05.20", "title": "Официално становище на HUAWEI по повод ситуацията с Google"}
{"url": "http://www.cross.bg/shymenetz-namyshka-maiika-si-s-nozh-1604678.html", "text": "/КРОСС/  Мъж от Шумен намушка с нож майка си. От полицията съобщават, че на 19 май в апартамента им на ул. \"Колю Фичето\" 36-годишен мъж с нож е наранил в корема 60-годишната си майка, съобщава \"Дарик нюз\".Жената е откарана от екип на центъра за спешна медицинска помощ в МБАЛ-Шумен и настанена за лечение.36-годишният мъж е задържан за срок до 24 часа. ", "date": "2019.05.20", "title": "Шуменец намушка майка си с нож "}
{"url": "http://www.cross.bg/ivan-tomov-lhottze-1604672.html", "text": "/КРОСС/  Загиналият алпнинист Иван Томов ще остане завинаги в Хималаите. Той ще бъде погребан в скален процеп под връх Лхотце, който покори без кислород. Това заявиха от туристическото дружество, в което е членувал алпинистът. Мечтата на Иван Томов била да изкачи всички 14 осемхилядника в света без кислород, разказват приятелите му от туристическо дружество „Приста\". Прави го три пъти, но слизането от връх Лхотце се оказва фатално.Тялото на Иван Томов ще остане в Хималаите не само защото няма как да се организира спускането му от 7 800 метра височина, но и защото такова е желанието на баща му, а и вероятно на самия Иван. Такава е традицията, прави се и в други подобни случай, казват приятелите му. В негова памет те ще заседят бял дъб и ще го нарекат Дървото на Иван. 35-годишният Иван Томов е 19-ият български алпинист, намерил смъртта си по върховете.", "date": "2019.05.20", "title": "Алпинистът Иван Томов ще бъде погребан под връх Лхотце "}
{"url": "http://www.cross.bg/vanga-fenomen-prorochitzata-1604674.html", "text": "/КРОСС/ Неизвестни и неразказани досега пророчества на известната в цял свят българска ясновидка Ванга ще видят бял свят в документалната продукция \"Ванга - човек и феномен\", чиято премиера и единствена прожекция ще бъде в Зала 1 на НДК на 19 юни.  Вдъхновител на филма се оказва известният руски политик и шахматист Кирсан Илюмжинов, който навремето се среща с Ванга в Рупите чрез сегашния сценарист и режисьор на продукцията Стоян Петров.Наред с известните вече предсказания на пророчицата - за трагедията от проливането на кръвта в Сирия, за избора на първия чернокож президент на САЩ Барак Обама, за кошмара от пламъците на Нотр Дам, във \"Ванга - човек и феномен\" се показват архивни кадри за бъдещето на Русия, България, Америка и Япония. Чуват се ясно думите на Ванга дали светът е изправен пред Трета световна война. Пак новата продукция припомня, че пророчицата от Петрич е вкарала над 5500 души в православната вяра. Както и че приживе често е повтаряла на близките си: „Това, което ви учат в училище, че няма Бог, да знаеш, лъжат ви. Има Бог. И тия дето ви учат и пишат учебниците, че няма Бог и си мислят, че тяхната ще е вечна, да знаеш, ти ще ги видиш как си отиват.\"Документалният разказ, който включва редица интересни интервюта с очевидци показва как Ванга не е спестявала на политиците истини. И е предсказвала директно дори на най-високопоставените в Кремъл. „Много от тях - президенти, губернатори, журналисти от Русия по това време, са били съвсем честни и обикновени хора. Беше време, когато много се говореше за разпада на Русия. Нормално беше да питат Ванга, на която в Русия вярват безрезервно. И точно Ванга да ти каже: „Русия ке се оправи!\", казва Стоян Петров.Лично на Леонид Брежнев Ванга казва, че след няколко години ще го изберат за Генерален секретар на Компартията на СССР.Писателят и изследовател на феномени Христо Нанев пък споделя, че хората с необикновени способности като Ванга, имат друга представа за времето. „Ние, в нашата представа за света, все още имаме линейна представа за времето, т. е. - минало, настояще, бъдеще разположени на една права. Да, обаче за феномените това не е така. При тях времето е триизмерно, не е на една права. Минало, настояще, бъдеще са едно\", казва Христо Нанев. И продължава: „Те навлизат във всяка съставка с такава увереност, с която ние комуникираме в съвремието. Е, това е Божието чудо при тях. Как го правят? Това е вече една тяхна тайна\". Христо Нанев отбелязва още пред камерите на \"Ванга - човек и феномен\", че такива възможности на духовното проникновение е твърде вероятно в бъдеще да притежават всички хора, „но засега само единици го имат\".Премиерата на \"Ванга - човек и феномен\" на 19 юни в зала 1 на НДК ще бъде съпътствана и от няколко музикални изпълнения на любимите македонски песни на пророчицата, изпълнени от певеца Илия Луков, който също е разговарял с най-известния български феномен в света. ", "date": "2019.05.20", "title": "Нов документален филм за Ванга с премиера в НДК"}
{"url": "http://www.cross.bg/gurtziya-hrani-energonositeli-1604671.html", "text": "/КРОСС/  Влиза в сила намаленият ДДС върху повечето храни и енергоносители в Гърция, съобщава \"Ефимерида тон синдактон\".Намалението беше предложено от правителството и прието от парламента този месец като част от икономическите и социалните мерки за стимулиране на икономиката и облекчаване на ситуацията на уязвимите обществени групи.От 24 на 13 процента се намалява ДДС за 56 категории основни храни и в общественото хранене, с изключение на алкохолните питиета, безалкохолните и топлите напитки.От 13 на 6 процента е намалението на ДДС върху електроенергията, природния газ и отоплението.Мерките, които предприе гръцкото правителство, които, освен намаляването на ДДС, включват и възстановяване на 13-ата пенсия, се посрещат резервирано от кредиторите на Гърция от еврозоната, които се опасяват, че те могат да застрашат ангажиментите на страната за първичен бюджетен излишък. ", "date": "2019.05.20", "title": "Влиза в сила намаленият ДДС върху храни и енергоносители в Гърция"}
{"url": "http://www.cross.bg/ykraiina-zayavi-vsichki-1604666.html", "text": "/КРОСС/  Новият украински президент Володимир Зеленски заяви в слово при встъпването си в длъжност, че разпуска парламента и свиква предсрочни избори, без да изчаква вота, който би трябвало да се състои през октомври, предаде БТА. \"Разпускам парламента\", заяви той пред депутатите и делегациите от чужбина, събрани на тържествено заседание на Върховната рада.Украинският министър на отбраната Степан Полторак подаде оставка, след като новият президент призова членовете на правителството да \"освободят място за бъдещите поколения\".\"Задължавам се с всички свои дела да отстоявам суверенитета и независимостта на Украйна, да се грижа за благото на Отечеството и за благосъстоянието на украинския народ, да отстоявам правата и свободите на гражданите, да спазвам Конституцията на Украйна и законите на Украйна, да изпълнявам задълженията си в интерес на всички сънародници, да повишавам авторитета на Украйна в света\", каза новият държавен глава, цитиран от БТА.Зеленски заяви, че негова първа задача на президентския пост ще бъде прекратяването на огъня в Източна Украйна. Той призова украинците да се връщат в страната. ", "date": "2019.05.20", "title": " Зеленски разпусна предсрочно украинския парламент"}
{"url": "http://www.cross.bg/novi-borisov-pazardzhik-1604665.html", "text": "/КРОСС/  Министър-председателят Бойко Борисов участва в церемонията по откриването на 13 000 кв. м. нови производствени площи в Пазарджик на предприятие за производство на компоненти за автомобилната индустрия. „Дълги години се говореше за ниска квалификация и ниско обучение - факт е, че се откриват нови заводи - в Кърджали, Русе, Шумен. Така, че благодаря на работниците за техния труд. Когато цифрите и фактите говорят - по-добре да замълчат нашите опоненти\", каза министър-председателят.С разширението на производството заявката на компанията е до края на годината да назначи 1 000 нови служители.\"В момента машиностроенето прави от 25 до 30% от брутния вътрешен продукт. Всичко това се качва на влакове, тирове и затова трафиците в градовете стават убийствени. Затова и Дончев, и  Горанов са с мен, защото паралелно с това, което се случва в индустрията, ние трябва да им подготвим инфраструктурата, за да не се \"задъха\", а след това и \"колабира\" транспортният им план на тези градове\", каза премиерът Бойко Борисов.Премиерът Борисов направи и инспекция на инфраструктурни проекти в Пазарджик и подчерта важността на обходните пътища за индустрията. От АПИ предвиждат цялостен ремонт на път II-37 Панагюрище - Пазарджик - Пещера - Батак, който не е основно ремонтиран от изграждането си, както и проект за изцяло ново трасе на околовръстния път на Пазарджик, което да изведе напълно тежкият трафик от урбанизираните територии.   ", "date": "2019.05.20", "title": "Борисов: Откриваме все нови и нови заводи, работим и за инфраструктурата"}
{"url": "http://www.cross.bg/zheleznitza-raiiona-shofyorite-1604663.html", "text": "/КРОСС/  Шофьорите да се движат с повишено внимание в тунел \"Железница\" при км 370 на път І-1 Благоевград - Симитли в района на с. Железница поради авария в електрозахранването в района.Екипи на електроразпределителното дружество работят по отстраняване на аварията.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ. ", "date": "2019.05.20", "title": "АПИ: Шофьорите да внимават в тунел Железница"}
{"url": "http://www.cross.bg/izplateni-tyutyunoproizvoditelite-firmata-1604664.html", "text": "/КРОСС/  Над 1,3 млн. лв. са изплатени към момента на тютюнопроизводители по схемата „de minimis\" за обезщетения за предадена и неизплатена продукция от предходни години, заяви министърът на земеделието, храните и горите Десислава Танева, която заедно с министър-председателя Бойко Борисов бе на срещата с тютюнопроизводители, проведена на 17 май в село Пристое, организирана от Национална конфедерация на тютюнопроизводителите в България. В нея участва областният управител на област Силистра Ивелин Статев.Бюджет в размер на 3,2 млн. лв. е гласуван от УС на Държавен фонд „Земеделие\" след срещата преди месец на тютюнопроизводителите с премиера, на която беше поставен този проблем. От общо 808 приети заявления са изплатени близо 350. Не е платено на тези, които трябва да коригират документите си. Проблемите, възникнали по повод подадените документи, се комуникират със заявителите. Надявам се в началото на юни плащанията да са приключили, но това зависи от вас.Премиерът Борисов призова производителите да застраховат продукцията си, за да е по-лесно след това подпомагането при бедствия.До този момент резултатите са следните: изплатени са 900 хил. лв на 410 домакинства, представили редовни документи при насрещната проверка - справката е както към неизчистени плащания от фирмата от Исперих, така и към фирмата на гръцки гражданин.Остават за изплащане още 2,3 млн. лв към 750 домакинства, 80% от които са от общините Дулово, Главиница, Ситово и Алфатар. ", "date": "2019.05.20", "title": "Изплатиха 1,3 милиона на тютюнопроизводителите по схемата  „de minimis\""}
{"url": "http://www.cross.bg/lekari-meditzina-brunzalov-1604653.html", "text": "/КРОСС/   Личните лекари без специалност по обща медицина ще имат 4 години да я придобият. Това решиха в края на миналата седмица депутатите от Здравната комисия на първо четене. Поредното удължаване на срока се налага заради опасността хиляди българи да останат без семейни лекари след 3 юни. По темата в студиото на сутрешния блок на БНТ гостува д-р Николай Брънзалов от Национално сдружение на общопрактикуващите лекари. Според него в случая решението е политическо като обяснението, че лекарите не са успели да придобият специалността \"Обща медицина\". Става въпрос за 16% - 673 общопрактикуващи лекари. Д-р Брънзалов смята, че държавата трябва да започне да провежда смислена политика. Лекарите от малките населени места казват, че няма как да оставят пациентите си и да отидат да специализират. Около 5 хиляди са жителите в община Кресна , само двама са общопрактикуващите лекари. Единият от тях е без специалност \"Обща медицина\" и най-рано до края на следващата година ще може да придобие такава.Д-р Стоян Костов работи като общопрактикуващ лекар от близо 20 години и в момента се грижи за над 1000 пациенти. Разказа, че от три години се опитва да придобие специалност \"Обща медицина\". Не може да я получи все още, защото е трудно да остави за дълго пациентите без медицинска помощ докато се обучава. Според д-р Костов придобиването на специалност, каквато се изисква от общопрактикуващите лекари, не трябва да бъде обвъзрано със срок. Лекарят казва още, че ако бъде лишен да практикува като семеен лекар, това означава стотици хора в Кресна и селата да останат без медицинска помощ. Другият вариант е да пътуват до Сандански или Благоевград след като изберат в тези населени места нов лекар.Д-р Брънзалов е на мнение, че на лекари като д-р Костов трябва да се даде отсрочка, но има и много лекари, които просто не желаят да завършат. Лекарската професия винаги изисква усъвършенстване. Ти трябва да си в крак с времето. Говорим за медицина, говорим за работа с живи хора. Квалификацията на всеки лекар кореспондира с неговото ниво на квалификация, коментира д-р Брънзалов. ", "date": "2019.05.20", "title": "Четири години отсрочка за квалификацията на лични лекари"}
{"url": "http://www.cross.bg/teritoriyata-sledyat-posetiteli-1604662.html", "text": "/КРОСС/  Столичната дирекция на вътрешните работи предприема всички необходими мерки за охрана на обществения ред и безопасност на движението в столицата във връзка с предстоящото дерби  на 21 май /вторник/ от 18.00 часа на Национален стадион \"Васил Левски\".Преди, по време и след провеждане на спортната среща полицейските служители ще следят за опазването на обществения ред и за недопускането на инциденти на територията на града. На изградени контролно - пропускателни пунктове в района на спортното съоръжение полицаи ще извършват щателна проверка на всички посетители на футболния мач. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена и от интернет.Униформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/.Ангажимент по охраната на спортната среща имат  частни охранителни фирми, чиято задача е да следят за опазване на реда на територията на стадиона по време на провеждане на срещата. При дейността си те ще бъдат подпомагани от полицейски служители, които ще се намесват при възникнала необходимост.За да бъде избегнато струпване, приканваме зрителите да се възползват от по- ранното отваряне на входовете на стадиона. Вратите за посетители ще бъдат отворени в 16.00 часа. В деня на провеждане на футболния мач,  билети на касите на Национален стадион „Васил Левски\" няма да се продават.Във връзка с провежданото спортно мероприятие,  в следобедните часове  е възможно  да възникне временно затруднение в движението в централната градска част.  ", "date": "2019.05.20", "title": "Засилени мерки за сигурност заради мача Левски - ЦСКА"}
{"url": "http://www.cross.bg/izgaryane-pomosht-purva-1604649.html", "text": "/КРОСС/  Екип от УМБАЛСМ \" Н. И. Пирогов\" създаде изключително практично и полезно за пациентите мобилно приложение, което \"оказва\" първа помощ при термични травми. „ Какво да правим при изгаряне?\" е създадено от д-р Мартин Мартинов, който специализира пластично-възстановителна и естетична хирургия в Клиника по изгаряне и пластична хирургия на УМБАЛСМ \"Н. И. Пирогов\" вече трета година. Приложението е създадено под ръководството на доц. д-р Мая Аргирова д.м., началник на Клиниката и национален консултант по изгаряния. След инсталация мобилното приложение предоставя висококачествена и удобна за употреба информация, която потребителите могат лесно да намерят, разберат и приложат без да е нужна интернет връзка. Формулирали сме точни, ясни и илюстрирани насоки за оказване първа помощ при изгаряне в зависимост от механизма-от гореща течност, пламъкови, електрически, химически и слънчеви изгряния. Освен „какво да се прави\" в случай на изгаряне, сме дали отговор и на въпроса „какво да не се прави\", както и кога и къде да се потърси специализирана помощ.Към момента приложението „Какво да правим при изгаряне?\" е без аналог в България. На този етап е налично за Android смартфони и може да бъде инсталирано от Google Play напълно безплатно и безреклами . Предстои ни още много работа по този проект, като следващата стъпка е създаване на версия за операционната система на Apple-iOs.Целта на новосъздаденото мобилно приложение „ Какво да правим при изгаряне?\" е да предостави адекватна информация по достъпен, разбираем и удобен начин на потребителите и така да се редуцират грешките в оказването на първа помощ при изгаряне. По-малко грешки значи по-малко и невидими белези и повече спасени човешки животи.Приложението е предназначено, както за немедицински лица, така и за медици, оказващи първа помощ или транспортиращи пациент с изгаряне. За съжаление често се транспортират пациенти с обширни изгаряния, които са получили неадекватна или не са получили първа лекарска помощ, което е пряко свързано с преживяването на травмата. В отделен раздел на приложението са включени: ATLS с акцент върху специфичните за изгаряне стъпки, формули и начална интравенозната инфузия - деца и възрастни, първична хирургична обработка и превръзка, критерии за трансфер в специализиран център.\"Смартфон приложенията и Интернет са популярен източник на здравна информация и често се използват от родители и пострадали преди съвет от лекар. Съществуват множество мобилни апликации и интернет сайтове, които засягат въпроса за поведението при изгаряне, но  след анализ на съдържаниетоим се оказа, че почти липсват последователни и правилни насоки за оказване на първа помощ при изгаряне.Наличната информация на български език е стара и изобилства от методи, които вредят! Това ме мотивира да създам нещо функционално, което да е от помощ на всички.\", споделя д-р Мартинов.Правилно оказаната първа помощ след изгаряне може да намали тежестта и дълбочината на тъканната увреда и така да се предотврати образуването на белези, а при тежките изгаряния - да увеличи значително шансовете за оцеляване на пострадалия.По литературни данни 50-80 % от пациентите с изгаряне получават неподходяща или изобщо не получават първа помощ, включително пациентите с обширни изгаряния.Неадекватната първа помощ е огледален образ на наличната информация в Интернет и мобилните приложения.  ", "date": "2019.05.20", "title": "Лекари от \"Пирогов\" създадоха уникално мобилно приложение за първа помощ при изгаряне"}
{"url": "http://www.cross.bg/fond-polychiha-games-1604659.html", "text": "/КРОСС/  Един милион долара общ награден фонд получиха шестимата финалисти в най-голямото старъп състезание на планетата, Founders Games - част от програмата на Webit.Festival Europe 2019.Размерът на тазгодишния награден фонд е безпрецедентен в световен мащаб. В надпреварата се включиха 200 стартъпа, избрани от 4000 кандидатури от цял свят. Общо 1500 бяха стартиращите компании, които получиха възможност да присъстват на Webit.Festival и да се срещнат с топ инвеститори. Всички шестима финалисти на Founders Games получиха от Microsoft награди в размер на по $120 000, докато победителите получиха както чека от Майкрософт, така и чек за за още близо $280,000, подписан от:- българския инвеститор, филантроп и изпълнителния председател на Webit.Foundation, д-р Пламен Русев,- управляващият партньор в IBM Хесус Мантас,- директорът на фонда на Шейх Ал Хасан Бин Али Бин Рашид, на Обединените Арабски Емирства, Диего Пешиатини,- създателят на Yahoo Messenger и основател на Youplus, Шаукат Шамим,- инвеститорът, проф. в Станфърдския Университет и председател на катедрата по медицина на бъдещето в Singularity University, Даниел Крафт и- партньорът в най-значимия инвестиционен фонд в Европа - Lakestar, Гилад Новик.\"$1,000,000 (ЕДИН МИЛИОН ДОЛАРА) е сумата, която Founders Games на Webit раздаде като награден фонд и инвестиции през миналата седмица в София!", "date": "2019.05.20", "title": "Webit разаде $1 милион в най-голямото стартъп състезание в света"}
{"url": "http://www.cross.bg/maiika-petur-ybie-1604660.html", "text": "/КРОСС/  Окръжната прокуратура в Шумен приведе в изпълнение 18-годишната ефективна присъда на 23-годишния Петър П.  Наказанието, което младият мъж ще търпи, е за опит да убие майка си с особена жестокост. Присъдата е влязла в сила, след като две съдебни инстанции - Апелативният съд във Варна и Върховният касационен съд, са потвърдили акта на Шуменския окръжен съд.             Пресслужбата на Апелативна прокуратура във Варна припомня, че тежкото криминално престъпление е било извършено на 5 декември 2016 г. Криминално проявеният и осъждан вече Петър поискал пари от майка си. След като жената отказала да му даде, той я пребил с ритници и юмруци. Майката на Петър се опитала да напусне дома, но паднала на стълбището на кооперацията в безпомощно състояние. Дори и тогава, 23-годишният продължил насилието над родната си майка, като скачал по главата и тялото на жената. Само благодарение на лекарите  тя била спасена.", "date": "2019.05.20", "title": "Мъж влиза в затвора за 18 години след опит да убие майка си"}
{"url": "http://www.cross.bg/dopitvaneto-evrofytbol-aleksandur-1604661.html", "text": "/КРОСС/  21-годишният столичанин, който се състезава основно в триатлона, но участва и в състезания по плуване и лека атлетика, водеше почти през цялото време на допитването, като преди седмица сдаде за няколко дни първата позиция. Въпреки това, Алекс триумфира с 609 вота. „Еврофутбол\" и партньорите от Фондация „Работилница за граждански инициативи\" ще организират специална церемония, на която ще връчат символичния чек на Александър. Той ще бъде финансиран със сумата от 4800 лева, благодарение на която ще му бъде закупено професионално колело за триатлон. Втори остана лекоатлетът Васил Власов с 459 гласа. Трета е 15-годишната Ева Петкова. За нея, както и за 4-тия Христо Панев - триатолнист от Пловдив, бяха отчетени съответно 35 и 27 фалшиви вота, които бяха премахнати от техните резултати. Както вече обяви в правилата, „Еврофутбол\" не подкрепя нечестната игра и се обявява против манипулирането на анкетата. Припомняме, че в допитването за „Спортен талант на публиката\" се състезаваха 45 спортисти. Подкрепа получиха 28 от тях, а общият брой на потвърдените гласове е 1890.", "date": "2019.05.20", "title": "Александър Сръндев с требъл като „Спортен талант на публиката“"}
{"url": "http://www.cross.bg/knigi-hora-armiya-1604654.html", "text": "/КРОСС/ В седмицата, през която честваме празника на родната просвета и култура 24 май, стартира третото издание на \"Дари книга, ела на театър\". Това е кампанията на Театър \"БЪЛГАРСКА АРМИЯ\", която по традиция обединява стотици любители на театралното изкуство, зад каузата да дарят книги за хора в неравностойно положение.  И тази година Театър \"БЪЛГАРСКА АРМИЯ\" ще приема книги както за деца, така и за възрастни, а срещу всяка дарена книга*, „дарителите\" ще получават талон за 50% отстъпка от цената на 1 билет, за постановка по избор през май, или юни. Препоръчително е изданията да бъдат нови или такива, които са по-стари, но в запазено състояние. Кампанията стартира на 20 май и продължава до 26 май. Театър „БЪЛГАРСКА АРМИЯ\" отправя покана и към всички вас. Споделете за място, хора, или институции, които имат нужда от книги - ние ще се погрижим да им бъдат доставени. А част от събраните книги за деца, Театърът ще дари на специализирания детски комплекс на УМБАЛСМ „Пирогов\". През миналите издания на кампанията, бяха събрани над 7000 тома. Книги бяха дарени на Отделението по детска кардиология на Национална кардиологична болница, на малките пациенти от Клиниката по ушни, носни и гърлени болести (УНГ) във Военномедицинска академия, на Читалищата в село Долна Малина и село Ковачевци, както и на различни институции за хора в неравностойно положение.", "date": "2019.05.20", "title": "Започва третото издание на кампанията \"Дари книга, ела на театър\" в Театъра на армията"}
{"url": "http://www.cross.bg/ivan-tomov-himalaite-1604650.html", "text": "/КРОСС/  Само ден, след като покори връх \"Лхотце\", българският алпинист Иван Томов загина в Хималаите. Томов е вторият българин, след Христо Проданов, който успя да се изкачи на 8 000 метра без кислород. През 2014 г. русенецът стъпи на Броуд Пик заедно с Боян Петров, който остана завинаги в Хималаите при изкачването си на връх \"Шиша Пангма\" миналия май. Въпреки че през последните години русенецът живее в Лондон, той не е прекъсвал контактите си с колегите си в Русе. В последните дни те не спират да говорят за Иван Томов.Още сме в шок и не можем да повярваме какво става, но явно става. За Иван се казват хубави неща и на всички им е мъчно. Загубихме приятел, голям човек и алпинист, каза председателят на туристическото движение \"Приста\" - Русе Сашо Попов пред камерата на \"Здравей, България\". Той обясни, че Петров и Томов са изкачвали два пъти в Хималаите. Според него от туристическото движение получават информация чрез телефон за връзка. Явно през този телефон достигна информация, че има лошо събитие. Няколко часа замълчахме, защото помислихме, че може да е грешка, но след 3-4 часа се разчу, заяви председателят. По думите му не е етично всички големи алпинисти да изкачват върхове без допълнителен кислород, но според него основната причина за смъртта на Иван е сложен медицински проблем. ", "date": "2019.05.20", "title": "Сложен медицински проблем е причинил смъртта на алпиниста Иван Томов"}
{"url": "http://www.cross.bg/palata-sudebnata-signal-1604651.html", "text": "/КРОСС/  Сигнал за бомба затвори Съдебната палата, съобщава БГНЕС. Районът е отцепен и има полиция.Сградата на Съдебната палата е една от най-честите мишени на \"телефонните терористи\". До момента взривно вещество не е откривано там, но се постига желания ефект да се пречи на съдебната система да функционира нормално. ", "date": "2019.05.20", "title": " Сигнал за бомба затвори Съдебната палата"}
{"url": "http://www.cross.bg/karakachanov-nyakoii-vmro-1604648.html", "text": "/КРОСС/  Няма да се учудя, ако някой е замислил подобен сценарий на този в Костинброд. Факт е, че има хора, които разчитат да спечелят някой друг глас отгоре с оплюване на опонента. Нямам информация за манипулация като тази в Костинброд. Това каза лидерът на ВМРО Красимир Каракачанов в ефира на „Здравей, България\" по повод на изказаното от премиера предположение по време на централното предизборно събитие на ГЕРБ за манипулация на предстоящия вот.„Като гледам как започна кампанията още преди нейния официален старт с много лъжи и клевети в много отношения,  помните, че аз прогнозирах, че тази кампания ще бъде само компроматна. За съжаление, вместо да оставим хората, които се борят за европарламента да обясняват каква визия имат те за българския интерес в Европа, нещата се превърнаха в цирк\", каза той.Лидерът на ВМРО коментира и предложението на парламентарната група на партията за затвор и глоба от 10 до 15 хил. лв. и наказание „лишаване от свобода\" до 4 години за лица, които обиждат или клеветят, но са евродепутати, депутати, министри или председатели на политически партии. „Не смятате ли, че нормално, когато един човек, който е облечен с власт, има имунитет, лъже,клевети и обижда и никой не му търси отговорност, защото той се ползва с някаква власт. Вижте, някой, срещу когото има четири дела, продължава да обяснява за някаква паспортна мафия и глупости, при положение, че и ДАНС и Специализираната прокуратура са казали, че няма нищо такова, някой продължава да клевети. Това са ненормални неща\", каза той.Каракачанов обяви обвиненията за неплатени данъци за тераса към апартамента му като манипулации. „Това си беше една поредна манипулация. Има нотариален акт, където всичко е описано. Къде е нарушението, при положение, че в нотариалния акт  ти плащаш данъци. В самите инструкции на КНКОНПИ за попълване на тези декларации, т. 6 казва ясно и категорично, че не си длъжен да декларираш тераси, мазета и т.н. Кое е незаконното? Тя не е застроена, не е на блока, в нотариалния акт е, плащам си данъците върху нея\", обясни той.Лидерът на ВМРО коментира поръчаните проверки от главния прокурор на хора, заемащи висши държавни длъжности.  „Говори се много по темата. Лично аз смятам, че ако някой работи през офшорна сметка, явно целта му е информацията какви пари има и как ги върти някъде в чужбина, да не стига до обществото. И не е нормално хора, облечени с власт, да имат офшорни сметки и трябва да ги декларират\", каза той.По повод на сделката за F-16 Каракачанов обясни: „Състезателната процедура има  две части. Първата част е, когато имаш трима участници и ти избереш един от тях. Тази част приключи, когато от тримата участници, правителството и НС приеха, че ще водят преговори с един от тях. По време на преговори не се говори за цени, но лично аз смятам, че някои от параметрите на сделката не са изгодни и е въпрос на преговори цените да бъдат нормализирани. Те са по-високи от очакваното и то неоправдано. Тук не става въпрос за това, което говори президентът, че искаме да намалим цената за сметка на способностите на самолета, т.е. да му отрежем ракетите , въоръжението, навигация и т.н. Ние говорим за комплекта от способности, които един самолет трябва да има. Има някои от компонентите, за които смятаме, че цените могат да са по-ниски.  Един пример е езиковото обучение на пилотите. Пилотите, които ще изпратим са минали през езикови курсове, минали са през обучение в САЩ. Има ли смисъл отново да плаща държавата за едно езиково обучение, което до голяма степен ще бъде формално. Има подобни такива нюанси, пера в проекта за договор, който се изработва, които трябва да бъдат изпилени, защото е  излишно да бъде плащано от българския данъкоплатец\", обясни той.Той обясни, че в момента се водят преговори за разсрочено плащане на самолетите, тъй като това би затормозило плащанията по ремонтно-възстановителната дейност на съществуващата техника и увеличението на заплатите на военнослужещите за следващата година: „Дал съм такива инструкции - да се  търси вариант България да не плати цялата сума еднократно\".„За мен Европа е люлката на християнската цивилизация и след изборите трябва да я запазим такава\", каза той. Каракачанов заяви категорично, че не се срамува от това, което е правил в политиката:  „Няма от какво да се срамувам от това, което съм правил в политиката\".Каракачанов посочи водачът на листата на ВМРО Ангел Джамбазки за своя любим политик. В ефира на „Здравей, България\" Джамбазки коментира скандала в Австрия. „Има такъв запис, но той е от 2017 г. коментира го г-жа Меркел, която вижда проблем в австрийското правителство. Такива корупционни скандали е имало многократно и те не са свързани само с австрийското правителство. Такъв скандал беше свързан и с г-н Саркози, г-н Берлускони и други. Това е изведено преди изборите,  но това не е нашата политическа група в ЕП\", каза той.Според него на българските евродепутати ще им бъде по-лесно през предстоящи мандат на ЕП, но с едно условие: „Стига да ходят на работа, защото едни трима провалиха национален български въпрос. Не зная дали от неумение, от мързел или корист, но ако ходят на работа и се учат няма нищо трудно. Стига да имат желание.\"Джамбазки обяви, че, ако бъде преизбран за евродепутат, ще продължи да работи по темите, свързани с пакета \"Мобилност\", бежанците и двойния стандарт при храните. ", "date": "2019.05.20", "title": "Каракачанов: Няма да се учудя, ако някой е замислил подобен сценарий на този в Костинброд"}
{"url": "http://www.cross.bg/asfalt-duzhd-nyama-1604652.html", "text": "/КРОСС/  След проливен дъжд асфалтират дупки на паркинг пред жилищен блок. Това се случва в Русе.Паркингът и улицата пред блок 87 в русенският квартал „Здравец\" са осеяни с дупки. Хората се зарадвали когато  от общинската пътно-строителна фирма започнали ремонт. Иван Кънев като всеки от своите съседи също останал доволен. Докато не видял , че асфалтът се полага след проливен дъжд. Знам,че два дена преди това се слагаше грунд тука на дупките и се зарадвахме, че ще ги запушат, а във вторник валя дъжд и сутринта като излязох на работа, знам ,че имаше локви. В един момент карам в локвите и виждам, че се полага асфалт , което за мен е недопустимо, обясни той.Русенецът е строител и като експерт смята, че поставена по този начин, настилката няма да издържи дълго. А съседите му  се оплаквали , че години наред си трошат колите на паркинга пред блока. Затова и Иван решил да подаде сигнал, защото бил убеден, че новата настилка няма да издържи дълго. Това, че няма никаква спойка с основата -слага се един грунд, който на следващия ден го залива водата, вече е безсмислен, допълни той.При проверка на Нова телевизия в общината се оказа, че още в сряда миналата седмица кметът бил на обиколка в квартал \"Здравец\". Изпратил на място директорът на общинската строителна фирма, който започнал проверка. Реално този ремонт, който се е случил тук в сряда не е бил планиран. Ние работим на два други обекта в града и след изравняването на една улица, която ще правим цялостно асфалтиране, първо се изравнява първия слой , е останала някаква част асфалт, може би около тон -тон и нещо в термокоша и те са решили да го оползотворят, коментира . Стамен Савов, управител общинско предприятие \"Комунални дейности\"Управителят на общинското дружество обясни още, че работниците се отзовали на сигнал на гражданка, която ги помолила да запълнят дупка в близост до блока. От там те са влезли тука на своя глава , дори без техническия ръководител, работниците като са искали да свършат добро, допълва Савов.Още на следващия ден пак била изпратена строителна група да подготви наново за асфалтиране изрязаните вече участъци от улицата. След като минат дъждовните дни  ще се сложи и нов асфалт.  Вече има наказани, увериха  от общината в РусеСнимката е илюстративна", "date": "2019.05.20", "title": "Работници в Русе полагат асфалт върху локвите след дъжд"}
{"url": "http://www.cross.bg/profilaktikata-pavlova-elizabet-1604655.html", "text": "/КРОСС/  „Топлофикация\" започна ремонтите и профилактиката в София. Топлопреносната мрежа е доста остаряла и това налага ремонти в целия град, все пак 2000 км се нуждаят от поддръжка, заяви за сутрешния блок на БНТ говорителят на дружеството Елизабет Павлова.От началото на месец май е започнала годишната профилактика и ремонти на отделни участъци от мрежата. Предсрочно е приключила профилактиката в Студентски град, Дървеница, Младост и Мусагеница. Днес започва профилактиката и ремонти на места, където има необходимост в централната градска част, уточни Елизабет Павлова. Информация е публикувана на сайта и фейсбук профила на дружеството за спиранията до края на лятото в кварталите Люлин и Надежда.Елизабет Павлова се спря и на проблема с топлопровода на ул.\"Иван Шишман\", който ще забави ремонта на \"Граф Игнатиев\", като подчерта, че преди няколко години не са имали намерение да сменят тръби там, но след пропадане на шахта на Топлофикация през лятото на 2018 г. на ъгъла с ул.\"Иван Вазов\" и след обследване е решено да се смени стоманенобетонната конструкция, в която е положен топлопроводът. Заради неизбежните административни изисквания и процедури, които са необходими за сериозния ремонт, работата на обекта е възможно да не завърши до началото на топлинния сезон. ", "date": "2019.05.20", "title": "„Топлофикация“ започна ремонтите и профилактиката в София"}
{"url": "http://www.cross.bg/stanishev-izbori-mlrd-1604656.html", "text": "/КРОСС/  „Голямата заплаха за БСП на тези избори е ниската избирателна активност заради усещането, че Европейският съюз е далечен и няма връзка с ежедневните проблеми. За последната година обаче, много хора прогледнаха по болезнен начин, че нещата, които се случват в Европа,  имат пряко отражение в страната ни.\" Това заяви на среща с граждани на Враца президентът на ПЕС и кандидат за член на Европейския парламент от „БСП за България\" Сергей Станишев. Той подчерта, че истинският въпрос на тези избори е дали харесваме начина, по който живеем. \"Да не забравяме, че ГЕРБ непрекъснато насаждат погрешни внушения, особено сега, в рамките на предизборната кампания. Повтарят ежедневно: \"Вие, социалистите, само харчите, после ние трябва да запълваме празнините, които оставяте. При нас икономиката върви, строим пътища, нещата се случват\"- Това не е вярно!\", категоричен е Станишев.Станишев обърна внимание, че той е министър-председателят на единственото правителство, което увеличи минималната пенсия със 100 %, средната пенсия - с 85 %, средната заплата - с над 80%. „Преките чуждестранни инвестиции бяха над 24 млрд. евро, а на следващия кабинет оставихме над 8 млрд. лева фискален резерв\", допълни той. „Направихме сериозна крачка към повишаване на социалния статус на българските граждани. В момента битката е още по-тежка. Битка не само за връщане на социалната справедливост в страната ни, но и за възраждане на принципа на солидарността в Европа. Затова, нека излеем възмущението си и да гласуваме масово на тези избори за алтернативата, която олицетворява левицата\", призова Станишев.В срещата участие взе и народният представител и кандидат за член на ЕП Валери Жаблянов. „Ясно заявяваме нашата позиция - заставаме зад трудовите хора на България. Те са недоволни, но са резервирани и към нас, заради натрупани грешки през годините.  Ние трябва да станем ясен изразител на социалното, на справедливостта\", коментира Жаблянов.  ", "date": "2019.05.20", "title": "Станишев във Враца: Да излеем възмущението си и да гласуваме масово за БСП "}
{"url": "http://www.cross.bg/kontakti-ekipazha-komentira-1604645.html", "text": "/КРОСС/  За историците и археолозите няма спор, че са съществували контакти между хората населяващи древните тракийски земи по крайбрежието на Черно море и цивилизациите от източното средиземноморие. Как обаче са се осъществявали тези контакти по вода, хиляди години преди новата ера? Отговорът на този въпрос трябва да даде експериментална експедиция „Абора 4\". За основата на нейните изследвания ще служат сведенията на Херодот.Ние искаме да направим възстановка на вазимодействието между културите, разделени от Босфора, коментира Том Мърфи, който е член на екипажа.Планирано е плаването да започне от Варна и да продължи максимум до Кипър, като премине през Истанбул, Чанаккале, Троя, Дарданелите, егейските острови. Въпрос на късмет е да стигнем до Крит или до Кипър. Това коментира пък Теодор Роков, койте е български представител в екипажа. ", "date": "2019.05.20", "title": "Учени ще изследват с тръстиков кораб контактите между цивилизациите"}
{"url": "http://www.cross.bg/ninova-moral-politika-1604657.html", "text": "/КРОСС/  „Евроизборите са много важни за Европа и за България. БСП е единствената партия, която е побеждавала ГЕРБ. Можем да го направим пак чрез изборите на 26-ти май\". Това заяви лидерът на БСП Корнелия Нинова на среща с граждани в Стара Загора. Тя обясни, че от всички партии само БСП е отказвала на ГЕРБ да управлява с тях и не се е изкушавала от облаги и власт. Не можеш да искаш промяна на статуквото и да бъдеш част от него. За три години понесохме много удари- фалшиви новини и охулване. Но не се огънахме. Ще продължим така. Знаем какво искаме да постигнем за България и имаме компетентност да го направим. По думите й, когато бъде избрана да управлява, БСП ще започне промяната с три основни неща. На първо място- върховенството на закона и равенство пред закона на всички.  На второ място- председателят на БСП посочи икономиката и производството. Според нея, за да имаме високи доходи, за да има пари за социална политика, трябва да има икономика и производство. „БСП ще реализира тази част от програмата си, която гарантира, че чрез последователна държавна политика ще развиваме една различна икономика - не тази на монополите, а онази, която подкрепя свободната конкуренция, малкия и средния бизнес.  На трето място тя посочи доходите, като се започне от 1,5 млн. най-бедни българи, които живеят под прага на бедността - пенсионерите и младите. „Първата крачка е преизчисляване на всички пенсии с нов коефициент, което БСП вече е доказала, че може да направи\", обясни Нинова. Тя допълни, че каквато и страна да изградим, ако няма народ, заради който да го правим,  няма смисъл. Като мерки в тази посока Нинова посочи 6400 лв. еднократна помощ за второ и трето дете на работещи родители, които са си плащали осигуровките - възможна и лесна политика, това ще струва 30 млн. лв. Като други мерки лидерът на левицата посочи облекчаване за първо жилище на младите, образование, свързано с икономиката. „Ако одобрявате такава политика, излезте и гласувайте с номер 18 в интегралната бюлетина\", каза тя..Корнелия Нинова обясни, че левицата ще се бори за справедливост, но не герберска справедливост - подават оставки и това е морал. „Не, връщате парите, конфискуват ви се откраднатите имоти и носите съдебна отговорност. Това е справедливост.  Искаме австрийски стандарти за морал, а не герберски\", заяви тя. По думите й герберският стандарт за морал е - оставка и от министър ставаш зам.-министър, Цветанов напуска парламента, но остава председател на предизборния щаб. „Австрийският е истинският, европейски, ценностен морал - една оставка за корупция и предсрочни избори. \"У нас 7 оставки на министри за 2 години за корупция и премиерът заявява: „Дори и да загубя изборите, няма да подам ставка\". Това не е европейски политически морал\", каза Нинова. Според нея ГЕРБ ни отдалечават от Европа.  ", "date": "2019.05.20", "title": "Корнелия Нинова: БСП е единствената партия, която е побеждавала ГЕРБ"}
{"url": "http://www.cross.bg/smurtta-popina-prokyratyra-1604658.html", "text": "/КРОСС/  Причина за смъртта на двамата работници в свинефермата в село Попина е остро отравяне със сероводород е установило разследването под ръководството на Окръжната прокуратура в Силистра Причина за смъртта на 52-годишния Борис П. и 53-годишния Пенчо Д., които загинаха в свинеферма в силистренското село Попина, е отравяне със сероводород. Това са показали резултатите от аутопсията на телата на главния механик и неговия колега, които са извършвали ремонтни дейности в септична шахта там. На 18 май тази година главният механик Борис П. бил извикан заради повреда на помпата на септичната яма. Мъжът се спуснал в шахтата, но се задушил от отделящите се газове. Притеклият се да му помогне негов колега Пенчо Д. също се задушил. Телата на двамата мъже били извадени от септичната шахта.Окръжната прокуратура в Силистра ръководи досъдебното производство по случая, образувано за причиняване смъртта на повече от едно лице поради незнание или немарливо изпълнение на занятие или на друга правно регламентирана дейност, представляваща източник на повишена опасност - престъпление по член 123, ал. 3, във връзка с ал. 1 от НК. Разследването е било възложено на следовател от Окръжния следствен отдел при Окръжната прокуратура в Силистра. Назначена е съдебномедицинска експертиза за тежката трудова злополука. Действията по разследването продължават.  ", "date": "2019.05.20", "title": "Отравяне със сероводород е причината за смъртта на работниците от свинефермата в Попина"}
{"url": "http://www.cross.bg/ninova-stranata-podcherta-1604641.html", "text": "/КРОСС/  „Едно от първите неща, които ще направим, когато управляваме, е да стимулираме младите семейства допълнително за децата заради демографската катастрофа. Предлагаме 6400 лв. еднократна помощ за второ или трето дете на работещи родители, които са се осигурявали. Това струва 30 млн. лв. годишно\". Това заяви председателят на БСП Корнелия Нинова в студиото на БСТВ. Според нея за размера на бюджета и харчовете, които се правят, това е нищожна сума, но би помогнала на млади българи за отглеждане на деца. „За тези 2 години, откакто управлява Борисов, той еднолично, със 190 решения на МС, е изхарчил 5 млрд. и 900 млн. лв., извън бюджета на страната. Къде са отишли тези пари и какъв ефект са дали? Това е един от пороците на това управление, което вярвам, че ще поправим\", каза още тя. Нинова обясни, че тези въпроси се решават в парламента и с актуализация на бюджета. „Сега предизборно, г-н Борисов обикаля страната и примерно- в Стара Загора му поискаха 500 млн. лв, той обеща да им ги даде в сряда. Така не се управлява държавен ресурс. Целта му е лично политическо оцеляване\", подчерта тя. Председателят на БСП посочи три големи достойнства на „Визия за България\": „За първи път някоя партия предлага такъв прочит на политиката - да сложим край на модела на прехода и да започнем да възстановяваме страната. Написахме програмата не в кабинетите, а тръгнахме в страната - 500 срещи, десетки хиляди хора и специалисти са ни помагали да я изработим заедно. В програмата има конкретни управленски политики - болниците да не са търговски дружества, коригиране на лекарствената политика, доходите, преизчисляване на пенсиите, младежка политика и подпомагане на младите семейства и още много конкретни предложения\", уточни Нинова. „БСП три години подред много последователно показвахме грешките на правителството. Сега е времето БСП да покаже алтернативата, а това става спокойно, уверено и аргументирано. Проблемите, които засягаме и предлагаме решения за тях, макар и национални, са част от европейските\", подчерта лидерът на левицата. Като пример посочи бедността и неравенствата. „Една от основните теми е европейската минимална работна заплата и пенсия. Другият голям проблем в България е корупцията, особено в еврофондовете, а това е европейска тема\", допълни тя. Нинова подчерта, че предстои формирането на Европейска прокуратура и избор на главен европейски прокурор. „Това е механизъм да се спрат кражбите от еврофондовете и да стигат до тези хора, за които са предназначени, а не до няколко фирми, приближени до властта и да отиват за къщи за гости и апартаменти с асансьори\", допълни тя. В тази връзка Нинова обърна внимание, че според правилата за Европейска прокуратура, имаме право на двама делегирани прокурори - българи, които изпълняват нейните функциите в България. „Два месеца настояваме да изработим правила за техния избор, да направим промени в Закона за съдебната власт. Управляващите мълчат. Тихомълком някъде ще се реши и ще замине някой послушен човек, който да се командва от тук\", посочи тя. Председателят на БСП е на мнение, че предсрочни избори могат да предизвикат избирателите и ги призова да гласуват - свободно, спокойно и без страх. „Ако ГЕРБ загубят тези избори, те вече нямат легитимност и доверието да управляват\", каза още Нинова. Тя припомни, че могат да се дадат много примери как БСП се бори със задкулисието и паралелната държава. „Напуснахме парламента заради това, че се посяга на правото на хората да гласуват с преференция\", припомни тя. Нинова подчерта, че много удари е понесла партията за това, че се бори да промени модела и да се разграничи от статуквото. „Когато си тръгнал срещу модел, който съществува 30 години, няма как да не си създадеш врагове. Въпросът е дали ще издържиш. Аз искам да продължим по същия начин, както до сега\", заяви тя. „Когато хората ни дадат право да управляваме, ще разберат, че каквото сме говорили като опозиция, ще го превърнем в реални действия\", допълни Корнелия Нинова.", "date": "2019.05.20", "title": "Нинова: Младите семейства трябва да бъдат стимулирани  "}
{"url": "http://www.cross.bg/razshiren-proekt-ideen-1604676.html", "text": "/КРОСС/  Агенция „Пътна инфраструктура\" (АПИ)  стартира обществена поръчка за изработването на разширен идеен проект за над 46 км от магистрала „Хемус\" след връзката с пътя Русе - Велико Търново в посока Търговище.Бъдещият изпълнител ще трябва да изработи разширен идеен проект и да направи пълни инженерно-геоложки проучвания и ПУП - Парцеларен план за участъка след връзката с път Русе - Велико Търново до пресичането с път Бяла - Търговище.Срокът за подаване на офертите е до 17:30 ч. на 24 юни 2019 г., а отварянето им е на следващия ден.Обществената поръчка е в две обособени позиции:В обособена позиция №1 е участък с дължина 22,2 км: „Изработване на разширен идеен проект за АМ „Хемус\" с извършване на пълни инженерно-геоложки проучвания и ПУП - Парцеларен план от км 222+000 (след пресичането с път I-5 Русе - Велико Търново до км 244+200 (след пътен възел „Горски Сеновец\", пресичане с път III-407 Полски Тръмбеш - Царевец). Индикативната стойност е 3 308 000 лв. без ДДС.В обособена позиция №2 е участък от 24 км: „Изработване на разширен идеен проект за АМ „Хемус\" с извършване на пълни инженерно-геоложки проучвания и ПУП - Парцеларен план от км 244+200 (след пътен възел „Горски Сеновец\", пресичане с път III-407) до км 268+209,46 (след пътен възел „Ковачевско Кале\", пресичане с път II-51 Бяла-Търговище)\". Индикативната стойност е 3 361 400 лв. без ДДС.Времето за изработване на разширените идейни проекти е 150 календарни дни. ", "date": "2019.05.20", "title": "АПИ търси проектант за над 46 км от „Хемус“"}
{"url": "http://www.cross.bg/zrelishten-marka-grad-1604637.html", "text": "/КРОСС/  Зрелищен парад със стари \"Мерцедес\"-и се проведе в южно хърватския град Имoцки.Жителите му са обсебени от германската марка, а целта на парада е да се съберат средства за издигане на паметник на Мерцедеса. Половината от регистрираните в градчето коли са именно от тази марка. Имоцки е известен като града с най-много Мерцедеси на глава от населението в света. ", "date": "2019.05.20", "title": " Зрелищен парад със стари \"Мерцедес\"- и в хърватски град"}
{"url": "http://www.cross.bg/beshe-vuzdyh-obshtina-1604680.html", "text": "/КРОСС/  Софийският градски съд даде ход на поредното дело за мръсния въздух в София. Делото беше заведено от граждани и неправителствени организации през 2017 г., съобщава БГНЕС.Делото беше заведено за това, че в периода 2015 - 2017 г. Столичната община не е имала програма, с която да опази чистотата на въздуха, вследствие на което е виновна за причиняване на здравословни проблеми на много хора, които са били принудени да дишат въздух с превишени норми на фини прахови частици. За същия период България беше осъдена и от Европейската комисия заради лошото качество на въздуха.Сред основните обвинения са, че с начина си на управление общината не е предотвратила високите нива на замърсяване с фини прахови частици, не изпълнява задължението си за коректно информиране на гражданите за нивата на замърсяване и не предприема адекватни мерки за справяне с проблема.Съдът се съгласи с искането на ищците за назначаване на тройна експертиза - медицинска, икономическа и екологична, но по време на заседанието си отложи две от тях и назначи само екологичната. Според разпоредбите на съдебния състав експертизата трябва да бъде извършена от МОСВ. Адвокатът на ищците Димо Господинов реагира остро и изрази притеснение, че резултатите от заключението няма да бъдат обективни, защото документът може да попадне в ръцете на заинтересувано лице, което да манипулира данните.Адвокатите на Столичната община отказаха коментар.Следващото заседание по делото е насрочено за 8 юли. ", "date": "2019.05.20", "title": " СГС даде ход на делото за мръсния въздух в София"}
{"url": "http://www.cross.bg/proizvoditeli-elektroenergiya-zelena-1604622.html", "text": "/КРОСС/Представители на 275 малки производители на електроенергия от възобновяеми енергийни източници и Съюза на европейските производители на зелена енергия свикват пресконференция днес. Те ще представят непознати досега , скандални според тях факти за злоупотреба в българската енергетика, водещи до повишаване на цената на такса „задължения за обществото\" и оттам до по-скъп ток.Институциите не прилагат правилно законова разпоредба, което води до облагодетелстване на определени фирми за сметка на други, казват от малките електроцентрали. Те смятат, че енергийният регулатор и Министерството на енергетиката  покровителстват недосегаеми ВЕИ-олигарси за сметка на малкия бизнес, в резултат 50 от най-малките производители на зелена електроенергия са фалирали.Миналата седмица собственици на централи с мощност под един мегават протестираха пред Министреския съвет. ", "date": "2019.05.20", "title": "Малки производители на електроенергия обвиняват КЕВР и МЕ, че покровителстват олигарси"}
{"url": "http://www.cross.bg/bulgariya-izbori-enchev-1604642.html", "text": "/КРОСС/  \"От този вот зависи дали ще има предсрочни парламентарни избори, на които ГЕРБ да бъдат окончателно детронирани от властта. За 10 години те показаха какво могат, по-точно какво не бива да се прави\". Това заяви кандидатът за евродепутат от „БСП за България\" д-р Велизар Енчев в Кюстендил. Според него това са първите европейски избори, на които се говори най-малко за Европа и повече за България. Той призова кюстендилци да подкрепят листата на „БСП за България\", за да живеем по европейски и да стартира процес на рестартиране на системата, която да изхвърли антиевропейската партия ГЕРБ и нейните организации.\"На тези избори ние решаваме европейското бъдеще на България. Не е нормално Европа да се управлява толкова време от десни и консервативни правителства, които доведоха до там нещата, че Великобритания напуска ЕС заради изключително погрешната политика на Ангела Меркел\", категоричен беше Енчев. По-рано през деня кандидатът за евродепутат от \"БСП за България\" се срещна с жителите на община Бобов дол. „Това са първите избори, които са европейски, но по същество са вот на доверие или недоверие към правителството. Всеки трябва да гласува и всеки, който мисли с главата си трябва да гласува с №18, защото БСП е  единствената сила, която може да порази ГЕРБ. Победа на БСП може да предизвика парламентарни избори и да трасира пътя за успеха на местните избори, тъй като не е тайна, че ГЕРБ държи почти цялата местна власт. Ако сега победим, ще повторим и на местните избори тази победа, ако изгубим, прогнозата е много мрачна\", заяви при посещението си днес в Бобов дол Велизар Енчев.Той представи акцентите в платформата на социалистите пред препълнена зала от членове и симпатизанти на партията, общинския й председател Елеонора Христова, кмета на Бобов дол Елза Величкова. \"Всички европейски депутати от България, независимо дали са от управляващите или от опозицията, са в подкрепа на Лаура Кьовеши за европейски главен прокурор. Ако искаме да се върне доверието в правосъдната система в България, ако изобщо има правосъдна система, трябва да се избере главен прокурор, който ще въведе ред\", заяви той. Като втора цел Енчев посочи създаването на фонд за демографски застрашените страни в ЕС, в който България да е най-големият получател. \"Нашата група може да се бори за създаването на поста еврокомисар по демографията. От всички партии вече се говори за европейска минимална заплата, но аз правя едно допълнение, защото от 15 години съм говорител на Пенсионерските съюзи в България. За всяка държава минималната пенсия не трябва да бъде по-ниска от прага на бедността, а при нас той е 350 лева\", посочи кандидатът за евродепутат. \"Ще отстоявам и в рамките на преговорния процес между Турция и Европейския съюз за визовия режим и икономическото партньорство, нашата група да наложи меморандум или резолюция, с която Европейският парламент призовава Република Турция да започне преговори с България за изплащането на дълга към тракийските бежанци за техните имоти, присвоени от Турция през 20-те години на миналия век. Мисля, че това е нещо постижимо и тук няма да срещна подкрепата на ГЕРБ и ДПС, но това е национална кауза и се надявам главният адвокат на Реджеп Ердоган в Европейския съюз Бойко Борисов, да нареди на своята група да подкрепят тази кауза, защото става дума за няколко милиарда лева, които по Ангорския договор Турция не е отрекла, че дължи\", коментира още Енчев. Според него, ако един евродепутат обещае, че може да изпълни повече от 2-3 неща, ще излъже. \"Реалното е толкова и да не забравяме, че България има 17 депутати в ЕП и тежестта им не е голяма, но затова пък като най-бедната и най-болната държава в Европейския съюз ние трябва да бъдем най-гласните. Ако изборите бяха днес БСП категорично ще победи, важното е с каква разлика\", категоричен е Велизар Енчев.  ", "date": "2019.05.20", "title": "Велизар Енчев: От Европейските избори зависи дали правителството на ГЕРБ ще бъде детронирано "}
{"url": "http://www.cross.bg/zayavi-evropa-iioncheva-1604646.html", "text": "/КРОСС/  „Нашата битка е енергийните проекти у нас да се случват\". Това заяви при среща с граждани в Стара Загора водачът на листата на „БСП за България\" Елена Йончева. Тя припомни, че сме загубили най-големите инвестиционни проекти- Бургас-Александруполис  „Южен поток\",  „Белене\".  В същото време, Германия стори „Северен поток\" 2. „Белене днес трябваше да работи и нямаше да говорим за повишаване на цените на тока\", подчерта тя. Йончева сподели, че по време на обиколките си в страната, в много предприятията са споделили, че от следващия месец ще плащат поне двойно по-високи цени. „Това ще доведе до покачване на всички цени. Нашите съседи строят атомни електроцентрали и ние ще трябва да купуваме ток от тях, което ще доведе до увеличаване на цените на тока отново\", обясни тя. Елена Йончева коментира, че се говори за затваряне на ТЕЦ „Марица Изток\" 2. По думите й от това много хора ще останат без работа. „Ние няма да позволим това и ще се борим за интересите на българските граждани и тук, и в Европа\", категорична бе тя. По думите й сегашното правителство не прави това. Тя даде пример с Австрия, където при съмнения за корупция, правителството подава оставка, а у нас започва да се търси кой е направил записа, довел до корупционен скандал, каква е била мотивацията му. „Защо търпим това и след „Ало, Ваньо\" имаме \"Ало, Банов съм\". На 26-ти май, с номер 18, можем да променим страната си и да сложим край на разграбването й, от което всяка година изтичат 12 млрд. лв.\", заяви Елена Йончева.Гражданите на Стара Загора подариха на Йончева въглища от региона. Те обясниха, че това е прехраната за тях и семействата им и техният живот. Хората я призоваха да продължи да се бори за интересите на българския народ и от ЕП. Иван Кръстев: ЕС има нужда от нова индустриална политика„Приоритет на българските социалисти в Европейския парламент ще бъде запазването на комплекса „Марица изток\", заяви кандидатът за евродепутат Иван Кръстев. Той подчерта необходимостта от нова индустриална политика на ЕС, която да насърчи връщането на производства от трети страни и да превърне България отново в привлекателна дестинация за инвестиции. На въпрос за средствата, които Европа отделя за научни изследвания, Кръстев посочи нуждата от увеличение на средствата спрямо сегашната програма „Хоризонт 2020\" и необходимостта от обособяване на конкретни средства за отделните държави членки, с цел по-лесен достъп до финансиране.Деница Златева: Имаме самочувствието, знанията и куража да променим Европа и да върнем държавата на гражданите\"Хората искат възмездие за окрадените пари от къщи за гости и магистрали. Ние, в БСП, имаме самочувствието, знанията и куража да променим Европа и да върнем държавата на гражданите\". Това заяви кандидатът за евродепутат и зам.-председател на БСП Деница Златева. Тя сподели, че по време на кампанията кандидатите на БСП са достигнали и до най-малките населени места, по пътища, по които премиерът със сигурност не е минавал. „Срещнахме се с хора, дали здравето и най-хубавите години от живота си за България, а сега са принудени да оцеляват с 200 лв. на месец. Видяхме млади хора, които геройски се опитват да отглеждат семействата си, без никаква подкрепа от държавата. Заради тях ви призовавам да бъдете активни на 26-ти, да гласувате, да убедите и вашите близки и приятели също да гласуват, защото съм сигурна, че и те са гневни\", заяви Деница Златева. Тодор Стоилов: Нашата програма е насочена към хората„Нашата програма е насочена към хората. Другите казват че трябва да се работи за дигитализацията и срещу хибридната война, но се забравя за достойното възнаграждение и качественото образование\", заяви кандидатът за евродепутат Тодор Стоилов. Той подчерта, че БСП ще настоява в ЕП на хората да се гарантира единна европейска заплата и единна европейска пенсия „Надяваме се на справедливост - с избора на европейския прокурор. Да не чакаме промяната за по- добро, а да участваме в нея с номер 18, на 26 май\", каза още той.Крум Дончев: Част съм от отбора на най-добрите и ще спечелим с БСП„Да бъдем достойни, честни, борбени и да се борим за българското и за българщината. Част съм от отбора на най-добрите и ще спечелим с БСП\". Това заяви кандидатът член за ЕП Крум Дончев. Той сподели, че от първия ден на кампанията е мотивиран за победа, след като е тръгнал из страната и  за пореден път е станал пряк свидетел на тежкия живот на хората. „Именно за тях ще се борим и в Европа, за да живеят те по-добре\", заключи Крум Дончев.На събитието присъстваха депутатите от региона Драгомир Стойнев и Георги Гьоков, зам.-председателят на БСП Кирил Добрев, секретарят на ПГ на левицата Кристиан Вигенин, депутатът Димитър Георгиев, председателят на БСП-Стара Загора Валентина Бонева.  ", "date": "2019.05.20", "title": "Елена Йончева: Нашата битка е енергийните проекти у нас да се случват"}
{"url": "http://www.cross.bg/zdravkov-sofiya-kyltyrata-1604643.html", "text": "/КРОСС/  В София никой не премахва принудително климатици. Новата общинска наредба засяга основно 4 улици в центъра на града и сгради-паметници на културата. Наредбата е пилотна за Столична община. Това заяви главният архитект на София Здравко Здравков в сутрешния блок на БТВ „Тази сутрин\". Предвижда се гратисен период от 3 години, допълни той. Когато се прави преустройство, собствениците ще се съобразяват с определения стандарт на общината. Той обхваща цялата територия на града. Цветовите палитри, които ще се допускат, ще са близо до оригиналния цвят на сградите. Работили сме много активно и с Министерство на културата по този въпрос, категоричен бе арх. Здравков. Техническо решение за премахване на климатиците лесно може да се намери. Сгради-паметници на културата, от които стърчат кабели и климатици, няма никъде. Климатици не висят по главните фасади на сградите в големите европейски градове, подчерта той. По думите му има предвидени санкции за неспазване на новата наредба.Мястото на националния стадион смятам по мое мнение, че трябва да бъде преместено, защото този стадион е проектиран и изграден във време, когато в София са се ползвали много по-малко автомобили на човек от населението. Говорили сме със спортния министър Кралев за места за нов национален стадион. Ние очакваме да постъпят конкретни предложения как да бъде намерено мястото и как да бъде направена достъпността до съществуващи стадиони, защото изискванията на УЕФА в момента са огромни по отношение на достъпа, коментира още арх. Здравков.Главният архитект на София коментира и темата със строежа на небостъргача „Златен век\". Според него разрешението за строежа на небостъргача  е изтекло през 2018 година, но не той, а ДНСК решава дали да спре строителството.  Арх. Здравков не е убеден, че ако не беше излязъл наяе скандалът „Апартаментгейт\", някой изобщо би се занимал да спира строежа на „Златен век\". Въпреки че е имал информация за изтеклото разрешително и преди скандалните разкрития, Здравков заяви, че по закон не е длъжен да сезира строителния контрол и затова не го е направил.  ", "date": "2019.05.20", "title": "Главният архитект на София: Няма да премахваме принудително климатици"}
{"url": "http://www.cross.bg/danni-otnosno-informatziya-1604647.html", "text": "/КРОСС/  Главният прокурор подписа меморандум за разбирателство между Прокуратурата на Република България и Европейската инвестиционна банка Главният прокурор г-н Сотир Цацаров подписа меморандум за разбирателство между Прокуратурата на Република България и Европейската инвестиционна банка (ЕИБ) за укрепване и засилване на сътрудничеството и обмена на информация между двете институции, като важно средство в борбата срещу измами, корупция, съглашателство, принуда, възпрепятстване, организирана престъпност, изнудване, изпиране на пари и/или финансиране на тероризма и тяхното отражение върху националния бюджет и проектите, съфинансирани от фондовете на ЕИБ. Основните области на сътрудничество между ПРБ и ЕИБ включват обмен на документи и информация, експертизи и техническа помощ в съответствие с подписания Меморандум в собствената си юрисдикция и при спазване на правната уредба и задълженията, свързани с техните съответни дейности, произтичащи от националното, европейското и международното право. Прокуратурата на Република България, чрез специализирано звено във Върховна касационна прокуратура и Европейската инвестиционна банка, чрез Отдела за разследване на измамите на Главния инспекторат, са поели ангажименти да обменят документи и информация, когато последните са необходими във връзка са разследване на измамни и незаконни практики и свързаните с тях престъпления. Чрез подписването на меморандума за разбирателство са поставени основите на по- тясно оперативно сътрудничество за постигане на целите разследвания/ наказателни и административни/ и други оперативни дейности. Предвидена е възможност Прокуратурата и ЕИБ да си предоставят и техническа помощ, включително обмен на най- добри практики, технически средства за разследване, на методи за обработване и анализ на данни от разследвания, експертен опит в информационните технологии или оборудване за разследване. Обменът на информация от ЕИБ на ПРБ ще се осъществява в съответствие с приложимото законодателство за защита на данните, включително Директива /ЕС/ 2016/680 относно защитата на физическите лица във връзка с обработването на лични данни от компетентните органи за целите на предотвратяването, разследването, разкриването или наказателното преследване на престъпления или изпълнението на наказания и относно свободното движение на такива данни, регламент /ЕС/ 2016/679 относно защитата на физическите лица във връзка с обработването на лични данни и относно свободното движение на такива данни, Закона за защита на личните данни и Наказателно - процесуалния кодекс на Република България що се отнася до Прокуратурата и Регламент (ЕС) 2018/1725 на Европейския парламент и на Съвета от 23 октомври 2018 година относно защитата нафизическите лица във връзка с обработването на лични данни от институциите, органите, службите и агенциите на Съюза и относно свободното движение на такива данни що се отнася до ЕИБПоети са ангажименти и за гарантиране на поверителността на информацията.", "date": "2019.05.20", "title": "Цацаров се споразумя с Европейската инвестиционна банка за обмен на информация"}
{"url": "http://www.cross.bg/vuzrazhdane-samo-borisov-1604644.html", "text": "/КРОСС/  До настоящите избори за Европейски парламент остава по-малко от седмица и така както се очертава, предходните победители от ГЕРБ, сега ще регистрират загуба. Поражението им витае във въздуха и вече се усеща от целия партиен апарат. Притеснението, което е обхванало партията на Борисов се вижда от всички наблюдатели, а социологическите агенции правят дори и невъзможното, за да им дадат няколко стотни преднина. Истината е, че изборите в неделя са вот на недоверие срещу управляващото шайкаджийско правителство на ГЕРБ и Обединени патриоти. Това е и причината Борисов да вземе кампанията на ръчно управление и да обикаля страната, откривайки „по два завода на ден\", които никой не е виждал, но пък бурно аплодиран от строените като на манифестация работници по улиците и в цеховете. И въпреки че обикаля страната в привидно добро настроение, уж по държавни дела, в действията на министър-председателя се виждат паника и страх. Мисълта за предстоящата на 26-ти май загуба на изборите е среднощния кошмар на Борисов, защото това означава само едно - край на престъпната 10-годишна диктатура на ГЕРБ. Притеснение се вижда и в структурите по места. Зад широките усмивки на местните водачи, които раздават козунаци и сувенири, прозира страх. Страх и чувство за предстоящо възмездие! Чувстват се като пораженци, защото при ежедневните си срещи с хората, виждат само отвращение и погнуса. Екзалтираните народни маси, които ги посрещаха с овации, сега смениха настроението си. Подадените от гербаджиите ръце увисват във въздуха, а събраните в залите под строй и със заплахи колективи и административни служители, ръкопляскат някак си по-тихо, и с все по-ясно доловимата надежда, че на борисовите корумпета, май вече им идва края. Българските граждани искат промяна и това е факт. Желанието им може да се прочете в очите, да се почувства в жестовете, да се види в реакциите при срещите с кандидатите на управляващата партия. Хората са отвратени, а апартаментите и банковите сметки на гербаджийските синекурници са само малка част от причините за това. Главните фактори са други - безпътицата, индустриалната разруха, натиска над бизнеса, съсипаните образование и здравеопазване, прокудените в чужбина семейства. Осъзнавайки всичко това, още преди месеци политическите инженери започнаха да действат, сглобявайки най-различни коалиции. От гардероба бяха извадени позабравени от близкото минало лица и партии - БСДП, ССД, НДСВ, Новото време, земеделци, християнски съюзи. Партии, чиято членска маса не може да напълни и един кабинет, се включиха във всевъзможни коалиции, за да се опитат да подлъжат омерзените от 10-годишното управление на режима на Бойко Борисов. За нас от Възраждане е ясно, че целта на всичко това е една - размиване на гласовете и насочването им към псевдоопозицията и казионните политически групички. Не случайно от няколко седмици светлината на медийните прожектори е насочена към уж опозиционните БСП и Воля. Първите, макар и най-голямата като брой опозиционна партия в момента, са неразделна част от 30 годишния престъпен преход и няма как да заличат този период от историята си. Вторите пък изобщо не се нуждаят от коментар, освен този, че представляват апотеоз на биофизическата, психическа и политическа патология. Що се отнася до ДПС, за тях е ясно, че не са никаква опозиция, а неофициалния старши партньор на ГЕРБ в управлението. В бюлетината за предстоящия на 26-ти май вот се откроява само едно движение, неучаствало досега във властта и срещу, което не могат да бъдат изкарани неудобни факти и компромати - Възраждане. Ние сме единствената партия в България, обединяваща националноотговорни хора, работещи ежедневно за своите чисти идеали, без да получават заплащане и без да ползват облаги. Истината е, че партиите на прехода са силно притеснени от предстоящия вот. Изпечени в изборните измами, силите на прехода правят всичко възможно, за да скрият Възраждане. Въпреки наложения медиен похлупак и откровено лъжливите социологически проучвания обаче, нашето движението набира все по-голямо доверие сред българите. Възраждане е единствената партия, която говори открито и на висок глас за корупцията, неработещата съдебна система и зависимостите на Бойко Борисов от турския диктатор Ердоган. За разлика от „патриотите\", които участват в правителството и разполагат с цялата власт, Възраждане ежедневно прави всичко възможно, за да повдигне духа на нашите сънародници в чужбина и да реши проблемите им, доколкото това е възможно, когато не управляваш. Възраждане издава учебници за българските деца, както в страната, така и в чужбина. Като истински последователи на пионерите от епохата на Възраждането, ние реставрирахме и възстановихме редица паметници в цялата страна - съсъди за националната ни памет, отделяйки за това лично време и средства. И това е съвсем малка част от онова, което правим.  Жребият за изборите определи последното 27-мо място за Възраждане в бюлетината. И това не е никак случайно, защото нашето движение се явява последната надежда за България. Страната ни е изправена пред поредната национална катастрофа, която вече чука на вратата. Все още разполагаме с малко време, за да я избегнем, но това може да се случи, само ако начело на страната застанат отговорни и родолюбиви управници. На 26-ти май, имаме великолепната възможност да изпратим продажната и некадърна гербаджийска камарила в историята от упор! С контролен изстрел в главата.  Единственото, което трябва да направим е да упражним конституционното си право на глас. Глас, който се опитват да ни отнемат, да заглушат. Затова предлагам следното, нека в неделя им покажем, колко силно можем да крещим! Възраждане - защото само ние можем!", "date": "2019.05.20", "title": "Костадин Костадинов: Възраждане е единствената алтернатива!"}
{"url": "http://www.cross.bg/bulgariya-obyad-slunchevo-1604638.html", "text": "/КРОСС/  Обширна зона с ниско атмосферно налягане ще определя времето над Централна и Източна Европа в следващите дни. България попада в нейната периферия и няма да усетим цялата й ярост, която вече удари части от Сърбия, Румъния, Италия и Германия.Днес до обяд облачността ще е разкъсана до слънчево време. Очакваме валежите да започнат по-късно след обяд от запад на изток. Ще обхванат последователно Западна България, а след това и централните райони на Дунавската равнина. Има условия за бурна гръмотевична активност и градушки. Температурите през деня - от 23 до 28 градуса.Вятърът ще е със скорост около 20-30 километра в час в източна България. Около обяд ще се усили в югоизточна България със скорост до 40-50 километра в час. Рискът от поройни наводнения е малък, но все пак го има по притоците на Огоста, нейното долно течение около Козлодуй, както и по долните течения на реките Вит и Осъм.По Черноморието ще е без валежи. Облачността - разкъсана до слънчево време. Температурите - между 22 и 26 градуса. В планините на Западна България ще е облачно с валежи в следобедните часове. Ще има и гръмотевични бури.До края на седмицата очакваме превалявания с гръмотевици в понеделник и вторник. Вторник ще са по-значителни в Източна България. Кратко затишие в сряда със слънчево време. След това - около и на празника 24 май ще е дъждовно. Дневните температури малко ще се понижат, но все така ще се колебаят около 23-24, до 25 градуса.Страната ни продължава да е в плен на пясъка от Северна Африка. Концентрацията му ще се увеличи в понеделник и вторник. Според прогнозите на гръцките метеоролози облакът трябва да се изтегли до 23 май. Дотогава по колите, прането, балконите ще има повече прах, а дъждовете ще са кални. ", "date": "2019.05.20", "title": "Опасност от градушки и кални дъждове "}
{"url": "http://www.cross.bg/velofestival-rekordnite-moskva-1604636.html", "text": "/КРОСС/  Рекордните 40 хиляди души се включиха в пролетния велофестивал в Москва. Целта на традиционното шествие с велосипеди е да се развива културата на придвижване на две колела в руската столица и здравословния начин на живот.В рамките на фестивала се проведе и състезание с участието на аматьори участници от различни страни.", "date": "2019.05.20", "title": " Рекордните 40 хиляди души се включиха в пролетния велофестивал в Москва"}
{"url": "http://www.cross.bg/banya-gosti-sapareva-1604629.html", "text": "/КРОСС/  По разпореждане на прокуратурата в Сапарева баня се проверяват 19 къщи за гости, построени с евросредства, каза на БНР кметът на курортната община Калин Гелев. Проверката се извършва от икономическа полиция.В Сапарева баня са изградени и работят около 120 къщи за гости, само 19 от тях са с пари от фонд \"Земеделие\". Те се проверяват от началото на тази седмица. Засега не се обявяват резултати и констатации.Кметът на Сапарева баня Калин Гелев поясни: \"И на икономическа полиция е възложена проверка относно нощувките. Искат и от нас справки - разрешение за строеж, удостоверение за въвеждане в експлоатация, удостоверение за категоризация, колко звезди е, отговарят ли на условията. Относно броя на реализираните нощувки те минават само през \"Местни данъци и такси\".Градоначалникът не скри, че за месец април, когато имаше празници и къщите за гости бяха пълни, не е внесен нито един лев туристически данък в общинската хазна. ", "date": "2019.05.20", "title": "Проверяват 19 къщи за гости в Сапарева баня"}
{"url": "http://www.cross.bg/chasa-zala-sustoi-1604628.html", "text": "/КРОСС/Oт 12.00 часа президентът Румен Радев ще разговаря на „Дондуков\" 2 с външния министър на Федерална република Германия Хайко Маас.***София. Oт 10.30 часа в Гранитната зала на Министерския съвет вицепремиерът и министър на външните работи Екатерина Захариева и министърът на външните работи на Германия Хайко Маас ще дадат пресконференция.***Козлодуй. Oт 10.00 часа министърът на енергетиката Теменужка Петкова ще посети атомната централа в Козлодуй.***София. Oт 11.00 часа в Национален пресклуб БТА ще се проведе пресконференция на представители на 275 малки производители на електроенергия от ВЕИ и Съюза на европейските производители на зелена енергия. На нея ще бъдат представени факти за злоупотреба в българската енергетика, водещи до завишаване на цената на такса „задължения за обществото\" и оттам до по-скъпа цена на тока.***София. Oт 11.30 часа в Софийски градски съд (бул. „Витоша\" 2) ще се състои първото заседание по същество на делото, заведено от „Група за чист въздух\" срещу Столична община.***София. Oт 13.00 часа пред сградата на Държавна агенция „Архиви\" на ул. „Московска\" 5 ще бъде представена история на най-късата пешеходна улица в София - „Малко Търново\".***София. Oт 18.00 часа в Квадрат 500, зала 19, пл. „Св. Александър Невски\", ул. „19-ти февруари\" 1, ще бъде открита изложбата „Терен медея\".***София. Oт 18.30 часа в Сохо, зала SoHall, ул. \"Искър\" №4, Европейският парламент в България организира среща на тема „Европейски възможности за млади предприемачи\".***София. Oт 18.30 часа в Унгарския културен институт (ул. „Аксаков\" 16) ще се състои концерт на Състав \"Хунгарикум\".***София. Oт 18.30 часа в залата на фондация \"Дечица\", ж.к. Люлин, ул. \"Добри Немирев\" 5, ще се състои заключителен концерт по проект \"Искам (сам) да летя\".***София. Oт 19.00 часа в Литературния клуб ще се състои Поетична вечер по случай Деня на българската просвета и култура.***София. Oт 19.30 часа на сцената на Нов театър НДК софийската публика ще има удоволствието да гледа първа премиерата на новосъздадената опера „Бъркотия\".***Асеновград.В 17.30 часа в Градската библиотека ще се състои премиера на романа „Дъждовете на страха \" на Иван Желязков.***Благоевград. Oт 18.00 часа в Градската художествена галерия ще бъде представена изложба с пейзажи на Огнян Механджиев.***Благоевград. Oт 18.00 часа във фоайето на Народно Читалище \"Н.Й Вапцаров 1866\" - Благоевград ще се състои премиерата на автобиографичната книга на народната певица Павлина Теова.***Бургас. От 16.00 часа в х-л „Аква\" ще има представяне на книгата „Илинденско- Преображенското въстание 1903 през погледа на европейските дипломати\" с автор на предговора и съавтор на книгата Президента Георги Първанов.***Бургас. От 16.00 часа в центъра на Поморие, на пл. „Св. Св. Кирил и Методий\" (пред НЧ „Просвета 1888\") Мария Габриел и Ивелина Василева ще се срещнат с жителите.***Бургас. От 18.00 часа в Експозиционен център „Флора\" ще се проведе среща-разговор с проф. Боян Биолчев и представяне на книгата „Преселението\".***Бургас. От 18.30 часа в залата на читалище „Яна Лъскова\" на ул. „Месембрия 20\" в Стария град Несебър Мария Габриел и Ивелина Василева ще се срещнат с жителите.***Бургас. От 19.00 часа в Културен център \"Морско казино\" ще бъде представена изложбата „Аrt in converge\".***Варна. Oт 09.00 часа в Учебно-спортния комплекс на Варненския свободен университет ще се проведе защитата на проектите на студентите от първата в страната магистърска програма по предприемачество.***Варна. Oт 12.00 часа в зала 2 на партера в АГ болницата ще се проведе пресконференция по повод връчване на дарението от Клуб за народни танци \"Моряците\" на стойност 21 700. Танцовият клуб направи голяма благотворителна кампания с мото \"Заедно за най-малките\" (концерт, благотворителни базари) за събиране на средства за закупуване на автомобил за целите на АГ болница и оделение \"Неонатология\".***Варна. Oт 16.30 часа във фоайето на Детския и средношколски комплекс към Регионалната библиотека „Пенчо Славейков\" ще бъде открита Изложба \"Галерия на детската рисунка\", съставена от фонда на „Школа по живопис\", с ръководител - художникът Радко Мурзов.***Велико Търново. Oт 10.30 часа в Дом за медико-социални грижи ще бъде отбелязана 20-годишнината от създаването на социалната институция.***Велико Търново. Oт 11.00 часа в Ритуалната зала на НВУ кметът на община Велико Търново инж. Даниел Панов и началникът на НВУ „Васил Левски\" бригаден генерал Пламен Богданов ще подпишат договор за дарение за бюста на Христо Ботев.***Велико Търново. Oт 12.00 часа в библиотеката на НЧ „Надежда-1869\" ученици от ОУ „Христо Ботев\" ще се състои събитие под мотото „Делото на братята Кирил и Методий\".***Велико Търново. Oт 16.30 часа в РБ „Петко Р. Славейков\" ще се проведе Сесия на Великотърновски общински съвет за награда „Култура\".***Велико Търново. Oт 18.00 часа в голяма зала на МДТ „Константин Кисимов\" ще се състои тържествена церемония по връчването на награда „Св. Патриарх Евтимий\" и награда „Култура\" на Община Велико Търново. Ще бъде представен и мюзикъла „Вражалец\".***Добрич. Oт 14.00 часа в Огледална зала „Нели Божкова\" ще бъде открит международен конгрес по спелеология в изкуствени кухини.***Добрич. В Народно читалище „Й. Йовков-1870 г.\" ще бъде открита изложба на библиотечни документи, посветена на 24 май - Ден на българската просвета и култура и на славянската писменост.***Каварна. Oт 18.00 часа в Хотел ,Д*оял Гранд*' ще се състои коктейл по случай 24-ти май с участието на Врачанската филхармония и Тримата Тенори.***Монтана. Oт 16.30 часа в ХГ „Кирил Петров\", ул. „Цар Борис III\" 19, ще се състои Юбилейна изложба (дарение за ХГ „Кирил Петров\") и премиера на книгите „Моите влакове\" и „Химия на веселието\" от Теодоси Антонов.***Перник. Oт 10.00 часа в Регионална библиотека „Светослав Минков\", Читалня Ще се проведе „24 май - Празник на българския дух\" - изложба с материали от фонда на библиотеката.***Перник. Oт 11.00 часа в изложбено фоайе - НЧ \"Пробуда - 1935 г.\" кв. „Бела вода\" ще се състои откриване на „За нашето АБВ\" - изложба посветена на празника на славянската писменост и култура.***Перник. Oт 13.00 часа в читалище НЧ „Искра - 1960 г.\" ще се проведе „Ден на славянската писменост и култура\".***Перник. Oт 15.30 часа в Клуб „Миньор\" ще се проведе „Науката и човекът\" - аудиовизуална поредица.***Пловдив.В 09.30 часа в зала 10 на Окръжния съд ще се проведе заседание по делото срещу Борислав П., обвинен, че при управление на моторно превозно средство е нарушил правилата за движение и по непредпазливост е причинил смърт на повече от две лица, като деянието е извършено след употреба на наркотични вещества.***Пловдив. Oт 10.00 часа в Първа аудитория, Агрономически факултет, бул. „Менделеев\" 12, ще се състои агрофорум \"Интеграция на страните от черноморския регион като фактор за развитие на селскостопанския пазар\".***Пловдив.В 10.30 часа в зала 11 на Районния съд ще се проведе заседание по делото срещу Ивета Д., обвинена, че в качеството си на длъжностно лице - касиер в Окръжен следствен отдел - Пловдив при Окръжна Прокуратура - Пловдив, е присвоила чужди пари, иззети с протоколи по следствени дела.***Пловдив.В 10.45 часа в зала 10 на Районния съд ще се проведе заседание по делото срещу Христо П., обвинен, че на публично място е проявил жестокост към гръбначно животно - куче, и противозаконно му е причинил смърт по особено мъчителен начин със стрела от лък.***Пловдив.В 11.00 часа в Малка конферентна зала на Дом на културата „Борис Христов\" 16 педагози ще получат своите свидетелства за успешно завършен курс за Монтесори педагогика 3-6 години.***Пловдив.В 18.00 часа в галерия Квадрат 500 ще бъде представена изложбата „ТЕРЕН МЕДЕЯ\".***Пловдив.В 18.30 ч. в Дома на културата „Борис Христов\" ще се състои традиционният годишен концерт на студентите от катедра „Хореография\" в АМТИИ „Проф. Асен Диамандиев\"-Пловдив.***Русе. Oт 18.30 часа детска градина „Зора\" организира ден на отворените врати.***Свищов. Oт 11.00 часа , преди началото на археологическите проучвания на „българската\" резиденция на граф Дракула в местността „Калето\", проф. Николай Овчаров ще даде брифинг.***Сливен. Oт 18.00 часа в Зала „Сливен\" ще се състои откриването на „София Филм Фест в Сливен\".***Стара Загора. Oт 09.00 часа в конферентна зала на хотел \"Верея\" ще бъде дадена пресконференция на тема: „Груби нарушения в Обществена поръчка с предмет: Специализиран превоз на работници и служители от \"Мини Марица - изток\" ЕАД град Раднево в четири направления - рудник \"Трояново 1\" село Трояново, рудник Трояново- север\" село Ковачево, рудник \"Трояново 3\" село Медникарово, управление град Раднево. С възложител \"Мини Марица - изток\" ЕАД\".***Стара Загора. Oт 11.00 часа в УМБАЛ \"Проф. д-р Стоян Киркович\" ще се състои официалното откриване на новоизградения АГ комплекс.***Стара Загора. Oт 17.30 часа в къща музей „Гео Милев\" ще се състои редставяне на поетичната книга на Филип Димкоски „В градината има само любов\".***Стара Загора. Oт 19.00 часа в Драматичен театър ще бъде представен спектакълът \"Нощно слънце\" по Йордан Йовков.***ЕВРОПЕЙСКИ ИЗБОРИ 2019***София. Oт 10.30 часа Валери Жаблянов и Емил Георгиев ще се срещнат със Съюза на офицерите и сержантите от запаса и резерва в тяхната сграда. От 12.00 часа, ще започне срещата на Иван Кръстев с Национален съвет на хората с увреждания на бул. „Дондуков\" 11. В 17.30 часа, ще се проведе среща по проблемите на средното образование с участието на Иван Кръстев и Мариела Модева. Събитието ще се състои в гранд-хотел „София\".***Бургас От 13.00 часа в Експозиционен център „Флора\"-Бургас ще се проведе дискусия с Мария Габриел на тема „Фалшиви новини и ценности на цифровото общество\".***Бургас. Oт 18.30 часа в Бургаския свободен университет или сцена на открито на площад „Ат. Сиреков\", водачът на листата Елена Йончева и кандидатите за евродепутати Момчил Неков и Крум Дончев ще участват в митинг-концерт.***Велико Търново. Oт 18.20 часа в зала „Преслав\" на „Интерхотел Велико Търново\" кандидатът за евродепутат Иво Христов ще се срещне с граждани.***Видин. Oт 10.30 часа, в х-л „Скалите\" в Белоградчик, ще започне срещата на Сергей Станишев с граждани. В 12.00 часа той ще посети Кула, където ще разговаря с граждани в партийния клуб. В 17.00 часа ще започне срещата на Станишев в зала на Филхармонията във Видин.***Враца. Oт 15.00 часа в читалището на село Бели Извор, община Враца, Велизар Енчев ще разговаря с граждани. От 17.30 часа ще започне и срещата му в клуба на БСП във Враца, а от 18.30 часа той ще бъде в село Костелево, в читалището.***Горна Оряховица. Oт 17.00 часа в зала 1 на общината в Горна Оряховица Иво Христов ще се срещне с хората от региона.***Елин Пелин. Oт 17.30 часа в библиотеката в Елин Пелин, Емил Георгиев ще се срещне с граждани.***Плевен. Oт 20.00 часа в клуба на БСП в Червен бряг, проф. Румен Гечев ще се срещне с граждани. От 15.00 часа той ще проведе среща и в село Мечка, община Плевен, в зала Земеделска кооперация. В 17.00 часа Гечев ще бъде в зала Патронаж, град Белене, за разговор с гражданите от района.***Полски Тръмбеш. Oт 14.30 часа в музея на Полски Тръмбеш, Иво Христов ще разговаря с граждани.***Поморие. Oт 16.00 часа водачът на листата на ГЕРБ и СДС за европейските избори Мария Габриел и бургаският кандидат за евродепутат Ивелина Василева ще присъстват на откриването на предизборната шатра, разположена в центъра на града, на пл. „Св. Св. Кирил и Методий\" (пред НЧ „Просвета 1888\").***Свищов. Oт 16.00 часа в ритуална зала на Община Сухиндол ще започне срещата на Петър Витанов с граждани от региона. В 18.00 часа той ще бъде в зала на Общината в Свищов.***Смолян. Oт 15.30 часа в заведение „Кристал\" в Смолян, Цветелина Пенкова ще проведе среща с просветни дейци. От 18.00 часа в читалище „Балкански просветител\" ще започне и срещата й с граждани от региона.***Сопот. Oт 20.00 часа в салона на читалището в Самоков, Деница Златева ще разговаря с граждани.***Несебър. Oт 18.30 часа в залата на читалище „Яна Лъскова\" на ул. „Месембрия 20\" Мария Габриел и Ивелина Василева ще се срещнат с граждани.  ", "date": "2019.05.20", "title": "Предстоящи събития на 20 май "}
{"url": "http://www.cross.bg/tir-gori-na-magistrala-trakiya-1604639.html", "text": "/КРОСС/  Тир гори на магистрала „Тракия\", съобщи Nova tv. Инцидентът е станал на 55 км малко преди тунелите в посока София. От МВР съобщиха , че товарният автомобил е бил в аварийната лента. Не се е наложило ограничаване на движението. При огнения инцидент няма пострадали.Снимката е илюстративна", "date": "2019.05.20", "title": " Тир гори на магистрала „Тракия”"}
{"url": "http://www.cross.bg/speiis-raketi-musk-1604630.html", "text": "/КРОСС/  Американската компания \"Спейс Екс\" отложи изстрелването на ракета \"Фалкон 9\" с 60 спътника \"Старлинк\" за следващата седмица, съобщиха световните информационни агенции.Причината е обновяване на софтуера и нова проверка на всички системи.Проектът \"Старлинк\" ще поддържа глобална интернет мрежа. Един ден той може да включва 12 000 спътника. Изстрелването на ракетата Фалкон 9 от Кейп Канаверал трябваше да е първата от потенциално хилядите в проекта за широколентов достъп до интернет по целия свят.\"Стоим долу, за да актуализираме софтуера на сателiтите и да проверим всичко още веднъж\", пише в профила на \"Спейс Екс\" в Twitter. \"Винаги искаме да направим всичко възможно на Земята, за да максимизираме успеха на мисията, ще имаме нова възможност за излитане след една седмица\", пoсочват още от компанията. Фирмата на милиардера Илон Мъск, която е водеща в космическата надпревара, когато става дума за изстрелване на ракети, сега се опитва да вземе част от бъдещия космически интернет пазар.Изстрелването ще направи \"Спейс Екс\" един от пионерите в тази сфера, заедно със съперника им OneWeb и много преди проекта на Амазон - Kuiper. Мъск се надява да вземе от 3% до 5% от този бъдещ световен пазар. Това стана ясно него самия по време на пресконференция в сряда.При тези цифри компанията му може да прави по 30 млрд. на година, което е 10 пъти повече от парите, които сега печелят с изстрелването на ракети, добавя Мъск. Целта му е по този начин да финансира създаването на нови ракети и космически кораби и да реализира мечтата си за колонизирането на Марс.Всеки спътник от \"Старлинк\" тежи едва 227 кг и е произведен в Редмънд, близо до Сиатъл. Спътниците ще са на ниска околоземна орбита на височина 550 км, т.е. над Международната космическа станция, която е на височина около 400 км, но под повечето други спътници в околоземна орбита, по-специално онези в геостационарна орбита на височина 36 000 км. ", "date": "2019.05.20", "title": "„Спейс Екс“ отложи изстрелването на 60 сателита "}
{"url": "http://www.cross.bg/kapital-benet-rysev-1604621.html", "text": "КРОСС/В английския съд ключовият свидетел Джойслин Бенет даде сензационни показания затова, че ВТБ Капитал е прикрила участието си аукциона по продажбата на най-големия български телекомуникационен оператор Vivacom.Компаниите Empreno (BVI) и LICT (Люксембург), принадлежащи на руския бизнесмен Дмитрий Косарев, от 2016-та година оспорват в Търговския съд на Англия и Уелс сделката за Виваком, в която ВТБ Капитал продава сама на себе си компанията, при това  на крайно занижени стойности. Всъщност чрез фиктивни финансови операции са присвоени активи на дружеството на стойност около 1 млрд. долара от топ мениджърите на британското дъщерно дружество на руската държавна банка ВТБ - Юрий Соловьев и Алексей Яковицки, смятат ищците.Припомняме, че телекомът Vivacom беше продаден пред ноември 2015 година за 330 милиона евро. Макар стойността на мобилния оператор да е в пъти повече. Компанията бе придобита от българския бизнесмен Спас Русев. Но зад цялата сделка стои ВТБ Капитал.През февруари 2016-та година акционерът на Виваком Дмитрий Косарев подава иск в Лондон срещу британското дъщерно дружество ВТБ Капитал за „незаконно придобиване и продажбата на Виваком на занижени цени\". По данни на ищците  акциите на българския телеком са изкупени от люксембурската VivaTelecom, която се оглавява от някой си Спас Русев, но юридически е собственост на консорциум от инвеститори, включително ВТБ Капитал. Ищците считат продажбата за измама и претендират акциите или тяхната равностойност да бъдат върнати на V2. Представител на акционера Косарев оценява загубите в размер на не по-малко от 250 милиона евро.През април 2018-та година компанията V2 отново подава иск в английски съд срещу компанията Viva Telecom, която е косвен притежател на българския мобилен оператор Виваком. Исканията са както и преди: връщането на акциите на оператора Vivacom или възстановяването на тяхната стойност. Очевидно е, че повторното действие във Върховния съд на Лондон може да бъде по-успешно за ищците, а руската държавна банка ВТБ е заплашена да загуби стотици милиони долари.На 14 май 2019 година, в хода на открито заседание в Търговския съд на Англия и Уелс по това дело се присъединяват нови сензационни доказателства - свидетелските показания на Джойслин Бенет.Джойслин Бенет -  гражданка на САЩ, постоянно пребиваваща в Швейцария, е директор на компанията Leman Nominee Company Limited. Тази компания се занимава с професионално управление на активите на множество тръстове и работи за различни клиенти, в това число и за щателно законспирираните дъщерни дружества на ВТК Капитал. Свидетелските показания на госпожа Бенет потвърждават опасенията на компаниите на ищците Empreno Ventures Limited и LIC Telecommunications Sarl, бенефициент на които се явява Дмитрий Косарев. които бяха обявени като част от продължаващия съдебен процес през 2016 г. във връзка с т.нар. „търг\" за продажбата на Vivacom, съобщава атенция Ройтерс.По-специално, г-жа Бенет потвърждава измисления характер на „търга\", проведен от ВТБ Капитал през 2015 година. Смисълът на аферата е: да се продаде телекомуникационния оператор, свързан с ВТБ и неговите топ мениджъри на купувача - VivaTelecom (Люксембург) S.A. на значително занижена цена с цел незабавна препродажба на стратегически инвеститор, но вече по пазарна цена. Г-жа Бенет твърди също, че скандално известният български бизнесмен Спас Русев в тази сделка е бил посредник  на ВТБ Капитал, а също така поради липса на средства е получил цялото необходимо финансиране от банката.„Имам близки лични отношения с г-н Спас Русев и го познавам повече от 18 години, през които бях въвлечена и запозната с различните му финансови афери като негов доверител и като управител на различни тръстове, действащи в негов интерес и в интересите на семейството му. , Аз също така имах близки лични взаимоотношения с г-н Русев по време на придобиването на Виваком \", заявява в съда Джойслин Бенет.\"ВТБ е трябвало да предостави на господин Русев парите за участие в аукциона по придобиването на Vivacom, защото господин Русев не можеше да си позволи това. ВТБ трябваше да финансира своето участие, но по такъв начин, че този факт да остане скрит.\", казва Бенет. „Аз помня, че беше създадена сложна структура, за да бъде скрит факта, че зад господин Русев стои руската държавна банка ВТБ.\", твърди тя.Русев сам е разказвал на Бенет, че ВТБ Капитал  му е платил  за „интереса\" му към телекомуникационната компания. „Фактическият купувач на Vivacom беше «ВТБ Капитал», - каза Джойслин Бенет. Показанията на Бенет описват търга като „изкуствен процес\". Според Бенет Русев е бил уверен, че ще спечели търга. „Г-н Русев беше развълнуван от сделката с Виваком. Това беше неговото спасение, което трябваше да го измъкне от затрудненото му финансово положение.\", свидетелства Бенет.„По-специално си спомням как той каза, че ВТБ вече има купувач. Спомням си как той се обърна към Deutsche Telecom и Orange ... той ми се похвали, че те [Русев и неговите руски партньори] ще купят Vivacom за около 330 млн. евро и  ще го „шитнат\" за 1 млрд. евро - каза Бенет.Бенет предостави на съда и копия от електронната си кореспонденция със Спас Русев, която също разкрива каква е неговата роля в търга и потвърждава тесните му взаимоотношения с ръководството на ВТБ Капитал. Например, на 7 август 2015 г. Русев пише на Бенет: „Аз съм в процес на договаряне на структура за придобиването на Vivacom-BTC. Разбира се, ВТБ имат някои ограничителни изисквания, като например юрисдикцията, вида на компанията и доставчици на услуги, особено за Люксембург ... „, пише Русев.Тези свидетелски показания и електронната кореспонденция потвърждават изцяло иска в пълния му обем, а представянето  им в съда бележи началото на нов етап в съдебното производство по \"българската измама\" на топ мениджърите на ВТБ Капитал. Съдия Малдър намира за необходимо да прочете на глас значителна част от показанията на г-жа Бенет в открито заседание. Сега тези свидетелски показания са вече публично достояние.Инициатор на съмнителната сделка с Vivacom, преди всичко е главата на ВТБ Капитал и първият зам.председател на ВТБ Юрий Соловьов с български съучастници. Именно благодарение на него държавният бюджет на България е ощетен минимум с 300 милиона евро от продажбата на Виваком, които можеха да се окажат в джобовете на руския топ мениджър, ако не беше намесата на Върховния съд в Лондон.49-годишният Юрий Соловьов е роден в Улан Батор, започнал е като дребен дилър в „Инкомбанк\", а също така е решавал неясни въпроси в руските дъщерни фирми на „Лемън Брадърс\" и „Дойче банк\". Отдавна и за постоянно живее в Лондон, а в Москва се връща главно по бизнес дела.Оказва се, че Соловьов е съпричастен не само към \"българската измама\", но и към много други съмнителни финансови операции на \"ВТБ Капитал\", която има офиси в много от световните финансови центрове. Така през същата 2016 г., когато избухва скандалът около Vivacom, Комисията за търговия на стокови фючърси на САЩ предявява към ВТБ Банк и към инвестиционната банка ВТБ Капитал обвинения във фиктивни фючърсни сделки с рубла / долар.Както е посочено на сайта на ведомството, от декември 2010 г. до юни 2013 г. ВТБ и ВТБ Капитал са сключили на Чикагската стокова борса над сто търговски сделки на фючърсни договори на стойност около $ 36 млрд. Поради изискванията за капиталова адекватност ВТБ не може да хеджира валутните си рискове чрез суапове на извънборсовия пазар, затова първо прехвърля валутния си риск към дъщерното дружество на ВТБ Капитал чрез транзакции на Чикагската фондова борса. ВТБ Капитал от своя страна вече хеджира рисковете на извънборсовия пазар чрез суапове на по-благоприятни цени. Затова американската Комисия счита, че търговията с фючърси между свързани банки е фиктивна и неконкурентна и ги задължава да платят глоба. В резултат на това Соловьов започва да си сътрудничи с финансовия регулатор на САЩ, което само по себе си е осъдително, а ВТБ Капитал е платил минимална глоба от 5 млн. Долара. Този факт нанася силна  репутационна вреда за руската държавна банка на световните финансови пазари.В същото това време ВТБ Капитал се оказа в центъра на още един корупционен скандал с ценни книжа в Мозамбик. Финансирайки военноморските сили на тази африканска страна, ВТБ, заедно с ръководството на републиката, успяха да привлекат вниманието на британските банкови регулатори и цялата западна преса, внасяйки стотици милиони долари в офшорни сметки.Ненужна известност на ВТБ Капитал донесе и публикация в WallStreetJournal, която се появи в авторитетното издание през април 2016-та година. В нея авторът разказва как ВТБ Капитал, финансирайки, както се твърди, придобиването на риболовни кораби от Мозамбик, всъщност почти утрои военната флота на тази страна. И всъщност тази флота трябваше да нарасне тридесет пъти, но не се получи, тъй като по-голямата част от 500-те милиона долара кредит, отпуснати от руската заемна компания Ematum на Мозамбик никога не достигнаха до Мозамбик, а се загубиха в офшорни сметки.Оценка на ръководството на Мозамбик и ВТБ Капитал даде главата на МВФ Кристин Лагард. Според нея кредитите,  за които ВТБ Капитал е забравила да спомене по време на емитирането на облигации, са били предназначени за прикриване на корупцията. Това всъщност  е един от основните поводи световни финансисти да обвинят главата на  ВТБ Капитал Юрий Соловьов, в корупция.На последното Новогодишно корпоративно събиране на ВТБ в стил \"Междузвездни войни\", облечен в костюм на джедай, Юрий Соловьов изрече следното:\"Звездата на смъртта (американското министерство на финансите) многократно се е опитвала да сплаши Републиката (ВТБ Капитал) със санкции и да нанесе удари в цялата инвестиционна галактика. Но не се е родил още такъв Сит, комуто да се разкрие мъдростта на джедаите. И нашето мото е непроменено: Нека силата да бъде с нас! \" Мисля, че с такива топ-мениджъри „Планетата ВТБ\" никаква Звезда на Смъртта не е наистина страшна.\"Източник Превод: Радост Бочукова", "date": "2019.05.20", "title": "Свидетелка по делото за Vivacom издаде инвестиционния банкер от ВТБ Соловьов"}
{"url": "http://www.cross.bg/leiina-blym-transseksyalna-1604631.html", "text": "/КРОСС/  Лейна Блум е американска транссексуална актриса, супермодел, танцьор и активист.През октомври 2017 г. тя стана първата тъмнокожа транссексуална жена, която се появи на страниците на \"Вог\"-Индия. Преди това тя участва и в Седмица на модата в Ню Йорк. През март 2019 г. Лейна Блум беше единствената цветна транссексуална жена, която се разходи и в Парижката седмица на модата.Преди година чернокожа красавица призна, че иска да стане първият транссексуален модел на Виктория'с сикрет. Младата американка вече е направила запитване и сама обясни, че се опитва да стане \"първият ангел, който е бил мъж\". Дамата споделя, че винаги се е чувствала добре в кожата си и смята, че това да си различен, е добре.Тази година Лейна Блум прави дебюта си в Кан, където избра да се появи с провокативна рокля, покрита с пера. Тя има роля в първия пълнометражен филм на Даниел Лесовиц \"Port Authority\", който е подкрепен и от Мартин Скорсезе. Това е първият филм в 72-годишната история на фестивала, в който с водеща роля на екран се поява тъмнокожа трансжена. ", "date": "2019.05.20", "title": "Транссексуалната красавица Лейна Блум се пусна по пера в Кан "}
{"url": "http://www.cross.bg/chasa-monitor-tryd-1604632.html", "text": "/КРОСС/в. 24 часа - За първи път по делото става ясно: Христо Бисеров консултирал офшорни като депутатв. 24 часа - Появи се нова сграда в триъгълника на власттав. 24 часа - Борисов чака „Костинброд\", моли българите да гласуватв. Монитор - Шефове на болници и БЧК с амнезия за имоти и фирмив. Монитор - Връщат часовника за 7707 кандидат-пенсионерив. Монитор - Борисов: Половин милион коли се изнасят от България по изборитев. Монитор - Пробутват ни парено сирене за кашкавалв. Сега - Банките масово не признават нотариално заверени пълномощнив. Телеграф - Пет самолет гонят градушкитев. Труд - Натура 2000 глътна хиляди частни имоти по ЧерномориетоВодещи заглавия на вътрешните страницив. 24 часа - Радев: Не каня магистрати вкъщи или на тайна вечеряв. 24 часа - Българинът отказва кредити извън банки, за година сумата им се свива с 325 млн. лв.в. 24 часа - Поне 550 млн. лева взема държавата за летището в Софияв. 24 часа - „Еврохолд\" - ексклузивният купувач на ЧЕЗ у нас, с бизнес в 12 държави -в. Монитор - В Костенец не пускат децата навън заради беглеца Зайковв. Монитор - Ученици програмират лего работи да чистят и да им пишат домашнитев. Сега - Фондът за лечение спря окончателно да се финансира от даренияв. Сега - Всички са срещу плана за Борисовата градинав. Сега - Средната заплата в ИТ сектора вече е почти 3000 левав. Телеграф - 3600 избраха аборт пред бебев. Телеграф - Студен душ в 12 кварталав. Труд - Токът за индустрията в Швеция по-евтин от нашияв. Труд - Двама мъже загиват в септична ямав. Труд - Кредити за 91 милиарда лева раздали банкитев. 24 часа - Хайко Maac министър на външните работи на федерална република Германия: Германските фирми са много доволни от условията в България, 90% биха инвестирали отновов. 24 часа - Николай Неделчев, изпълнителен директор на „Публисис груп България: Голямата заплата вече не е достатъчна, за да бъде задържан добрият служителв. Монитор - Лъчезар Борисов, зам.-министър на икономиката: Имаме капацитет да посрещнем голям произдодител на автомооилив. Телеграф - Проф. Снежина Василева: Българинът не се грижи за кожата сив. Труд - Манфред Вебер, водещ кандидат за председател на ЕК на ЕНП, пред „Труд\": Хелмут Кол и Бойко Борисов са примери за лидерство в Европав. 24 часа - Цак, цак, цак... прецакана седмицав. 24 часа - Време е да се говори на български и яснов. Монитор - Всички (олигарси) срещу Пеевскив. Сега - Президентът се удари челно в съдебния бетонв. Сега - Дошло е време и за реформа на училищните изпитив. Телеграф -Да чукнем на дървов. Труд - В навечерието -грешките ще решат вотав. Труд - Евроизбори и зомби-политика  ", "date": "2019.05.20", "title": "Преглед на вестниците "}
{"url": "http://www.cross.bg/sayditska-arabiya-opek-1604633.html", "text": "/КРОСС/Министърът на енергетиката на Саудитска Арабия Халид ал Фалих препоръча днес намаляване на петролните запаси, посочвайки, че предлагането на черно злато е изобилно, предаде Ройтерс.Като цяло пазарът е в деликатно положение, каза министърът преди срещата на министерско равнище на ОПЕК и партньори на организацията, сред които Русия.Фалих допълни, че при следващото си заседание в края на юни картелът ще има повече данни, които да му помогнат да стигне до най-доброто решение за нивото на добива.Руският енергиен министър Александър Новак отбелязва, че има различни варианти за споразумението за производството, което ОПЕК, Русия и други страни сключиха (т. нар. формат ОПЕК+) в опит да стабилизират цените на световния пазар. Сред възможностите е увеличаване на добива през втората половина на годината.В Джеда се провежда заседание на мониторинговия комитет на ОПЕК+, включващ осем страни със съпредседатели Русия и Саудитска Арабия. След срещата ще бъдат обявени резултатите от изпълнението на споразумението, което предвижда свиване на петролния добив с 1,2 млн. барела дневно. ", "date": "2019.05.20", "title": "Саудитска Арабия препоръчва намаляване на петролните запаси "}
{"url": "http://www.cross.bg/lidiya-talaleii-nego-1604624.html", "text": "/КРОСС/ Мчк Талалей се родил в Ливан. Бил лекар по професия. Смело изповядал християнската си вяра, заради което бил подложен на изтезания. Бог обаче пазел светия мъченик - невидима Божия сила променила умовете на палачите му Александър и Астерий и те също станали християни. Талалей бил хвърлен в морето, но не се удавил. Останал невредим, той бил даден на зверовете в цирка, но те кротко ближели нозете му и се умилквали около него Накрая бил посечен с меч в 284 г.Житие на св. свети мъченик ТалалейМъченик Талалей бил родом от Ливан. Той бил 18-годишен красив момък, по занятие лекар. След като смело изповядал своята вяра в Господа Иисуса Христа, съдията заповядал на двама палачи - Александър и Астерий със свредел да продупчат коленете му и като проврат въже вътре през продупчените кости, да го обесят на дърво.Невидима Божия сила побъркала ума на палачите и те вместо Талалей продупчили една дъска и я окачили на дървото. Когато мъчителят узнал това, помислил, че палачите умишлено се подиграват с него, и веднага заповядал да ги подложат на изтезания.Тогава Александър и Астерий сред мъченията извикали:- Жив е християнският Господ! Отсега ние ставаме християни, вярваме в Христа и страдаме за Него!Като чул това, мъчителят заповядал да ги посекат с меч, а сам взел свредела и се помъчил да продупчи коленете на Талалей. Но изведнъж ръцете му се схванали и той трябвало да моли Талалей да го спаси, което незлобивият мъченик Христов и направил с молитвата си. По-късно Талалей бил хвърлен в морето, но не се удавил.Останал невредим, той бил хвърлен на зверовете в цирка, но те кротко ближели нозете му и се умилквали около него.Най-после св. мъченик Талалей бил посечен с меч и се преселил във вечния живот в 284 година.Света мъченица ЛидияСвета ЛидияЛидия била продавачка на багрени платове и слушала заедно с другите жени какво говори Св.Павел Апостол по време на мисията си в нейния град. Тя и цялото й семейство се обърнали във вярата и Лидия приела Свети Павел Апостол да живее в дома им. Филит и Лидия живели по времето на император Адриян (117-138 година). Филит бил царски съветник. С жена му Лидия имали двама синове Македон и Теопрепий.Св. Лидия е първата християнка в Европа. Тя била продавачка на багрени платове и слушала заедно с другите жени какво говори Св. Апостол Павел по време на мисията си в нейния град. Лидия приела Св. Апостол Павел да живее в дома й и тя и цялото й семейство приели християнската вяра.Според историците това не е истинското й име, а означение че е лидийка, родом от Лидия. Bъпреки че кралството влиза в границите на персийската империя 323 г. пр.н.е., жителите му продължават да се наричат \"лидийци\" доста врем след това. В българската народна традиция думата \"Лида\" се използва за синоним на \"разглезена девойка\".Лидия и Филит били християни и по тази причина били заловени и изправени пред изператора на разпит. По време на разпита императорът не могъл да противоречи на мъдрите отговори на светите мъченици и ги изпратил в Илирия на съд при военачалника Амфилохий. Там ги измъчвали, а след това ги затворили в тъмница. През нощта им се явил ангел, за да им вдъхне смелост.На другия ден ги измъчвали, като ги потопили в котел, пълен с масло и сяра. Но щом ги потопили, котелът веднага изстинал. Щом научил това, измператор Адриян пристигнал от Рим, изпълнен с гняв и закани, и заповядал да нагряват котела с масло в продължение на седем дни и после да хвърлят в него светите мъченици. Но когато ги потопили, те останали цели и невредими. Посраменият император си тръгнал, а мъчениците започнали да се молят и да благодарят на Бога. След това починали.Лидия - има гръцки произход и е име на кралство в древна Месопотамия (1200 - 323 г. пр.н.е.), дом на легендарно богатия крал Крез. Първата жена, наричана Лидия, е съпругата на Филит, но според историците това не е истинското й име, а означение че е лидийка понеже е родена в Лидия. ", "date": "2019.05.20", "title": "Св. мчк Талалей. Св. Лидия"}
{"url": "http://www.cross.bg/lyubovnite-stradaniya-1604623.html", "text": "/КРОСС/  Любовните страдания не могат да бъдат преодолени с философия. Това е възможно само с помощта на друга жена. Ерих Мария Ремарк.", "date": "2019.05.20", "title": "Любовните страдания"}
{"url": "http://www.cross.bg/rozhdenitzite-na-maii-1604627.html", "text": "/КРОСС/  Александра Сърчаджиева - актрисаВесела Лечева - стрелец, бивш председател на Държавната агенция за младежта и спортаЕмил Спахийски - журналист, изпълнителен директор на в.\"Сега\"Иван Матанов - поет, журналист, първи зам.-главен редактор на в. \"Стандарт\"Мария Неделчева - евродепутатпроф. Милена Цанева - литературоведНигяр Джафер - депутатСтефан Вълдобрев - композитор, актьорТома Томов - журналист", "date": "2019.05.20", "title": "Рождениците на 20 май "}
{"url": "http://www.cross.bg/parizh-stava-zavurshva-1604625.html", "text": "/КРОСС/ 325 г. - Римският император Константин I Велики свиква Първи Никейски събор, на който е прието „Веруюто\".1498 г. - Португалският мореплавател Васко да Гама първи от европейските мореплаватели заобикаля Африка и пристига в Кожикод (преди известен като Каликут), Индия.1520 г. - Ернан Кортес разбива испанските войски, след като се обявява за независим владетел на Мексико.1570 г. - Картографът Абрахам Ортелий издава първия съвременен атлас.1618 г. - Започва Тридесетгодишна война.1873 г. - Леви Щраус и Джейкъб Дейвис получават американски патент за сини памучни панталони с медни капси, станали известни по-късно като джинси.1875 г. - Представители на 17 държави подписват в Париж Метричната конвенция, с която се постига единство в използваните мерни единици.1878 г. - Княз Александър Дондуков-Корсаков встъпва в длъжност като руски императорски комисар в България.1882 г. - С присъединяването на Италия към военния съюз между Германия и Австро-Унгария се създава Тройния съюз - организация, която по-късно предизвиква Първата световна война.1900 г. - В Париж са открити Вторите Летни Олимпийски игри.1902 г. - Куба става независима от САЩ република.1927 г. - Саудитска Арабия получава независимост от Великобритания.1927 г. - Чарлз Линдберг излита от Лонг Айлънд, Ню Йорк, за да извърши първият самостоятелен полет без кацане над Атлантическия океан, който завършва успешно на летище Бурже в Париж.1932 г. - Енгелберт Долфус става канцлер на Австрия.1932 г. - В СССР е въведен терминът социалистически реализъм като нов стил в литературата.1932 г. - Амелия Еърхарт излита от остров Нюфаундленд и започва първия самостоятелен полет без кацане на жена над Атлантическия океан, който завършва успешно в Северна Ирландия на следващия ден.1963 г. - Сукарно е назначен за пожизнен президент на Индонезия и провъзгласен за Велик вожд на революцията.1969 г. - Джон Ленън сключва брак с Йоко Оно в Гибралтар.1972 г. - Създадена е обединената република Камерун.1983 г. - От френския Институт „Пастьор\" официално се съобщава, че е изолиран вирусът на СПИН от екип, ръководен от професор Люк Монтание.1989 г. - В с. Пристое, Шуменско, е проведен първият митинг на български турци против „възродителния процес\".2002 г. - Източен Тимор придобива независимост от Индонезия и става първата суверенна държава за 21 век.2003 г. - Ватиканът публикува речник на съвременния латински език, в който са добавени термини, които широко се използват в настоящето.2007 г. - Избори за Европейски парламент през 2007: В България се провеждат първите избори за членове на Европейския парламент. ", "date": "2019.05.20", "title": "20 май в историята"}
{"url": "http://www.cross.bg/tema-bulgariya-himalaite-1604626.html", "text": "/КРОСС/ Тема: Топлофикация и ремонтите. Къде ще спре топлата вода?Тема: Лични лекари. Четири години отсрочка за квалификацията на лични лекари. Как могат да бъдат изпълнени изискванията?Тема: Правото в рими. Проф. Огнян Герджиков представя правните си поеми.Тема: Политическа криза в Австрия. Как ще се отрази на предстоящия вот за Европарламент?Тема: Промяната Европа. Продължават специалните участия на партийните лидери с водачите на листи. В студиото: Бойко Борисов и Мария Габриел.Тема: На живо от Костенец: Има ли резултат от издирването на заподозрения за двете убийства Стоян Зайков? Какви са възможните сценарии за залавянето на беглеца. Коментира на криминалиста Ботьо Ботев.Тема: Главният архитект на София Здравко Здравков, за новите изисквания за сградите в столицата, къде ще е Националният стадион и ще бъде ли спрян окончателно строежът на небостъргача „Златен век\"?Тема: Още един загинал български алпинист в Хималаите. С какво ще остане в спомените на приятелите си Иван Томов?Тема: Кои са последните шестима финалисти в „Гласът на България\" и каква е каузата, за която ще бъдат дарени приходите от концертите на живо?Тема: Кой е българският алпинист Иван Томов, загинал след изкачване на връх в Хималаите и как с естигна до трагедията?Тема: Битката за Европа: Ще има български националисти в следващия Европарламент? Гостуват Красимир Каракачанов и Ангел Джамбазки от ВМРО.Тема: Коклко депутати ще изпрати в Брюксел „Демократична България\"? Отговаря Христо Иванов.Тема: Как напълно здрав мъж се сдоби с ТЕЛК-решение за проценти инвалидност, на базата на куп фалшиви диагнози? Продължение, след разследване по НОВА.  ", "date": "2019.05.20", "title": "Теми и гости в сутрешните блокове на телевизиите"}
{"url": "http://www.cross.bg/-i-den-produlzhava-aktziyata-v-kostenetz-1604634.html", "text": "/КРОСС/ Акцията по издирването на беглеца в Костенец продължава. Вече 11-ти ден полицията не успява да открие Стоян Зайков.В събота беше намерено вероятното оръжие на едно от убийствата. Продължава обхождането на местността. В изидрването  е включен целият ресурс на МВР- кучета, дронове, термовизионни камери и високопроходими автомобили. Но засега резултати няма. ", "date": "2019.05.20", "title": " 11-и ден продължава акцията в Костенец"}
{"url": "http://www.cross.bg/tochki-tzska-evroligata-1604635.html", "text": "/КРОСС/  ЦСКА (Москва) спечели най-престижния европейски баскетболен турнир - Евролигата за мъже.На финала руският отбор надигра Анадолу Ефес с 91:83 точки. ЦСКА печели Евролигата за осми път, като за последно \"армейците\" взеха трофея през 2016 година. Срещата започна с преимущество за руския тим и след първата четвърт разликата бе 9 точки в полза на ЦСКА.Последва силна втора част за състава на Анадолу, който успя да стопи пасива на 2 точки. ЦСКА увеличи аванса си на 6 точки, като поддържаше тази разлика, а в края по-опитните играчи на руския отбор задържаха преднината и се поздравиха с крайния успех. Най-резултатни за победителите бяха Кори Хигинс и Уил Клайбърн с по 20 точки.За Анадолу над всички отново бе Шейн Ларкин с 29 точки, а дабъл-дабъл за турския тим записа Брайънт Дънстън с 13 точки и 10 борби. Миналогодишният шампион Реал Мадрид заслужи бронзовите медали след категорична победа в малкия финал над Фенербахче с 94:75. Густаво Айон се отличи с 23 точки за Реал, а Фенербахче най-резултатен бе Костас Слукас със 17 точки. Мачовете от Финалната четворка се играха в испанския град Витория-Гастейс. ", "date": "2019.05.20", "title": " ЦСКА (Москва) спечели Евролигата "}
{"url": "http://www.cross.bg/iran-zayavi-poredna-1604640.html", "text": "/КРОСС/  Поредна ескалация на напрежението между Вашингтон и Техеран. Доналд Тръмп отправи остро предупреждение като заяви, че Иран ще бъде унищожен, ако се стигне до въоръжен конфликт между двете страни.\"Ако Иран иска да се бие, това ще бъде официалният край на Иран. Никога повече не заплашвайте Съединените щати\", написа Тръмп в Twitter. В събота командващият корпуса на гвардейците на революцията заяви, че Иран не иска война, но и не се страхува от война. ", "date": "2019.05.20", "title": " Поредна ескалация на напрежението между Вашингтон и Техеран"}
