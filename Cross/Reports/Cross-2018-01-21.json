{"url": "http://www.cross.bg/gsdp-shyltz-merkel-1565965.html", "text": "/КРОСС/ Лидерът на Германската социалдемократическа партия (ГСДП) Мартин Шулц отправи емоционален апел към делегатите на партийния конгрес да гласуват за започване на официални коалиционни преговори със Съюза (ХДС/ХСС) на Ангела Меркел, предава „Фокус\".Шулц среща сериозна съпротива от лявото крило на ГСДП, както и от младежките организации на партията, които искат социалдемократите да останат в опозиция, за да се преструктурират след провала на последните парламентарни избори през септември, когато партията записа най-слабия си резултат в историята на Федералната република, след 1949 година.По време на изказването си в Бон, където знаковите канцлери на ГСДП Вили Брандт и Хелмут Шмит спечелиха репутациите си на световноизвестни държавници, докато управляваха Западна Германия, Шулц призова делегатите да се съгласят ГСДП да изкара още един мандат като младши партньор в коалиция с Блока на Ангела Меркел.„ГСДП трябва и ще бъде видима, гласовита и разпознаваема\", заяви Шулц, предизвиквайки бурни аплодисменти в препълнения Световен конферентен център в Бон.„Искаме одобрението ви да започнем коалиционни преговори\".Около 600 делегати се събраха на специален партиен конгрес, за да обсъдят и гласуват, дали техните лидери трябва да продължат усилията си за подновяване на съюза с Блока на Меркел за още четири години.ГСДП и Съюза (ХДС/ХСС), които загубиха голяма част от подкрепата си за сметка на крайнодесните на 24 септември, постигнаха предварително споразумение по-рано този месец след завършека на сондиращите разговори, но критиците, включително лидерът на младежката организация на ГСДП Кевин Кюнерт, са категорични, че споразумението не отразява исканията на гласоподавателите на социалдемократите. ", "date": "2018.01.21", "title": "Шулц призова съпартийците си да приемат коалиция с блока на Меркел"}
{"url": "http://www.cross.bg/frantziya-siriya-suveta-1565964.html", "text": "/КРОСС/ Франция призова за свикване на извънредно заседание на Съвета за сигурност на ООН във връзка с операцията на Турция срещу кюрдите в Сирия. Това написа в \"Туитър\" френският външен министър Жан-Ив льо Дриан, съобщава news.bg.\"Гута, Идлиб, Африн - Франция настоява за спешна среща на Съвета за сигурност\", написа Дриан в социалната мрежа. Той допълни, че е разговарял с турския си колега Мевлют Чавушоглу в неделя сутринта.\"Тези боеве... трябва да бъдат спрени\", заяви френският военен министър Флоранс Парли, като подчерта, че сраженията може да отклонят кюрдските сили, които заедно с Франция са част от международната коалиция срещу групировката \"Ислямска държава\", от главната им задача - борбата против джихадистите.Прекратяване на действията поискаха и Сирия, в лицето на режима на Башар Асад, и Иран.В събота посланиците на постоянните мисии на САЩ, Русия, Великобритания, Франция и Китай в Съвета за сигурност поканиха турското външно министерство да разкрие подробности за операция \"Маслинова клонка\".Същевременно турският президент Реджеп Ердоган заяви, че турската армия ще преследва докрай сирийските кюрди от град Африн.Турският премиер Бинали Йълдъръм пък на практика предупреди никой да не се пречка на и да помага на кюрдите. \"Ако някой окаже подкрепа на кюрдите в Африн, той ще се превърне в мишена на турските въоръжени сили. Всяка оказана на терористите подкрепа ще се превърне в наша цел\", обяви Йълдъръм в  отговор на въпрос на журналист какви действия ще предприеме Анкара, в случай че продължат доставките на въоръжение от Вашингтон към кюрдските формирования в Сирия. ", "date": "2018.01.21", "title": "Франция поиска свикване на Съвета за сигурност заради турската инвазия в Сирия"}
{"url": "http://www.cross.bg/iierysalim-reshenieto-izrael-1565969.html", "text": "/КРОСС/ Кралят на Йордания Абдула изрази тревогата си относно решението на Вашингтон да признае Йерусалим за столица на Израел и заяви, че израелско-палестинският конфликт може да бъде разрешен само с решението за две държави, съобщава \"Ройтерс\".Абдула изрази позицията на страната по време на разговори с вицепрезидента на САЩ Майк Пенс в Аман. Кралят повтори, че Източен Йерусалим трябва да бъде столица на бъдещата държава Палестина.Йордания изгуби Източен Йерусалим и Западния бряг от Израел по време на Шестдневната война през 1967 г.Кралят предупреди, че решението на САЩ подклажда радикализъм и напрежение.„За нас Йерусалим е ключов за мюсюлманите и християните, както и за евреите. Ключов е за мира в региона и за мюсюлманите ефективно да се борят с изкореняване причините за радикализма\", уточни той.Обиколката на Пенс в Близкия изток започна в събота с посещение в Египет. Тя включва три държави - Египет, Йордания и Израел.Пенс заяви пред египетския президент Абдел Фатах ал Сиси, че САЩ биха подкрепили решение за две държави, ако Израел и палестинците постигнат съгласие по този въпрос, пише \"Гардиън\".Това е най-високопоставената визита на американски представител в региона от декември 2017 г., когато Доналд Тръмп обяви решението си за Йерусалим.Пенс поясни, че египетският лидер е описал възражението си относно решението на Тръмп като \"разногласие между приятели\".", "date": "2018.01.21", "title": "Кралят на Йордания през американския вицепрезидент: Източен Йерусалим трябва да е столица на Палестина"}
{"url": "http://www.cross.bg/radoslav-vtoro-kypa-1565968.html", "text": "/КРОСС/ Радослав Янков завърши на второ място в старта от световната купа по сноуборд в Рогла (Словения). Във втория паралелен гигантски слалом той бе победен само от Бенямин Карл (Австрия) във финала.Преди това Радослав успя да отстрани Невин Галмарини, Кристоф Мик и Силвен Дюфур, които бяха сред най-добрите този сезон.Следващият петък е първият старт на Радослав в Банско, където са последните състезания от световната купа преди олимпийските игри. ", "date": "2018.01.21", "title": "Радослав Янков с второ място в Словения"}
{"url": "http://www.cross.bg/drehi-payv-skupi-1565966.html", "text": "/КРОСС/ Полицията в Холандия заплаши да „съблича\" младежи, облечени с твърде скъпи за тях дрехи. Полицията в холандския град Ротердам стартира нова пилотна програма, която ще позволи на служителите да конфискуват скъпи дрехи и бижута от млади хора, ако те изглеждат твърде бедни, за да ги притежават, съобщава британският вестник \"Индипендънт\".Представителите на правоохранителните органи поясняват, че действията им ще бъдат насочени предимно към по-млади мъже, облечени в дизайнерски дрехи, които обаче е малко вероятно да могат да си позволят. Ако лицето не може да изясни как е платило за тях, то облеклото им ще бъде конфискувано.Идеята на програмата е да се възпрепятства престъпността чрез изпращането на ясен сигнал към онези, които „заработват\" печалбата си по недобросъвестен начин. Началникът на полицията в Ротердам Франк Паув заяви пред местен вестник: „Това често са младежи, които се смятат за недосегаеми. Ще ги събличаме на улицата\".Паув подчерта, че и към настоящия момент служителите на реда често имат ситуации, в които конфискуват часовници марка „Ролекс\", но дрехи - рядко. „Някои млади хора вече ходят с якета от 1800 евро. Те нямат никакъв доход, така че въпросът е как са ги получили\", подчертава Паув.Съгласно думите му, има младежи, които нямат доходи, вече са в дълг, но въпреки това носят скъпи дрехи. Това „подкопава върховенството на закона\" и изпраща „напълно погрешен сигнал към гражданите\", обяснява Паув. От редакцията отбелязват, че програмата е сходна с инициатива, която полицията в Холандия проведе по-рано, а именно - проверка на луксозни автомобили заради предполагаемо незаконно придобиване.", "date": "2018.01.21", "title": "Холандската полиция налага фейскнтрол, ще съблича бедняци със скъпи дрехи"}
{"url": "http://www.cross.bg/asad-afrin-terorizma-1565963.html", "text": "/КРОСС/ Президентът на Сирия Башар Асад обвини Турция, че подкрепя екстремистки групировки. Това бе коментарът му по повод офанзивата на турската армия срещу кюрдите в северозападния сирийски район Африн.„Бруталната турска агресия в сирийския град Африн не може да бъде отделена от политиката на турския режим, провеждана от първите дни на сирийската криза. Тя е основана на подкрепа за тероризма и терористичните организации, независимо от техните имена\", заяви Асад, цитиран от сирийската държавна агенция САНА. ", "date": "2018.01.21", "title": "Асад: Бруталната турска агресия е подкрепа за тероризма"}
{"url": "http://www.cross.bg/grazhdanka-smurt-irak-1565970.html", "text": "/КРОСС/ Иракски съд осъди на смърт германска гражданка за членство в терористичната групировка \"Ислямска държава\", съобщава телевизионният канал \"Ас Сумария\", цитиран от БТВ.\"Централният наказателен съд разгледа делото на обвиняемата в тероризъм гражданка на Германия и я осъди на смърт по Закона за борба с тероризма\", заяви говорител на иракския Висш съдебен съвет.Той каза, че \"в хода на разследването обвиняемата е признала, че е заминала от Германия за Сирия, а оттам за Ирак, повлияна от идеите на \"Ислямска държава\". Следствието е доказало, че германската гражданка е подпомагала джихадистите, участвала е в терористични актове, включително в нападения срещу служители на иракските сили за сигурност.Присъдата може да се обжалва.Жената, чието име не се съобщава, е първата чужденка, осъдена на смърт в Ирак за членство в групировката, отбелязва \"Ройтерс\".„Франс прес\" добавя, че осъдената германска гражданка е от марокански произход и припомня, че през септември миналата година в Ирак бе осъден на смърт руски джихадист, задържан в Мосул.Пред юли германското правосъдие съобщи, че в Мосул е било задържано и 16-годишно момиче с германско гражданство.По германски данни за последните пет години от страната са заминали около хиляда ислямисти, решили да воюват на страната на джихадистите в Сирия и Ирак. От тях около 300 са се върнали в Германия, а 150 са загинали в конфликта, отбелязва ТАСС.", "date": "2018.01.21", "title": "Осъдиха на смърт германска гражданка, била част от \"Ислямска държава\""}
{"url": "http://www.cross.bg/brezovo-manolov-vakantziya-1565952.html", "text": "/КРОСС/ Учениците в град Брезово (Пловдивска област) излизат в тридневна грипна ваканция, считано от утре - 22 януари. Това съобщи за „Фокус\" кметът на Община Брезово инж. Радньо Манолов. Причината за издадената заповед за прекратяване на учебните занятия са докладни от директорите на училищата, че 40 % от учениците отсъстват.„В детската градина ситуацията е идентична - от 100 деца, записани в детското заведение, само 20 присъстват. Затова и в детската градина няма да се провеждат занимания и ще остане затворена за три дни\", посочи инж. Радньо Манолов.Грипната ваканция в Брезово ще продължи до 24 януари, включително.„По-добре да си стоят вкъщи и да се лекуват, отколкото всеки ден да има повече болни\", коментира Манолов. ", "date": "2018.01.21", "title": "Обявиха грипна ваканция в пловдивско градче"}
{"url": "http://www.cross.bg/dobrev-kiril-partiyata-1565967.html", "text": "„За мен е много важна обратната връзка, която получаваме от членовете ни при тези работни срещи, защото няма как да правим политика, лабораторно, от кабинетите\". Това заяви заместник-председателят на БСП Кирил Добрев при срещите си с актива на партията в Бургас и Созопол. „За мен най-важното е да възстановим и вдъхнем доверие в структурите, защото без силни структури не можем да правим политика. И никой не може да оспори факта, че партията ни е оцеляла през всичките тези години на прехода, благодарение на своите структури\", категоричен бе Добрев.Зам.- председателят на партията каза, че реорганизацията вътре в БСП и обновлението на парламентарната група са дали  живот на партията. Той допълни, че  през тази година за БСП основни приоритети ще продължат да бъдат образованието, икономиката, здравеопазването и социалните дейности. Кирил Добрев добави, че като единствена алтернатива на ГЕРБ, БСП трябва да работи в посока връщане на доверието у хората. „За мен, като отговарящ за партийната дейност, е важно самочувствието и отношението към всеки един партиен член. Съдбата на всеки един партиен член е важна за нас, за да се почувстваме отново един отбор\", заяви зам.-председателят на левицата.Според Добрев вотът на недоверие е по всички политики на правителството и не е фиксиран върху определен министър или определено ведомство. „Корупцията започва от приемането на детето в детската ясла и свършва при плащане под масата за място в гробищата. По-лошото е, че хората приемат вече корупцията като нещо нормално - начин на съществуване и начин на функциониране на държавата\", коментира още той. Кирил Добрев добави още, че огромна част от българския бизнес споделя, че трябва да си плати, за да получи обществена поръчка. „Искам да развенчая и мита, че злепоставяме България по време на европредседателството. Как точно я злепоставяме? Да не би всички тези европейски лидери и чиновници, които са тук заради председателството, да не знаят, че България е на първо място по корупция и на последно по доходи в Европа? Да не би в Европа да нямат представа от състоянието на страната ни след 10-годишно управление на ГЕРБ?\" , попита Кирил Добрев.", "date": "2018.01.21", "title": "Кирил Добрев: Политика не се прави, лабораторно, от кабинетите. Ние разчитаме на структурите по места"}
{"url": "http://www.cross.bg/merkel-pregovori-partiiinite-1565974.html", "text": "/КРОСС/ Германската социалдемократическа партия (ГСДП) гласува за започване на официални коалиционни преговори със Съюза (ХДС/ХСС), оглавяван от Ангела Меркел, придвижвайки Германия с една стъпка по-близо до формиране на стабилно правителство след месеци на политическа неопределеност, предава \"Фокус\".Партийните делегати гласуваха с 362 гласа „за\" срещу 279 гласа „против\" продължаване на преговорите с Блока на Меркел, след като по-рано този месец лидерите на ГСДП сключиха предварително коалиционно споразумение.Очаква се официалните преговори да започнат през идната седмица, което ще донесе облекчение на партньорите на Германия в Европа, където Меркел отдавна играе основна роля в решаването на въпросите в сферите на икономиката и сигурността. Партийните членове на ГСДП ще трябва да гласуват и за одобряване на заключителната коалиционна сделка, ако има такава.", "date": "2018.01.21", "title": "Социалдемократите решиха, започват преговори с блока на Меркел за коалиция"}
{"url": "http://www.cross.bg/grigor-dimitrov-psihika-1565955.html", "text": "/КРОСС/ Григор Димитров се класира на четвъртфиналите на Откритото първенство на Австралия. Световният номер 3 изигра пореден тежък мач, но показа здрава психика и шампионска психика, благодарение на които срази вдъхновения от публиката и изключително силно сервиращ представител на домакините Ник Кириос. За да стигне до победа Григор трябваше да спечели 3 тайбрека, като победи с 3:1 сета - 7:6 (3), 7:6 (4), 4:6, 7:6 (4).Така българинът влиза във втората седмица на турнира и ще играе за трети път в кариерата си на четвъртфиналите в Мелбърн. Там негов съперник ще бъде 49-ият в света британец Кайл Едмънд, който победи с 6:7 (4), 7:5, 6:2, 6:3 Андреас Сепи.Григор Димитров и Кайл Едмънд имат два мача помежду си и в двата победител бе българинът. Последният бе само преди две седмици в Бризбейн, но тогава британецът все пак получи и контузия по време на двубоя. ", "date": "2018.01.21", "title": "Изключителна победа и Григор Димитров е на 1/4-финал в Австралия"}
{"url": "http://www.cross.bg/makedoniya-tzipras-repyblika-1565957.html", "text": "/КРОСС/ Учудващо или не, излъченият от националистическата партия СИРИЗА премиер на Гърция Алексис Ципрас, не подкрепи , за да изразят категорична позиция „Македония\" да не бъде включвано в името на държавата, която понастоящем в южната ни съседка наричат Бивша югославска република Македония.Както Гърция не признава държавата под консистуционното ѝ име Република Македония и в последните дни се водят преговори между двете страни за разрешаване на спора.„Призовавам нашите съграждани да бъдат трезви и да разграничават това, което е добре за националния интерес и това, което не е. Липсата на решение по спора за името го подкопава. В продължение на 25 години нашите съседи са признати под името Република Македония от редица страни по света, докато ние се борим навсякъде, да ги наричат Бивша югославска република Македония. И не е абсурдно да се включи наименованието „Македония\" в едно съставно име - географско, но така че за всички да е ясно, че то няма да съдържа претенции към историята и териториалната цялост на други народи\", обяви Ципрас, цитиран от БГНЕС.Любопитно е, че само преди ден гръцкият министър-председател обаче обяви, че нямало такона нещо като македонска нация. ", "date": "2018.01.21", "title": "Ципрас: Трябва да признаем - вече 25 години Република Македония е призната под това име"}
{"url": "http://www.cross.bg/prezident-radev-gerb-1565958.html", "text": "/КРОСС/ Първите 12 месеца на президента Радев показват устойчиви нива на доверие от около 60 на сто и на недоверие - около и под 30 процента, според „Галъп интернешънъл\". Има обаче една сигнална лампа, каза в „Неделя 150\" Първан Симеонов - изпълнителен директор на „Галъп Интернешънъл\":„Като гледаме стартовите години на няколкото президентски мандата, които имахме, това е може би най-добрата стартова година откъм обществено доверие от времената на Петър Стоянов и Желю Желев насам. Поне от днешна гледна точка - благоприятна картина на общественото доверие с една сигнална лампа - президентът влезе в много остра конфронтация с ГЕРБ. В един момента прави така, че доверието е застрашено. Президентът може да изгуби предписаната роля на балансьор на центъра в политическия живот и да вземе страна - нещо, от което не можа да се опази неговият предшественик. Данните показват, че тази опасност е налице, но не се е случило това\".Българският президент не е част от българският политически елит, той стои някак обособено, странично от българската политическа корпорация и има право, макар че не се е възползвал от това право, да конституира паралелни политически светове, каза Валентин Вацев, преподавател по геополитика, който също бе гост в Неделя 150\":„Поради една парадоксалност на българското държавно устройство българският президент не е власт в нито един смисъл. На този етап има възможност българският президент, оставайки си безвластен, да даде глас на безвластните и да даде глас на безгласните. Това е чист феномен на контраст. Институцията президент в България по погрешка или със зла умисъл, преди много години беше направена като радикално безвластна институция с един особен замисъл, но именно поради тази парадоксалност на позицията на президента - който и да е той, той има възможност да дава глас на безгласните и да концентрира в себе си енергията на обществената ненавист към българската политическа класа. В този смисъл добродушният президент Радев може да бъде безкрайно опасен, тъй като през него може да се канализира общественото отчуждение към българската политика. На този етап българският президент - този, който е /с цялото ми уважение към личността/, печели, неправейки нищо особено. Президентът Радев не е направил никакви груби грешки и няма никакви особено ярки сигнали. Той се държи приглушено като се старае да не губи достойнство. В очите на българското общество това е изключително печеливша позиция\".„Радев наистина се позиционира там, където го позиционираха избирателите. ГЕРБ играят по учебник срещу него\", каза Симеонов.„Партията ГЕРБ го удря и минимизира. Борисов, който никога не е точно партията ГЕРБ, а е балансьор, се опитва да го приобщава. Така прави Борисов с всеки, който е негов потенциален конкурент и опасност. Той се опитва да си го вземе, като преди това неговите беквокали го омаломощят. Класика - класика, в която президента Радев се усети и в един момент каза „аз няма да се бия с Цветанов и другите\"  и реши да изведе на ринга самия Борисов. Пак казвам това е игра с огъня. На този етап президента е по-скоро на плюс от това, но трябва много внимателно да се дозира\". ", "date": "2018.01.21", "title": "Радев е в изключително печеливша позиция"}
{"url": "http://www.cross.bg/erdogan-afrin-narodna-1565959.html", "text": "/КРОСС/ Президентът на Турция Реджеп Ердоган изрази надежда, че турската офанзива срещу кюрдските милиции в Северна Сирия ще приключи бързо.„С божията воля, тази операция ще приключи в най-скоро време\", заяви Ердоган по време на реч в Бурса, след като страната му започна кампания за прочистването на сирийските „Сили за народна самоотбрана\" (YPG), смятани от Анкара за сирийско разклонение от ПКК, от региона Африн.И за да аргументира думите си допълни:„Всички виждаме как въоръжените представители на Отрядите за народна самозащита (ОНС) на сирийските кюрди панически бягат...\".Днес турската армия започна сухопътна офанзива към Африн, като прехвърли войските си на територията на Сирия, а активно участие взема и авиацията, която нанася удари по кюрдските цели от въздуха. ", "date": "2018.01.21", "title": "Ердоган: Ще приключим бързо с кюрдите в Африн, виждаме как панически бягат"}
{"url": "http://www.cross.bg/mart-sinya-meteora-1565951.html", "text": "/КРОСС/ Синя Луна е названието на второто пълнолуние в рамките на един календарен месец. Явлението ще е интересно с това, че докато през март 2018 година ще има две пълнолуния, през февруари няма да има нито едно. На 31 март ще бъде втората Синя Луна за годината. Това каза в интервю за Радио „Фокус\" - Варна Свежина Димитрова, директор на ЦПЛР-Народна астрономическа обсерватория и планетариум „Николай Коперник\" във Варна.Преди това - на 4 март, Меркурий и Венера ще бъдат на много близко разстояние една до друга, на около 1,1 градус, а на 15 март Меркурий ще бъде в своята максимална източна елонгация. Това е вторият ден в годината, когато най-близката до слънцето планета може да се види лесно и ярко на небето малко след залез.\"Вечерта между 22 и 23 април ще бъде максимумът на метеорния поток Лириди. След полунощ луната ще е залязла и няма да пречи на наблюдението на падащите звезди. Ще могат да бъдат наблюдавани около 20 метеора на час\", каза още Свежина Димитрова.На 6 и 7 май ще бъде максимумът на звездния поток Ета-Аквариди. Ще се наблюдават между 20 и 40 метеора на час, които ще се характеризират с дългите си огнени опашки. Заради сравнително ярката луна по това време вероятно ще бъдат наблюдавани само по 2-3 метеора на час. На 9 май Юпитер ще бъде най-близо до Земята и ще се вижда много ясно. ", "date": "2018.01.21", "title": "И през март ще има Синя Луна"}
{"url": "http://www.cross.bg/pargov-kaloyan-nedoverie-1565953.html", "text": "/КРОСС/ \"Вотът на недоверие разкрива слабите места в управлението. Това е инструмент на парламентаризма. А ролята на опозицията е да пресира управляващите, за да си вършат работата. Това каза лидерът на БСП - София Калоян Паргов при участието си в предаването \"Офанзива\" по \"Канал 3\".\"Опозицията трябва да бъде конструктивна и да прави предложения за решаването на различни проблеми в държавата, обясни още той. - По темата за корупцията се говори много. Всички казват, че я има, усещаме я, но какво правим? Ето, има вот на недоверие, нека да видим как народните представители от различните политически сили ще реагират на това. Ние, като опозиция, разполагаме с инструментариум за действие, който включва и протести\".Според Калоян Паргов, констатациите на Ахмед Доган в словото му по Коледа са стимулиращи и позитивни. \"И веднага обяснявам защо - на Градската конференция, която се проведе преди заседанието на Конгреса на БСП през есента, в моя доклад имаше същата констатация, заяви той. -  Тогава казах, че трябва да започнем да се готвим за предсрочни избори и че към този момент има още много път да извървим, за да можем да ги спечелим. Затова трябва да стартираме подготовката незабавно. В нашата партия има една особеност - когато се появи препятствие или непосредствена опасност, БСП се мобилизира. Целта ни е да мобилизираме БСП, да я стимулираме да работи по-активно. Защото вероятността да има предсрочни избори през есента не е малка. А всичко това, което се случва сега, действа стимулиращо на партията ни\".Лидерът на столичните социалисти смята, че БСП има поне с една степен по-висока мотивация за вота на недоверие в сравнение с ДПС. Затова и го внася сама. \"Призоваваме всички да гласуват по съвест. Ние сме готови да разговаряме с онези, които заявят желание да участват и да подкрепят вота на недоверие. А дали Волен Сидеров и неговата партия ще подкрепят вота, предстои да видим. Моята прогноза е, че по-скоро това няма да се случи. Във вторник може би ще има завой при коалиционните разговори\", коментира Калоян Паргов.Според него, ако Патриотите се надяват да им се случи нещо по-различно в сравнение с Реформаторите, значи са големи оптимисти. \"Очевидно е, че вътре в управляващата коалиция нещата на вървят гладко, коментира Калоян Паргов. - При това не само между Патриотите и ГЕРБ, но и между самите Патриоти. Поведението на Волен Сидеров показва липса на диалог в последните седмици\". ", "date": "2018.01.21", "title": "Калоян Паргов: Вотът на недоверие разкрива слабите места в управлението и мобилизира БСП"}
{"url": "http://www.cross.bg/i-cheshkiyat-premier-idva-v-sofiya-1565961.html", "text": "/КРОСС/ Министър-председателите на България и Чехия Бойко Борисов и Андрей Бабиш ще проведат работна среща на 22 януари в Министерския съвет. Те ще разговарят по теми от взаимен интерес за двете страни, сред които са задълбочаването на икономическото сътрудничество и увеличаването на стокообмена.На срещата ще бъдат обсъдени и въпроси от европейския дневен ред - бъдещето на ЕС, подготовката на Многогодишната финансова рамка, както и приоритетите на Българското председателство на Съвета на ЕС. ", "date": "2018.01.21", "title": "И чешкият премиер идва в София"}
{"url": "http://www.cross.bg/zafirov-prokyratyrata-dans-1565960.html", "text": "/КРОСС/ От БСП внасят пет сигнала в прокуратурата за престъпления, които касаят целия диапазон от корупционни схеми в българското общество. Те засягат зам.-председателят на ГЕРБ Цветан Цветанов и кметове на партията. Това обяви по време на пресконференция Атанас Зафиров.В централата на \"Позитано\" от левицата предоставиха справката на ДАНС за извършената проверка на системата БАЦИС и постановлението с отказ за образуване на досъдебно производство от прокуратурата. „Поредният сигнал засяга зам.-председателя на ГЕРБ Цветан Цветанов”, каза още Зафиров.„Данните на ДАНС и прокуратурата за БАЦИС не кореспондират с казаното от Министерство на финансите и тази тема ще бъде дискутирана утре на извънредно заседание на вътрешната комисия и Комисията по бюджет и финанси. Изводите, които ДАНС прави в своята справка, са - има технически възможности за манипулиране или неоторизирано влизане в компютърната система, използвана за контрол и мониторинг в Агенция „Митници\". Това каза пък народният представител от „БСП за България\" Иван Иванов.Той добави, че ДАНС отбелязва още, че при работа с проверената компютърна система не са спазени общоприети „добри практики\" за мрежова информационна сигурност. „Съществуват условия за създаване на заплаха за финансовата и икономическа сигурност на страната, поради наличие на възможност за манипулиране на количеството стоки, подлежащи на акцизно облагане. Налице са признаци, че служители на Агенция „Митници\" са изменили съдържанието на анализиращата компютърна система, с цел прикриване на допълнителни уязвимости в нея\", констатира още ДАНС.Народният представител обясни, че от събраните, в хода на работата по проверката, материали е видно, че при експлоатирането на БАЦИС са констатирани редица проблеми. Той добави, че в справката пише още, че е изготвен и проект за усъвършенстване на БАЦИС, чието изпълнение се очаква.„В доклада на прокуратурата, обаче има отказ за образуване на досъдебно производство с мотива, че операционната система и програмата БАЦИС са предварително пробити и не може да се установи кой, кога и защо е влизал в нея\", обяви народният представител. Той разкри, че това означава- всеки, който има парола, може да влезе и да манипулира системата.„Ние искаме още утре да бъде разсекретен и протоколът от заседанието на комисията за контрол върху приходните агенции, където има данни и информация, че главният прокурор е изнесъл много сериозни данни за контрабанда\", категоричен бе Иванов.  Той добави, че във връзка с този протокол, левицата ще иска да се разсекрети и доклад на МВР, в който са изнесени шокиращи данни за престъпления, свързани с корупцията.„Основният ни въпрос е защо, освен двата доклада- на ДАНС и постановлението на прокуратурата, на народните представители не е представено писмото на министър Горанов от януари 2018 г., в което той признава, че от 340 обекта само 40 са под контрол\", пита социалистът. Иванов бе категоричен, че на практика Министерство на финансите не предприема никакви действия, няма резултатност от докладите на ДАНС и по никакъв начин не е потиводействано на нерегламентираното влизане в БАЦИС.„Защо Бойко Борисов не е предприел нищо конкретно до сега? Защо, към днешна дата, положението в системата на митниците и приходите към държавния бюджет от транспортирането на подобни стоки е същото и нищо не се е променило\", попита още Иван Иванов. ", "date": "2018.01.21", "title": "БСП дава Цветан Цветанов и кметове на ГЕРБ на прокуратурата"}
{"url": "http://www.cross.bg/merkel-tlasuk-makron-1565962.html", "text": "/КРОСС/ Германският канцлер Ангела Меркел и президентът на Франция Еманюел Макрон съобщиха, че искат да задълбочат сътрудничеството между страните си и да дадат нов тласък на ЕС към по-близка интеграция, предава „Ройтерс\", цитирана от „Фокус\".„Правим това, за да сближим народите на своите страни. Правим го, за да дадем на цяла Европа нов тласък, да я направим дори по-силна\", заяви Меркел по време на съвместно видеобръщение, докато двете страни се готвят да сключат ново двустранното споразумение.След срещата се в Париж в петък Меркел и Макрон са обсъдили възможността са реформират еврозоната, посочвайки, че са ангажирани да засилят ЕС. ", "date": "2018.01.21", "title": "Германия и Франция задълбочават сътрудничеството си, за да дадат нов тласък на Европа"}
{"url": "http://www.cross.bg/noshtta-ochakva-firmi-1565954.html", "text": "/КРОСС/ През нощта се очаква снеговалеж и понижение на температурите. Прогнозата на синоптиците е, че през нощта валежите ще обхванат цялата страна и ще се усилват. В Североизточна и Югоизточна България се очаква валежите да са най-много и да са със силен вятър, което е предпоставка за снегонавявания.Всички областни пътни управления и снегопочистващите фирми работят на 24-часов режим, съобщават от Агенция \"Пътна инфраструктура\". За поддържане на републиканските пътища в готовност са около 3000 машини. Агенция „Пътна инфраструктура\" апелира шофьорите, на които не им се налага спешно да пътуват през нощта, да отложат тръгването за утре сутрин. Необходимо е автомобилите им да са с подходящи гуми, да имат на разположение вериги, които да използват, ако е необходимо, и да карат със съобразена скорост и повишено внимание, спазвайки указанията на „Пътна полиция\". Блокирането на движението от автомобили, които не са подготвени за пътуване при зимни условия, затруднява работата на снегопочистващата техника и възпрепятства пътуването на всички останали шофьори.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.01.21", "title": "АПИ: През нощта се очаква снеговалеж. Шофьорите, на които не им се налага спешно пътуване, да отложат тръгването за сутринта"}
{"url": "http://www.cross.bg/microsoft-intelekt-izkystven-1565947.html", "text": "/КРОСС/ Изследователи от Microsoft разработиха нова технология за изкуствен интелект (AI), способна да рисува различни обекти на базата на писмени описания, съобщи блогът на компанията.По думите на разработчиците, системата създава изображения по текстове с удивителна точност. От Microsoft подчертават, че AI технологията не подбира съществуващи изображения, които съответстват на описанията, а създава оригинална рисунка - от нулата, пиксел по пиксел.Подобна система може да се използва, например, като помощник при създаване на скици от художници и интериорни дизайнери или като инструмент за обработка на снимки с гласово управление.Нещо повече, разработчиците от Microsoft вярват, че новата технология с изкуствен интелект може да намери приложение при създаване на пълноценни анимационни филми на базата на писмени сценарии. ", "date": "2018.01.21", "title": "Microsoft разработи изкуствен интелект, който може да рисува"}
{"url": "http://www.cross.bg/gyshterov-posegnal-kolite-1565948.html", "text": "/КРОСС/ Милионерският син Християн Гущеров е бил арестуван, тъй като след среднощен запой в дискотека, се сбил. А когато пристигнали полицаи, той посегнал на униформените. Конфликтът тръгнал от култувото столично завдение \"Домби\", където Гущеров се забавлявал.Компанията му се спречкала с друга и се стигнало до разправа. Тя се пренесла извън дискотеката, като двете компании били се гонили с колите си.След като спрели колите си, за да се разберат - пристигнала полиция. Гущеров посегнал на един от полицаите и бил задържан. Синът на известния бизнесмен Добромир Гущеров е в ареста на столичното 6-то РУ.МВР издирва още трима души, за които се смята, че са участвали в нападението.Свидетели са разказали пред полицията, че сбиването между двете компании е започнало в заведение, а след това се е пренесло на улицата в столичния квартал.  ", "date": "2018.01.21", "title": "Милионерски син в ареста след сбиване"}
{"url": "http://www.cross.bg/dobrich-vodata-tzenata-1565945.html", "text": "/КРОСС/ На пореден протест се събраха гражданите на Добрич, за да изразят недоволство от управлението на местното ВиК дружество, съобщава БНР. Протестът беше предизвикан от предстоящото увеличение на цената на водата за област Добрич.Демонстрацията се състоя пред сградата на Обласната управа в Добрич. В 11 ч.  се събраха граждани, недоволни от ВиК дружеството. С лозунги: \"Оставка\", \"Няма да мълчим\", \"И стотинка е много\", \"Добрич е в беда. Искаме вода\" те изразиха несъгласието си повече да плащат висока цена за услуга с изключително лошо качество. Хората настояха цената на водата в областта да не се повишава и поискаха оставката на управителя на дружеството Тодор Гигински.Организаторите на протеста заявиха, че те не са политически пристрастни и не изпълняват поръчки, каквито обвинения се чуха през изминалата седмица. Те нарекоха себе си \"абонати на ВиК-Добрич\". Според тях, всички кметове в областта, Асоциацията на ВиК и Комисията за енергийно и водно регулиране трябва да оставят цената на водата непроменена. За да подкрепят протеста, на мястото дойдоха заместник-кметът на Добрич Боян Коларов и общински съветници.Предвиденото повишаване на цената на водата в област Добрич е до 3.28 лв. за куб. м. Миналата седмица също имаше протести срещу управлението на водното дружество за област Добрич и искания за оставка на цялото му ръководство. ", "date": "2018.01.21", "title": "Нов протест срещу поскъпването на водата в Добрич"}
{"url": "http://www.cross.bg/putya-most-reka-1565946.html", "text": "/КРОСС/ Тир е излетял от пътя и е паднал от мост на магистрала „Марица\", съобщава „Нова телевизия\".Едното платно от Харманли към Капитан Андреево е затворено. Инцидентът е станал малко преди 6:00 тази сутрин.Машината с турска регистрация се е озовала директно в близката река. Причините за инцидента все още се изясняват. Предполага се, че по това време е имало поледица по пътя. Възможно е шофьорът да е заспал. С трудности той е бил изваден от кабината, но е оцелял и в момента е в болница. ", "date": "2018.01.21", "title": "Тир излетя от мост и падна в река"}
{"url": "http://www.cross.bg/armiya-operatziya-tyrskata-1565941.html", "text": "/КРОСС/ Днес в 11.05 часа турската армия турската армия навлезе в Сирия от района на Гюлбаба в провинция Килис и с това стартира сухопътната операция на сирийска територия, предаде информационната агенция „Догу хабер ажансъ\" (ДХА).Новината оповести лично премиерът Бинали Йълдъръм по време на среща с журналисти в Истанбул. Той уточни, че „това решение не е било взето лесно\".Танковете на въоръжените сили на Турция подкрепят настъплението към формированията на опозиционната „Сирийска свободна армия\" в района на Африн. Според официално заявление на турската армия въоръжените сили на страната до момента са поразили 153 цели на кюрдските въоръжени части по време на операция „Маслинова клонка\". Целите са укрития, заслони и складове за муниции, използвани от кюрдските въоръжени части. Турската армия съобщава, че артилерийският обстрел продължава.„Операцията ще се проведе на четири етапа, ще бъде създадена 30-километрова зона за сигурност\", заяви министър-председателят Йълдъръм.Той подчерта, че в резултат на операцията ще бъдат „унищожени всички терористични организации\". Според него „преди началото на операцията бяха проведени всички необходими дипломатически преговори\".В пограничната провинция Килис са обявени специални зони за сигурност. Техният общ брой е 20, а фиксираният срок - 15 дни: от 24.00 ч. на 20 януари до 17.00 ч. на 3 февруари. През този период в тези зони е забранено влизането на цивилни лица, извън постоянно живеещото там местно население.След старта на сухопътната операция, от обяд се наблюдава и повишена летателна активност на военното летище в Диарбекир, където е разположена 8-а авиобаза на турските ВВС. От 12.15 часа (турско време) непрекъснато излитат изтребители Ф-16 с пълно бойно снаряжение. По някои информации техният брой само в рамките на 20 минути е най-малко 8. Бойните самолети се насочват към сирийска територия, за да окажат въздушна подкрепа на стартиралата сухопътна операция на турската армия.Преди няколко дни в навечерието на турската военна операция в Сирия, степента на бойна готовност на ВВС бе повишена от „оранжева\" на „червена\", т.е. пълна бойна готовност. В рамките на извършените мероприятия бе и пребазиране на бойни самолети от авиобазите в Ескишехир, Балъкесир и Мерзифон на летище Диарбекир.В събота, 20 януари, генералният щаб на турската армия обяви началото на операция „Маслинова клонка\" срещу кюрдските сили в района на Африн, обитаван от близо 1,5 млн. сирийски кюрди. Анкара смята „Отрядите за народна самоотбрана\" са сирийско разклонение на ПКК, призната в Турция за терористична организация.Още преди началото на сухопътната операция Турция нанесе въздушни удари срещу сирийските кюрди. В отговор пък тази нощ от сирийска територия бяха изстреляни  ", "date": "2018.01.21", "title": "Турската армия навлезе в Сирия"}
{"url": "http://www.cross.bg/pernik-festivala-kyltyrata-1565950.html", "text": "/КРОСС/ На 26, 27 и 28 януари в Европейската столица на маскарадните игри - Перник, ще се проведе 27-ият Международен фестивал на маскарадните игри „Сурва\" 2018. Събитието се очертава като най-мащабното от всички издания досега със 7477 участници.Освен от Перник и страната във фестивала са заявили присъствие и 17 групи от чужбина. Празникът, който е в основата на фестивала, е част от нематериалното културно наследство на ЮНЕСКО, предава БГНЕС.На 19 януари в Министерство на културата група от 15 сурвакари от село Дивотино ще запознаят присъстващите на пресконференция във връзка с предстоящия фестивала с традиционния пернишки обичай. В пресконференцията се предвижда да вземат участие зам.- министърът на културата Амелия Гешева, кметът на Община Перник д-р Вяра Церовска, зам.-кметовете Севделина Ковачева, Владислав Караилиев, Денислав Захариев, Йордан Павлов, директорът на Регионалния исторически музей Венцислава Крумова и представители на отдел „Култура\" от Община Перник. Фестивалът е под патронажа на министъра на културата Боил Банов. ", "date": "2018.01.21", "title": "Над 7000 участници в \"Сурва\" през тази година"}
{"url": "http://www.cross.bg/svilenski-zayavi-koryptziyata-1565942.html", "text": "/КРОСС/ „БСП заяви, че най-големият проблем на страната ни е корупцията. Откакто внесохме вота на недоверие, виждаме, че управляващите признават, че в България има корупция. Нека да видим какво направиха правителствата на ГЕРБ за борбата с корупцията, която задушава държавата\". Това каза зам.-председателят на ПГ на БСП за България Георги Свиленски пред БНР.Той заяви, че преди няколко месеца, 83% от бизнеса твърдеше, че е подложен на корупция, а 79% от обществените поръчки са нагласени.„Най-ефективната мярка за борбата с корупцията е въвеждането на електронното управление. Изхарчени са 200 млн. лв, а резултатът от това е никакъв\", категоричен бе народният представител.Той добави, че управляващите искат да харчат пари за някакви проекти, но към днешната дата няма работещо електронно управление. Георги Свиленски припомни още, че левицата е поискала 109 млн. лв, заложени в бюджета за 2018 г. за електронно управление, да бъдат разписани по пера и след всеки разход да се знае, какво ще бъде въведено. Той бе категоричен, че докладът на министър Дончев на всеки шест месеца няма да допринесе за развитието на електронното управление, нито пък ще имаме такова.„Когато се въведе електронно управление - спира корупцията, спират обаче и гласовете, които ГЕРБ получава, благодарение на администрацията, която стои на гишетата\", заяви още социалистът.Свиленски бе категоричен, че БСП гледа напред и иска да види какви мерки ще бъдат взети за борба с корупцията.„Не ни успокоява, че в статистиката, преди или след нас, има други държави\", заяви още зам.-председателят на парламентарната група на „БСП за България\".Народният представител каза, че докато ГЕРБ говорят какво има в Истанбулската конвенция и какви проблеми решава, БСП е внесла в деловодството на парламента законодателни мерки срещу домашното насилие.„Без да сме я приели, синхронизираме законодателството си с нея и не за първи път показахме, че можем да отстояваме собствени позиции, без да се подчиняваме на всякакви европейски\", заяви депутатът.Георги Свиленски добави, че БСП не за първи път има позиция, различна от тази на ПЕС.„Нашите позиции се уважават от европейските ни партньори и не бламираме никого, а имаме своите аргументи\", категоричен бе Свиленски. ", "date": "2018.01.21", "title": "Свиленски: Откакто внесохме вота на недоверие, управляващите започнаха да признават, че в България има корупция"}
{"url": "http://www.cross.bg/demokratziya-sistema-imame-1565943.html", "text": "/КРОСС/ Сектор „Сигурност\" е изключително неефктивен. Наливат се непрекъснато едни средства в една нереформирана система, но професионалният капацитет на управляващите тази система е недостатъчен, за да извършат необходимите реформи, заяви в предаването „Неделя 150\" по БНР Божидар Данев - изпълнителен председател на Българската стопанска камара /БСК/.Миналата седмица премиерът Бойко Борисов обеща 100 млн. лв. за увеличение на заплатите на служителите в системата на МВР. Това стана, след като той и ръководството на МВР се срещнаха и разговаряха със синдикалните организации на силовото министерство.„България харчи 7 на сто от бюджета си за  сигурност. 3.7 на сто са разходите на ЕС средно за сигурност. В една Австрия или в Холандия, които са с 10 милиона души население, броят на служителите на сигурността е от 23 до 27 хиляди, а при нас е 57 хиляди. Да не говорим за резултатите... Оказа се, че 500 или 1000 души, които са осъдени от българския съд, се движат по улиците, и не могат да ги приберат. За каква ефективност ми говорите? Когато се дава нещо, каквото е 100 милиона лева, което не е дребна сума, винаги трябва да  се дава под някакви условия - какво ще свърши МВР повече, каква ще бъде разкриваемостта, как ще бъде намалена престъпността ... Няма такова нещо. Ние наливаме непрекъснато едни средства в една нереформирана система, която е толкова елементарно да бъде реформирана, но изглежда, че професионалният капацитет на хората, които управляват тази система през последните години е недостатъчен, за да може да направи тези реформи, които са необходими\", коментира Данев.„Ние в момента имаме тоталитарна демокрация\", обяви шефът на БСК.„В основата на всичко е, че имаме свръхцентрализиран  бюджет, няма финансова самостоятелност на общините. Когато те нямат финансова самостоятелност, няма демокрация - изберат се кметове, които са близки до властта и които слушат властта, за да могат да отидат с къскета и да молят за пари, и да вземат пари. Ние в момента имаме тоталитарна демокрация, всичко се решава от един център, който какъв е този център - не е ясно. Имаме 25 години една кавър версия на бюджета на Тодор Живков, за голямо съжаление всички говорят, но нито една партия не поддържа децентрализацията на бюджета, което е в основата на демокрацията\". ", "date": "2018.01.21", "title": "Божидар Данев: В момента имаме тоталитарна демокрация"}
{"url": "http://www.cross.bg/arhiepiskopiya-neofit-patriarh-1565944.html", "text": "/КРОСС/ Имаме консенсус по главните въпроси на бъдещото. Това заяви навръх имения си ден Негово светейшество патриарх Неофит в отговор на въпроса какво да очакваме в близко бъдеще по отношение на сближаването между Българската православна църква и Македонската православна църква-Охридска архиепископия.\"Предстоят усилени срещи и разговори. Стараем се да се изслушваме с внимание, да поддържаме добрия тон, да се срещаме с архиереите и с хората, от които зависи предвижването на този въпрос. Слава Богу, че имаме консенсус по главните въпроси на бъдещото единство\", подчерта българският патриарх пред БГНЕС.МПЦ-Охридска архиепископия миналата есен поиска БПЦ да бъде нейна Църква-майка и да се пребори за нейната автокефалност. Светият синод на БПЦ създаде специална комисия за разрешаване на въпроса и вече бяха проведени първите срещи. В София дойде лично и главата на МПЦ-Охридска архиепископия архиепископ Стефан.Патриарх Неофит се срещна на 7 януари с вселенския патриарх Вартоломей, с който отслужиха литургия във възстановения Железен храм „Свети Стефан\" в Истанбул. След това двамата духовни пастири имаха разговори, на които беше засегната темата с автокефалността на МПЦ-ОА. Попитан дали ще вземе участие в предстоящите чествания на 1000 години от създаването на Охридската архиепископия, патриарх Неофит отговори: „Ще обмислим как да се отбележи тази дата. С Бога напред! Ще се стараем да служим на любовта и мира Христови\".Тази година се навършват 1000 години от Охридската архиепископия, която е създадена от император Василий II след падането на Първото българско царство под византийско иго /1018 г./ Патриарх Неофит пожела на българския народ: „Нека бъдем честити! Вяра в светото православие, да бъдем радостни от постигането на добри успехи в този живот и в усилията на всеки от нас да живее според словото Божие! Бог да е с нас! На всички ви благословение!\" ", "date": "2018.01.21", "title": "Патриарх Неофит за македонската църква: Имаме консенсус по въпросите на бъдещето "}
{"url": "http://www.cross.bg/programa-vsichki-gerb-1565949.html", "text": "/КРОСС/ Доста хора не са разбрали посланието на нашия почетен председател Ахмед Доган. Разбираме желанието на правителството да му бъде осигурен един вътрешнополитически комфорт, за да се концентрира върху Европредседателството, но ние от ДПС  нямаме как да му го осигурим.Това каза за предаването „Неделя 150\" по „Хоризонт\" депутатът и заместник-председател на ДПС Ахмед Ахмедов и допълни:„Ние сме убедени, че както нашите избиратели, така и всички български граждани, искат точно обратното. Управляващите много грешат като тълкуват нашата институционална продкрепа, понякога в Народното събрание се забелязва, че ГЕРБ и ДПС подкрепят едни и същи закони, като подкрепа за стабилността на ГЕРБ. Не е! Това е една подкрепа за стабилността на нашата държава, като осигуряването на комфорт на определението с националистите няма как да си го позволим! Никой няма да ни прости, ако не поставим важните за всички български граждани проблеми - липсата на сериозни реформи, които да подобрят работата на всички обществени системи:  здравеопазването знаете последните проблеми, които имахме там; образованието, сигурността, корупцията; корупцията влошава бизнес-средата и административните услуги; лошата ефективност, най-вече при разходване на публичните средства. Докато не се справим с това и докато не се справим именно с бедността, демографския срив и най-вече да увеличим и доходите на нашите гласоподаватели и на всички жители на България, ние няма да спрем\".България се нуждае от програма за ускорено развитие, за да навакса изоставането си спрямо останалите европейски страни, категоричен е Ахмедов. В нея проблемите трябва да бъдат дефинирани, а реформите на обществените системи- дълбоки. Такава програма обаче не може да бъде изградена с търсене само на „аритметическо мнозинство\" в НС.„С Националистите това е едно аритметическомнозинство. Ние сме за съставяне на една програма, в която да се обединят доста политически партии, за да можем да направим това ускорено развитие, понеже много изоставаме по отношение на останалите европейски държави. Затова имаме и решение на нашия ръководен орган - Централния съвет, да се демонтира тази власт. Този демонтаж не означава непременно участие или задължително влизане на ДПС в управлението\".Според Ахмедов, ГЕРБ и Обединените патриоти не могат да реализират сами предложената ускорена програма:„В момента управляват ГЕРБ и националистите. Ние всички, по време на кампанията, сме се запознали програмите и на ГЕРБ,  на националиститеи на абсолютно всички политически партии, които са в българското политическо пространство. Когато погледнеш тези програми, виждаш, че няма как програмите на ГЕРБ и на \"Обединените патриоти\" да съвпадат. Тоест това мнозинство, което се направи, няма как да реализира една ускорена програма за развитие на страната. Те дори не си съвпадат, смея да кажа, на 50 процента. Всички сме запознати. Е, тогава какво се получава в държавата? В държавата се получава едно боксуване, едно затъване!!!Това нещо може да се постигне или чрез избори, или сега с един демонтаж на това управление. Като го демонтираме, или отиваме на избори, или правим ново програмно правителство с тази програма, за която говорим - за ускорено развитие. Тази програма може да се постигне като в нея се набележат реформите и всички политически партии подкрепяме Парламента при изпълнение на тези реформи, защото тези реформи ще изискват много ново законодателство, и оттам нататък правителството да ги изпълнява\".По време на Европредседателството България трябва да настоява в дневния ред на ЕС да влязат важни за страната теми като членството в Шенген и присъединяването към Еврозоната.Депутатът не спести на БСП критиката си по отношение на вота на недоверие, срещу кабинета, който ще бъде гласуван във вторник:„Имаше неща, които да внасяме заедно. В един момент казаха: \"Сами\". Надделява явно популизмът някъде. Трябва и от това да се отървем, но ще му дойде времето на всичко\". ", "date": "2018.01.21", "title": "ДПС предлага демонтаж и ново програмно правителство"}
{"url": "http://www.cross.bg/merki-dimitrov-evropa-1565933.html", "text": "/КРОСС/ След като от началото на годината много граждански организации скочиха срещу мръсния въздух, следващата седмица, на 25 януари, предстои гласуване в общината на пакет мерки срещу замърсяването. Само четни или само нечетни номера на колите в определени дни в центъра, забрана за влизане на автомобили в определени зони, евтин градски транспорт в дните на замърсяване - са част от предложените мерки, ще проработят ли - в студиото на \"Събуди се\" по „Нова телевизия\" коментираха експертът по устойчиво развитие Боян Рашев и Стефан Димитров, който е  един от създателите и ръководител на Гражданска мрежа за измерване на чистотата на въздуха.София ли е най-мръсната столица в Европа?„Очевидно да, няма как да не повярваме на осъдителната присъда от Европейския съд\", каза Стефан Димитров.България се намира в състояние на „екологична катастрофа\", според него. Традиционните мерки срещу това, не са налични. „В момента трябва да се взимат мерки за управляването на една катастрофа\", каза той. „Проблемът с качеството на въздуха не се решава с мерки\", заяви експертът по устойчиво развитие Боян Рашев.Той подчерта, че това не става „от днес за утре\".Въпреки, че София е най-мръсната столица в Европа, качеството на въздуха се подобрява, каза той, цитирайки данни на европейските агенции.Стефан Димитров подчерта, че проблемът не е само политически, а и на обществото. Той каза, че гражданите са длъжни да съблюдават тези въпроси и да се отнасят отговорно към тях.„Предложението за четни и нечетни номера на автомобилите е неефективно\", смята Боян Рашев. Той каза, че във всеки град, в който е била предприета тази мярка, резултатът е бил повече от незадоволителен.„Главните мерки са насочени към транспорта и отоплението\", каза той.Определени дългосрочни ефекти на предприетите политики, повлияват все още негативно върху въпроса с чистия въздух в цяла Европа каза той, като даде пример за по-ниските дизелови акцизи на континента.Стефан Димитров от своя страна подчерта, че данъчната политика трябва да бъде променена, за да се направи решителна крачка в решаването на този проблем. ", "date": "2018.01.21", "title": "За втора поредна година София е най-мръсната столица в Европейския съюз"}
{"url": "http://www.cross.bg/kozlodyii-leva-lekari-1565937.html", "text": "/КРОСС/ Девет лекари, сред които реаниматори, навролози и гинеколози, се водят само на книга в общинската болница в Козлодуй, установи проверка на Регионалната здравна инспекция във Враца, съобщава БНТ. Те са назначени на трудови договори със заплати около 1000 лева, но не са включени в графиците за дежурства, от което следва, че всъщност не се явяват на работа, коментираха от инспекцията.Директорът на общинската болница в Козлодуй д-р Олга Ноколова признава, че най-големият проблем на здравното заведение е липсата на лекари - специалисти. Според нея трябва да се променят критериите за нивата на компетентност, от които зависи издръжката от здравната каса.„В тези малки населени места, където са общинските болници, няма как да има 6 хирурзи с призната специалност, 6 анестезиолози, акушери, има, но по 2-3 лекари. Това обаче ни дава първо ниво на компетентност, което значи 2-3 пътеки, и няма как да се издържаме с толкова, затова преминаваме на второ ниво. Поемаме непрекъснато наказания и то финансови, от една страна нямаме пари, от друга - непрекъснато ни наказват и не взимат от парите\", обясни д-р Олга Николова, директор на МБАЛ „Св. Иван Рилски\", гр. Козлодуй.За година и половина на този пост д-р Николова има наложени глоби за 30 хиляди лева, последният акт от вчера от Министерство на здравеопазването е на стойност 8 хил. лева. Дори за редовия персонал на болницата е ясно, че трябва да се промени системата.„Много лекари изискват по клинични пътеки, което не би трябвало да е така, защото имаме лимит от 10 легла, а искат 4 гинеколози например\", коментира Мариана Игнатова, акушерка.Иначе на фона на милионите левове задължения на някои болници, дългът от 200 хиляди на болницата в Козлодуй не е катастрофален. Въпреки че с всеки ден той продължава да расте и от началото на годината са натрупани още 30 хиляди лева неразплатени сметки. Освен хората от Козлодуй, здравното заведение обслужва още 4 съседни общини с много неосигурени пациенти.„Неосигурените пациенти по една статистика, която наскоро правихме, са само в община Козлодуй 1600 души. И другите 4 общини поне още толкова, защото това са общини с голяма безработица\", каза Мая Занева, председател на ОбС -Козлодуй.По договор с АЕЦ „Козлодуй\" болницата получава 360 хиляди лева годишно, за да поддържа аварийна готовност. Още 1,5 милиона лева ще влязат тук тази година по съвместен проект с окръг Долж в Румъния за ремонти и технологично обновление. Но това няма да реши основния проблем - липсата на лекари, смятат хората от Козлодуй. ", "date": "2018.01.21", "title": "9 лекари само на хартия в болницата в Козлодуй"}
{"url": "http://www.cross.bg/profila-tyrski-burzi-1565934.html", "text": "/КРОСС/ Хакерска атака срещу профила на президента Румен Радев във\"Фейсбук\". Това съобщава БНР, като информацията, по-късно бе потвърдена и от прессекретариата на държавния глава.Установено е проникване в профила, след като тази нощ се появила нерагламентирана публикация. Тя е била на турски език и с препратка към турски сайт за предоставяне на бързи кредити.Контролът над профила във Фейсбук вече е установен. Службите са уведомени и проверяват случая, допълва радиото.", "date": "2018.01.21", "title": "Хакнаха фейсбука на президента, рекламират бързи кредити на турски през профила му"}
{"url": "http://www.cross.bg/makedoniya-solyn-hilyadi-1565940.html", "text": "/КРОСС/ Исторически многохиляден митинг се провежда в Солун. Неправителствени организации и сдружения на гръцки македонци протестират срещу употребата на името \"Македония\" като конституционно име на съседната държава.Гърци от цялата страна, от островите и дори от чужбина пристигнаха в Солун за участие в днешния митинг. Над 50 хиляди души вече са в центъра на града пред паметника на Александър Македонски. Очаква се по предварителни прогнози броят им да стане над 200 хиляди.С национални знамена и плакати \"Македония означава Гърция\" демонстрантите изразяват мнението на много от гърците, че в промяната на името на съседната държава не трябва да се включва \"Македония\". Последно социологическо проучване сочи, че 77% от анкетираните са на това мнение. В митинга участват представители на кметствата от цяла северна Гърция, както и депутати от партията \"Независими гърци\", която е част от правителството.Църквата също взе страна в спора, но призова да не се организират протести. Солунският митрополит Антимос на литургия днес обаче покани вярващите за масово участие в митинга.Медиите коментират днес, че митингът в Солун е \"израз на национализъм\".Правителството продължава преговорите със Скопие за евентуалното ново име на Македония, но засега все още няма споразумение.", "date": "2018.01.21", "title": "50 хиляди души скандират \"Македония означава Гърция\" в Солун"}
{"url": "http://www.cross.bg/otpadutzi-plastmasovi-plastmasovite-1565938.html", "text": "/КРОСС/ Европа в битка срещу пластмасовите отпадъци. Нова стратегия цели до 2030 г. всички пластмасови опаковки в Европейския съюз да бъдат годни за повторна употреба и да могат да се рециклират, съобщава bTV. Европейската комисия изчислява, че всяка година европейският бюджет губи между 70 и 150 милиарда евро, тъй  като пластмасите масово се ползват еднократно, а две трети от пластмасовите отпадъци идват именно от опаковките. Голяма част от тях все още не се рециклират, въпреки че един тон рециклирана пластмаса спестява толкова въглеродни емисии, колкото един милион автомобили, показват сметките на Еврокомисията.Въпреки първоначалната заявка, нови данъци върху пластмасите не са обявени, но те най-вероятно ще поскъпнат.Всяка година европейските граждани генерират над 25 милиона тона пластмасови отпадъци. Едва 30% от тях се събират за рециклиране. Една четвърт от отпадъците в София също са пластмаси. Едва половината от тях могат да се рециклират.Според новата Европейска стратегия до 12 години всяка пластмаса трябва е годна за рециклиране. Toва обаче ще вдигне цената, смятат от бранша.„Това би се отразило на джоба на българския потребител, тъй като той не би могъл да се лиши от стоки от първа необходимост, които са опаковани в пластмасови опаковки като минералната вода\", заяви Емилия Кулинска от Браншова асоциация полимери.В Германия са намерили решение - всяка пластмасова бутилка се плаща допълнително. Така вместо в депото за отпадъци, бутилките се връщат за рециклиране срещу възстановяване на разходите. Във Великобритания се готвят да обложат пластмасовите чашки за кафе с допълнителна такса от 25 пенса.", "date": "2018.01.21", "title": "Европа тръгва на война срещу пластмасата"}
{"url": "http://www.cross.bg/vigenin-evropeiiskiya-suyuz-1565939.html", "text": "/КРОСС/ „В критични случаи президентът Румен Радев показа, че може да реагира адекватно и правилно. Той е успял и се радвам, че ние стояхме до него\". Това каза в интервю за предаването „Тази неделя\" по БТВ секретарят на парламентарната група на БСП Кристиан Вигенин във връзка с навършването на една година, откакто държавния глава встъпи в длъжност.По думите му, президентът бързо влезе във функциите си.Вигенин коментира и визитата на канцлера на Германия Ангела Меркел, която бе на посещение в страната ни по покана на премиера Бойко Борисов. Според него, трябва да погледнем в по-широк аспект това посещение.„С визитите си Меркел иска да се даде допълнителен стимул на социалдемократите\", посочи той.По думите му, тя даде зелена светлина, ръководителите на Европейския съюз да се срещнат с Ердоган във Варна.„Тъй като Турция не спазва принципите на Европейския съюз, нито една глава няма да бъде затворена\", посочи той.Вигенин коментира още, че думите за Шенген са „всичко, което чуваме през последните години\". Той посочи, че не е даден конкретен ангажимент.„Одобрявам всяка помощ, която може да бъде дадена, но не вярвам да доведе до някаква обществена промяна\", смята Вигенин.Относно новата си функция като съветник за бъдещето на Европейския съюз, Вигенин каза: „За да постигнем по-добра координация, в понеделник, когато е първата среща от парламентарното измерение, ще утвърдим и създаване на работна група, в рамките на националните парламенти, която ще се събере веднъж или два пъти, за да координираме позиции. Аз ще ръководя тази работна група и наистина амбицията ми е да постигнем нещо съществено. Всъщност, Жан-Клод Юнкер ще използва резултатите от тази работна група през есента, когато е направи последното си обръщение за състоянието на Европейския съюз и ще сподели намеренията, вижданията, как да бъдем по-ефективни\". ", "date": "2018.01.21", "title": "Вигенин: Президентът Радев показа, че може да реагира адекватно в критични ситуации"}
{"url": "http://www.cross.bg/buchvarova-merkel-siderov-1565932.html", "text": "/КРОСС/ Нямаме основания за сериозни притеснения по отношение на коалиционните партньори.Това коментира в ефира на Нова ТВ Румяна Бъчварова, началникът на политическия кабинет на министър-председателя Бойко Борисов в отговор на въпрос, свързан с изказването на лидера на \"Атака\" Волен Сидеров, който е и съпредседател на ПГ \"Обединени патриоти\".Сидеров заяви, че ще види как ще гласува на предстоящия вот на недоверие към правителството. Причината за изказването му стана решението на Министерство на регионалното развитие и благоустройството да прехвърли стопанисването на стената на язовир \"Бели Искър\" на Илиан Тодоров от политическата сила на Сидеров.Според Румяна Бъчварова може да се постигне съгласие. Въпреки това в принципно отношение, тя коментира, че в предишни мандати са имали такива моменти, в които ГЕРБ става заложник на коалиционните си партньори.\"Ако говорим по принцип, винаги това може да се случи. Имаме опит от предишния мандат с такива ситуации. Но мисля, че сега начинът, по който се решават тези въпроси показва, че можем да постигнем съгласие. Ние в момента нямаме основание за сериозни притеснения. По-лошо е знакът, който се дава със самия вот на недоверие от страна на БСП. Дори не само това, по-лошо е неразбирането на БСП като основна опозиция към приоритетите, към задачите, които в момента правителството изпълнява\", коментира Бъчварова.Тя говори и за посещението на Ангела Меркел в София вчера.„Най-важното от посещението на канцлера Ангела Меркел е, че тя одобри нашите приоритети, но по-важното е, че тя одобри нашите инициативи, които са в рамките на председателството ни\", каза Бъчварова.Според нея, това е важно, защото Германия е политически най-влиятелната страна в Европейския съюз.„Ангела Меркел оцени нашите достижения - начина, по който охраняваме границите си. България получи една пълна и убедителна подкрепа за своята политика\", добави Бъчварова.На въпроса за дипломатическата офанзива на България и премиера Борисов, който предложи да посредничи, както в спора между Европейския съюз и Турция, така и в този между Македония и Гърция, Бъчварова отговори, че това е политика, която всеки председателстващ Съвета на Европейския съюз, трябва да осъществява.„Цялостната политика на съюза е ориентирана към това, да търси съгласие и мир, особено в ситуация, в която Европа търпи последиците от мигрантския натиск\", подчерта Румяна Бъчварова.Според нея, България има основание да участва в решаването на балканските спорове, защото е „единствената държава, която не е част от проблема\".  ", "date": "2018.01.21", "title": "Бъчварова уверена в коалицията с патриотите"}
{"url": "http://www.cross.bg/albym-godina-shiiirun-1565931.html", "text": "/КРОСС/ Една от най-големите звезди в света на музиката в момента Ед Шийрън обяви, че се е сгодил с приятелката си Чери Сийборн.След като двамата са заедно от 2015-а, 26-годишният британец е направил предложение на бившата хокеистка Сийборн малко преди Нова година,\"Ние сме много щастливи и влюбени\", пише той в Инстаграм.Миналата година Ед Шийрън стана кавалер на почетния Орден на Британската империя За постиженията си в областта на музиката. Той получи известност след излизането на дебютния му албум \"+\" през 2011 година. Три години по-късно неговият втори студиен албум \"Х\" получи награда BRIT Awards за най-добър британски албум на годината. ", "date": "2018.01.21", "title": "Ед Шийрън се сгоди за бивша хокеистка"}
{"url": "http://www.cross.bg/krug-nadprevarata-andreev-1565930.html", "text": "/КРОСС/ Младата ни надежда в тениса - Андриан Андреев, преодоля първия кръг на Откритото първенство на Австралия при юношите. 17-годишният българин победи с 2:0 сета - 6:3, 6:4, представителя на домакините Кен Чаврак.Във втория кръг на надпреварата Андреев ще се изправи срещу поставения под номер 7 в схемата Себастиан Корда.При девойките Гергана Топалова отпадна още на старта от американката Пийтърн Стиърнс след 1:6, 7:6(6), 6:7(7). 17-годишната пловдивчанка играеше с превръзка на коляното заради контузия, получена преди седмица.Топалова ще участва и в надпреварата на двойки, където е в тандем с Даниела Висмане от Латвия. ", "date": "2018.01.21", "title": "Български успех в първия кръг при юношите на Australian Open"}
{"url": "http://www.cross.bg/obsudili-nachinite-ryskoto-1565935.html", "text": "/КРОСС/ Министърът на външните работи на Русия Сергей Лавров и държавният секретар на САЩ Рекс Тилърсън са обсъдили Сирийския конфликт по време на телефонен разговор, обръщайки особено внимание върху начините, по които стабилността ще може да бъде въдворена в северната част на страната, предава „Ройтерс\".По данни на руското МВнР двамата са обсъдили начините за справянето със сирийската криза под егидата на ООН, както и възможния дневен ред на сирийските преговори, които скоро трябва да започнат в руския черноморски град Сочи.„Разговорът е проведен в събота\", пише в официалното заявление на руското външно министерство. ", "date": "2018.01.21", "title": "Лавров обсъди с Тилърсън ситуацията в Сирия"}
{"url": "http://www.cross.bg/vchera-afrin-raiiona-1565926.html", "text": "/КРОСС/ Един човек е ранен, след като 4 ракети бяха изстреляни от територията на Сирия към граничната турска провинция Килис, предаде Анадолската агенция.Обстрелът идва, след като вчера турските сили обявиха началото на операция против кюрдските формирования в района на сирийския гард Африн, където живеят около 1,5 милиона сирийски кюрди. Генералния щаб на турските въоръжени сили съобщи вчера, че бойни самолети са нанаесли 108 въздушни удара срещу позиции на кюрдските Отряди за народна самоотбрана в Африн, предава БНР.Турция информира още, че от днес е готова да започне и сухопътна офанзива в района. Операцията, наречена \"Маслинова клонка\", цели гарантиране на сигурността на турската граница и запазване на стабилността в целия Близък изток, обясняват властите в Анкара. ", "date": "2018.01.21", "title": "Кюрдска атака с 4 ракети срещу Турция"}
{"url": "http://www.cross.bg/krasimir-chasa-georgiev-1565923.html", "text": "/КРОСС/ Ултрамаратонецът Красимир Георгиев успя да постигне голямата си цел да бяга 36 часа без прекъсване на пътека. Той направи това в столичен мол като избяга близо 220 км за това време. Събитието бе с благотворителна цел - събиране на средства за участие на българчета, преборили рака, на олимпиадата в Москва - \"Игри за победители\", предава БНТ.Красимир започна опита си за рекорд след 10:00 часа в петък сутринта на 19 януари и приключи предизвикателството в с събота вечер точно в 22:00 часа. Той поддържа изключително високо темпо и спира изключително рядко само за много кратки почивки.Имаше възможност на съседна до него пътека също да бягат хора, като за всеки изминати 100 метра те даряваха по 1 лев. Така за 1 км. на пътеката всеки желаещ плащаше по 10 лв. за каузата. Всички придружители на Красимир Георгиев влизаха в ролята и на негови пейсъри, които помагат психологически на бегачите на дълги разстояния да не загубят ориентация.Десетки граждани от столицата и страната дойдоха специално, за да бягат с Красимир и се включиха в инициативата. Събраните средства ще бъдат дарени на сдружението за деца с онкохематологични заболявания, за да може и децата, преборили рака, също да тренират. Крайната цел е олимпиада за преборилите рака в Москва.„Аз само бягам, те са героите. Минах около 220 км не мога да кажа точно колко. Беше тежко, ужасно тежко през нощта, но екипът ми беше с мен, беше ясно, че ще ги завърша\", коментира Георгиев, който по принцип е бягал и по-дълги дистанции, но на открито, а не на пътека в мол. ", "date": "2018.01.21", "title": "Ултрамаратонецът Красимир Георгиев изпълни целта си - бяга 36 часа без прекъсване на пътека"}
{"url": "http://www.cross.bg/avtomobila-germaniya-snabdeni-1565925.html", "text": "/КРОСС/ Близо 127 000 автомобила \"Ауди\" трябва да бъдат изтеглени от пазара в Германия. Рестриктивната разпоредба е на федералното транспортно министерство, разкрива в. \"Билд ам зонтаг\", цитиран от news.bg.Разследване на властите открило, че автомобилите са снабдени със специален чип, който заобикалял строгите норми за екология и изхвърляне на вредните газове.Ще бъдат засегнати моделите A4, A5, A6, A7, A8, Q5 и Q7, които са снабдени с дизелов двигател V6 TDI. Тези автомобили са имали чип, който позволявал при преглед да се отчита, че колата работи спрямо нормите на Евро-6.През миналия декември VW беше принуден да изтегли близо 58 000 автомобила Volkswagen Touareg. Близо 26 000 от тях бяха в Германия.През последните години VW е в центъра на скандал за дизеловите си мотори.", "date": "2018.01.21", "title": "Изтеглят над 120 хиляди автомобила \"Ауди\" заради манипулации с вредните газове"}
{"url": "http://www.cross.bg/pravitelstvoto-statyyata-svobodata-1565927.html", "text": "/КРОСС/ Покрай кризата с бюджета на правителството в САЩ, туристи от цял свят останаха лишени от възможността да посетят някои от най-големите забележителности в страната.И начело на тях е символът на САЩ и на Ню Йорк Статуята на свободата. Корабчета към монумента са спрени той е затворен за посетители.Причината е, че ѝ бе спряно финансирането.Както стана ясно вчера, краткосрочният бюджет на правителството не бе приет от Сената. Именно правителството финансира поддръжката на множество музеи, национални паркове и т.н., съответно Статуята на свободата също остана без възможност да получава пари.От управата на най-известния национален парк Йелоустоун също обявиха, че спират работа. Туристи имат достъп до парка със свои водачи, но туристическите центрове и тоалетните не работят.", "date": "2018.01.21", "title": "Статуята на свободата затвори врати заради проблемите с бюджета на американското правителство"}
{"url": "http://www.cross.bg/trump-zhenite-amerikanski-1565924.html", "text": "/КРОСС/ Година след като Доналд Тръмп положи клетва като президент, огромни протести се проведоха в редица американски градове, сред които и най-големите Ню Йорк, Лос Анджелис и Чикаго, съобщава БТВ.Демонстрации имаше в над 200 американски града, а протестиращите бяха стотици хиляди. Само в трите най-големи града Ню Йорк, Чикаго и Лос Анджелис организаторите на демонстрациите твърдят, че участниците в тях са 400 хил.В тях се включиха звезди на шоубизнеса като Упи Голбърг, Натали Портман, Виола Дейвис, Ева Лонгория, Скарлет Йохансон, Роб Райнър и Джейн Фонда.Протестиращите изразяват недоволството си от политиката на Тръмп по различни въпроси, сред които имиграцията, абортите, правата на жените, на хомосексуалистите, бисексуалните и транссексуалните и др.И докато протестите се провеждаха, Тръмп се опита да ги обърне в своя полза с публикация в „Туитър\". В нея той каза, че днешният ден е отличен и насърчи хората да организират шествия, за да отпразнуват безпрецедентните исторически постижения и икономическите успехи в САЩ през последните 12 месеца.„Безработицата при жените е най-ниската от 18 години\", написа още в Тръмп.Много от плакатите, които носеха демонстрантите, показваха, че те имат различни поводи да са недоволни от Тръмп. Някои изразяваха недоволство от предполагаемата некомпетентност на неговата администрация, а други от отношението му към жените и срещу неравенството между мъже и жени.В много от градовете в демонстрациите се включиха членове на движението срещу сексуални посегателства и сексуалния тормоз „Аз също\" (#metoo). На много места протестиращите припомняха, че тази година е важна и ще има избори за Конгрес в САЩ. „Властта е в урните\", казаха някои от участниците в демонстрациите.Бившият американски държавен секретар и кандидат за президент на демократите Хилари Клинтън приветства походите на жените.Клинтън нарече в „Туитър\" походите „завет за силата и издръжливостта на жените навсякъде\".  ", "date": "2018.01.21", "title": "Стотици хиляди протестиращи срещу Доналд Тръмп в над двеста града в САЩ"}
{"url": "http://www.cross.bg/trenirovuchen-polet-razbi-1565922.html", "text": "/КРОСС/ Хеликоптер „Апачи\" на армията на САЩ се разби в ранните часове на събота (местно време) при изпълнението на рутинен тренировъчен полет в щата Калифорния, предава телевизионният канал FOX News.Двамата пилоти на машината са загинали, потвърди говорител на Пентагона. Причините за инцидента се разследват.Отбелязва се, че това е първият трагичен инцидент за годината, при който загиват американски военнослужещи, предава \"Фокус\".", "date": "2018.01.21", "title": "Американски боен хеликоптер се разби при тренировъчен полет"}
{"url": "http://www.cross.bg/tzacheva-nyama-zhena-1565928.html", "text": "/КРОСС/ Категорично няма да се въвежда трети пол и да се признават еднополови бракове, защото Конституцията не го позволява. Това каза министърът на правосъдието Цецка Цачева в предаването „Тази неделя\" по БТВ във връзка с Истанбулската конвенция.„Ще продължа добронамерено не само с колегите от коалиционното управление, но и с всички народни представители. Апелът ми е, нека първо да прочетем, след което да коментираме. Това е най-всеобхватният документ, който за пръв път поставя в толкова сгъстен вид противодействието срещу насилието и защитата на жените. Оттук насетне към тази конвенция има едни пояснителни бележки какво съдържание се влага във всяко едно понятие - 75 страници са\", обясни Цачева и уточни, че във вторник в 11:00 часа в Аулата на СУ „Св. Климент Охридски\" ще има широко публично обсъждане, където се надява, че ще се разсеят всички съмнения.„Няма да се променя Конституцията, няма да се въвежда трети пол, няма да се въвеждат в учебните програми уроци извън жена и мъж, няма да се признават еднополови бракове. Българската Конституция не позволява. По Конституция бракът е между мъж и жена\", подчерта Цачева.По думите ѝ стереотипите, че няма нищо лошо да мъж да удари шамар на една жена трябва да бъдат изкоренени в нашето общество. Според Цачева не само у нас има такива проблеми.За визитата на германският канцлер Ангелка Меркел в България, Цачева коментира, че преди всичко е добре, че Меркел е препотвърдила отново позицията за добро сътрудничество между Германия и България, газовият хъб във Варна и приоритетите на българското председателство.„Получихме висока оценка за темите на българското председателство. Все още има какво да направим по отношение на съдебната система и върховенството на правото. Такива двустранни срещи има и в момента. През декември месец видни експерти от германското правосъдие бяха в София. Онова, от което ме боли като българка, е тогава когато сами си го направим. Трябва да имаме постигнато съгласие тук у нас. Гражданското общество има право на мнение и изразява своята позиция. В една демократична държава протестите не са нещо страшно\", каза още Цецка Цачева.За това, че на 22 януари се навършва една година от встъпването в длъжност на Румен Радев като президент, Цецка Цачева, която бе на балотаж с него по време на изборите, коментира: \"Загубих изборите, но когато губиш, не знаеш какво печелиш. Спечелих житейски опит. Човек трябва от загубата да разчита и знаците на съдбата. Явно не ми е било там мястото. В една кампания в това число и президентска, се отива с предизборна стратегия и платформа в рамките на целия мандат. За мен оценките трябва да се дават в края на мандата. Има още 4 години\", добави тя. ", "date": "2018.01.21", "title": "Цацева: Категорично няма да се въвежда трети пол и няма да се признават еднополови бракове"}
{"url": "http://www.cross.bg/koalitziya-konservatorite-merkel-1565921.html", "text": "/КРОСС/ Извънредният конгрес на Социалдемократическата партия на Германия (ГСДП) се открива в Бон. Около 600 делегати ще обсъдят резултатите от предварителните консултации за сформиране на правителство с Християндемократическия и Християнсоциалния съюз (ХДС / ХСС).Те ще трябва да вземат решение дали да влязат в официални коалиционните преговори с консерваторите, предава news.bg. Четири месеца след изборите за Бундестаг договарянето на кабинет навлиза в решаваща фаза. Първоначално консерваторите преговаряха със \"зелените\" и либералите, но стигнаха до задънена улица. Това принуди канцлера Ангела Меркел да започне разговори със социалдемократите за сформирането на нова голяма коалиция.Лидерът на Германската социалдемократическа партия Мартин Шулц заяви, че смята за свой дълг да използва възможността да помогне на възможно най-много германци с влизането отново в широка управляваща коалиция с консервативния блок на канцлера Ангела Меркел.Най-голямата регионална структура на ГСДП в провинция Северен Рейн-Вестфалия обеща подкрепата си за Шулц, но само ако той договори допълнителни отстъпки от консерваторите в социалната, здравната и миграционната политика.Рейтингът на социалдемократите обаче продължава да се срива.", "date": "2018.01.21", "title": "Германските социалдемократи решават за нова коалиция с Меркел"}
{"url": "http://www.cross.bg/angelkova-vsichki-poveche-1565929.html", "text": "/КРОСС/ „България има изключително богат туристически потенциал, но за да го развиваме, трябва да имаме достъп до планината, а това става чрез ски лифтове\". Това каза министърът на туризма Николина Ангелкова пред  БНТ.По думите ѝ туризмът губи oт това, че няма повече лифтови съоръжения не само в Банско и в Пирин, но и в други региони, тъй като те водят до повече туристи и инвестиции.„Важно е всички наши курорти да бъдат развивани, a ски пистите биха помогнали да развиваме целогодишен туризъм. Правителството взе конкретно решение за Банско и там никъде не казано, че ще се строят къщи и хотели - няма как да се появи и един забит пирон без да са минали всички необходими процедури. Искаме да дадем възможност, ако се спазват всички изисквания на закона, строителството на втори лифт да бъде реализирано. Но има още - трябва да се даде екологична и още множество други оценки, които да гарантират че ще бъдат спазени изискванията на европейското законодателство\", каза още министър Ангелкова и уточни, че е поет ангажимент да бъдат засадени двойно повече дървета от тези, които ще бъдат отсечени при изграждането на втори лифт в Банско.„Важното е, че се дава възможност на един регион да се развива и така и трябва да бъде. Трябва да бъдат приети и плановете за управление на Рила, на Витоша, спазвайки националното и европейското законодателство. А всяко едно инвестиционно намерение минава през тях, заради което има висш експертен екологичен съвет\", каза още тя и уточни, че правителството винаги се е опитвало да намери решение чрез диалог, но трябва да се правят и компромиси\".Освен това Министерството на туризма вече активно подготвя следващия летен сезон. Към момента всички 5-звездни хотели са резервирани почти на 90%.„Вече има и заявки за полетите за лято 2018 година, които са с около 15% повече от миналия сезон. Това е един изключително ранен етап и има изключително голяма динамика в заявките. Фактът показва, че отново очакваме един успешен сезон\", отчете министърът на туризма Николина Ангелкова.Най-много туристи имаме от Германия, които ще достигнат може би около 900 000 след отчета за декември месец. Румънци и гърци също предпочитат нашите курорти, за първите 11 месеца миналата година имаме над 1 млн. души от двете ни съседки. Сред другите туристи, които почиват у нас, са руснаци, украинци. Великобритания има 24% ръст. Ангелкова отчете и ръст на поляци, чехи, турци. По думите ѝ Турция се нарежда на 4-то място. ", "date": "2018.01.21", "title": "Ангелкова иска още лифтове и писти"}
{"url": "http://www.cross.bg/merkel-dopulva-bulgariya-1565936.html", "text": "/КРОСС/ Водеща тема за излизащите днес вестници е вчерашната визита на германския канцлер Ангела Меркел в София.„Труд\" пише: \"България влиза много скоро в Шенген\". Всекидневникът цитира думи на Меркел, с които тя изразява убеденост, че \"в най-скоро, постепенно и на етапи, за България ще започнат да се въвеждат правилата на Шенгенското пространство - на първо място по летищата\". По време на съвместната пресконференция с премиера Бойко Борисов, германският канцлер му благодари за начина, по който страната ни пази външната граница на ЕС.„24 часа\" допълва: \"Борисов помирява Ердоган и Европа във Варна\". Изданието обяснява, че премиерът е получил \"благословията\" на Меркел да организира през март среща между председателя на Европейския съвет Доналд Туск, на Европейската комисия Жан-Клод Юнкер и на Европарламента Антонио Таяни с турския президент Реджеп Ердоган.„Стандарт\" цитира Борисов, който коментира, че на въпросната среща \"трябва да бъдат изчистени противопоставянията между ЕС и Турция главно по въпроса за миграцията\". Меркел от своя страна заявява, че България се намира на ключово място в ЕС и географското положение на страната трябва да бъде използвано по време на европредседателството.Вестник „24 часа\" съобщава, че само за 20 дни от  началото на годината 190 бебета са се родили в столичната болница \"Майчин дом\". Почит към всички специалисти, които помагат при раждане, по стар стил се отдава днес, допълва всекиднвеникът.\"Здравната ни система ще се срине до 2 години\", прогнозира директорът на Здравната каса проф. Камен Плочев. В интервю за бТВ, цитирано от „Стандарт\", той заявява, че \"системата е зле конструирана. Тя генерира, по думите на Плочев, именно тези резултати - хроничен недоимък и това е поради две причини. Първо, парите за здраве са много малко и второ - трябва да се реши законодателно как да се използват тези пари\". Директорът на Здравната каса се обяви за вдигне здравната вноска, допълва „Стандарт\".„Телеграф\" акцентира върху съвет на проф. Плочев за борба с грипа. Той посочва, че \"чесън и малка греяна ракия със сол са утвърдени лекове срещу грип.Столичната община започва масови проверки за незаконни билбордове, рекламни табели и винили по фасадите и оградите на сградите, съобщава „Труд\". ", "date": "2018.01.21", "title": "Акценти в пресата"}
{"url": "http://www.cross.bg/srok-dvizhenieto-ogranicheno-1565917.html", "text": "/КРОСС/ Информация за състоянието на републиканските пътища към 05:30 ч. за 21.01.2018 г.І. МЕТЕОРОЛОГИЧНА ОБСТАНОВКА:Температурите са в интервала от - 10° до + 3°.Времето над цялата страната е предимно облачно. Слаб до умерен вятър духа в областите Търговище, Разград, Пловдив, София, Смолян и Шумен.Пътните настилки са мокри,частично заснежени, заледени но обработени.Намалена видимост поради мъгла: - до 50 м в районите на АМ „Хемус\"/обл.София/, Трън/обл. Перник/;- до 100 м в областите Силистра, Разград и районите на Благоевград и Добринище; Априлци /обл.Ловеч/; Богданово и Раднево/обл.Ст.Загора/;ІІ. СЪСТОЯНИЕ НА АВТОМАГИСТРАЛИТЕ:АМ „Тракия\": няма ограничения.АМ „Хемус\": няма ограничения.АМ „Струма\": няма ограничения.АМ „Марица\": няма ограничения.АМ „Черно море\": няма ограничения.АМ „Люлин\": няма ограничения.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- „Върбишки\" - затворен за всички МПС. Срок: целогодишно; - „Златишки\" - затворен за всички МПС. Срок: целогодишно;- „Троянски\" - затворен за всички МПС.- „Айтоски\" - отворен за всички МПС;- „Обзорски\" - отворен за всички МПС;- „Печинско\" - отворен за всички МПС;- „Предел\" - отворен за всички МПС;- „Републиката\" - отворен за всички МПС;- „Ришки\" - отворен за всички МПС;- „Рожен\" - отворен за всички МПС;-  „Превала\" - забранен за МПС над 12 т;- „Вратник\" - забранен за МПС над 10 т. Срок: целогодишно;- „Дюлински\" - забранен за МПС над 3,5 т. Срок: целогодишно;- „Котленски\" - забранен за МПС над 12 т;- „Пампорово\" - забранен за МПС над 3,5 т. Срок: целогодишно; - „Петрохан\" - забранен за МПС над 12 т;- „Твърдишки\" - забранен за МПС над 10 т. Срок: целогодишно;- „Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.; от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т. Срок до 13.09.2018 г.; Област Перник: ограничено е движението за тежкотоварни автомобили с тегло над 15 т в участъка от пътен възел „Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.;- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. „Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус\" /за п.в. „Правец\"/-път ІІ-17 (Мездра-Ботевград)-п.в. І-3-п.в. „Ботевград\" на АМ „Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: няма ограничения.област Кърджали: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас:Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; Област Хасково: от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. „Свиленград\"-АМ „Марица\"-п.в. „Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.;Област Бургас: Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:1. Ремонтни дейности и временна организация на движението /ВОД/:ОПУ-Благоевград:Временно са въведени следните ограничения за движение на МПС: няма ограничения.ОПУ-Бургас:Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г; Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г; Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г.ОПУ-Варна:Временно са въведени следните ограничения за движение на МПС: няма ограничения.ОПУ-В. Търново:Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път ІІІ-504: Движението по път ІІІ-504 Самоводене - Ресен в участъка от км 1+845 до км 5+925 е ограничено поради ремонтни дейности . Обходен маршрут: път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 22.01.2018 г.;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло. Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище. Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.ОПУ-Видин:Временно са въведени следните ограничения за движение на МПС: Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г.ОПУ-Враца:Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г. Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.ОПУ-Габрово:Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.ОПУ-Добрич:Временно са въведени следните ограничения за движение на МПС: няма ограничения.ОПУ-Кюстендил:Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.01.2018 г.ОПУ-Кърджали:Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т. Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.ОПУ-Монтана:Временно са въведени следните ограничения за движение на МПС: Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.;ОПУ-Пазарджик: Временно са въведени следните ограничения за движение на МПС:Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.ОПУ-Перник:Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.ОПУ-Плевен:Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа. Обходен маршрут: по сигнализирана вътрешна улична мрежа в гр. Д. Митрополия. Срок до 31.01.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.ОПУ-Пловдив: Временно са въведени следните ограничения за движение на МПС:Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-5802: Движението по път III-5802 Тополово - Леново - Поройна в участъка от край с. Поройна до кръстовище с път III-667 от км 19+287 до км 19+495 е ограничено за всички МПС. Срок до 21.12.2018 г. Път III-8611: Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.ОПУ-Разград:Временно са въведени следните ограничения за движение на МПС: няма ограничение.ОПУ-Русе:Временно са въведени следните ограничения за движение на МПС: Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно. Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г.ОПУ-Силистра:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.ОПУ-Сливен:Временно са въведени следните ограничения за движение на МПС: няма ограничения.ОПУ-Смолян:Временно са въведени следните ограничения за движение на МПС: Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-843: Временно е ограничено движението по път ІІІ-843 Доспат - Сърница за МПС   над12т.,с ремаркета и полуремаркета поради снеговалеж за снегопочистване. Срок 21.01 2018 г.Път ІІІ-866: Временно е ограничено движението по път ІІІ-866Девин - Михалково за МПС над 12т.,с ремаркета и полуремаркета поради снеговалеж за снегопочистване. Срок до 21.02018 г.Път ІІІ-866: Временно е ограничено движението по път ІІІ-866 Смолян - Стойките за МПС над 12т.,с ремаркета и полуремаркета поради снеговалеж за снегопочистване. Срок до 21.01.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.ОПУ-София:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.03.2018 г. 3Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня.ОПУ-Стара Загора:Временно са въведени следните ограничения за движение на МПС: Път ІІІ-807: Движението по път III-807 в с. Скобелево е ограничено поради аварирал р. Марица при км 7+600. Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.ОПУ-Търговище:Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.ОПУ-Хасково:Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.ОПУ-Шумен:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение. Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.ОПУ-Ямбол:Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.2. Опасност от падащи камъни: Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница\" и „Стражата\"; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски\"; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци. ", "date": "2018.01.21", "title": "Ето каква е пътната обстановка на 21 януари"}
{"url": "http://www.cross.bg/chasa-s-selo-1565915.html", "text": "/КРОСС/ ***София.От 18.00 часа в зала „Запад\" на Народното събрание на пл. „Народно събрание\" ще се проведе среща на Председателската Тройка на КОСАК, която е съставена от делегациите на парламентите на страната председател (България), предшестващата я страна председател (Естония), следващата страна, която ще поеме председателството (Австрия) и Европейския парламент.***София.В 09.30 часа в Аджибадем Сити Клиник Болница Токуда екипът на Клиниката по акушерство и гинекология, заедно с екипа на отделението по Неонатология ще отбележи празника на професионалистите - Бабинден.***София.От 11.00 часа в Младежки театър „Николай Бинев\" ще се състои премиерата на \"Бременските музиканти\".***София.От 11.00 часа в Mall of Sofia ще започне кампанията „За по-човечно детско правосъдие\".***София.От 13.00 часа Ученици от ПГАВТ „А.С. Попов\" ще раздават прегръдки на софиянци по повод Международния ден на прегръдката. Маршрутът ще започне от бул. „Витоша\" 9, ще премине по бул. „Витоша\" до НДК и ще завърши в мол „Парадайс център\".***Бургас.От 10.00 до 13.00 часа в Културен център „Морско казино\" благотворителен базар ще набира средства за Фестивала на солта през лятото.***Бургас.В 10.30 часа пред КЦ „Морско казино\" ще започне полумаратонът „Атанасовско езеро\".***Бургас.В 11.00 часа в във фоайето на Новия корпус на УМБАЛ Бургас ще бъде отбелязан Деня на родилната помощ - Бабинден.***Бургас.В 13.00 часа на пл. „Тройката\" срещу книжарница „Хеликон\" ще бъде открит пункт за събиране на пластмасови капачки във формата на голямо метално сърце. Инициативата е под надслов „Да напълним Голямото сърце на Бургас\".*** Велико Търново.В 12.30 часа в Стара болница (База II) на МОБАЛ „Д-р Стефан Черкезов\" АД ще бъде отбелязан Бабинден.*** Велико Търново.От 16.30 часа в пиано бара на хотел „Панорама\" ще бъде представена стихосбирката на Ирена Сиракова „Танцът на любовта.\"***Видин.От 11.00 часа в АГО на МБАЛ \"Св. Петка\"- гр. Видин ще бъде отбелязан Денят на Родилната помощ.*** Горна Оряховица./с. Писарево.От 10.00 часа в НЧ „Съгласие-1905\" - село Писарево\tще бъде пресъздаден ритуалът „Бабинден\".*** Горна Оряховица./с. Първомайци.От 10.00 часа в\tНЧ „Иван Вазов-1893\" - село Първомайцифолклорна група за запазване на народните традиции ще представи обичая „Бабинден\".*** Горна Оряховица./с. Горски долен Тръмбеш. От 10.00 часа в\tНЧ „Наука и труд-1904\" - село Горски долен Тръмбеш\tще бъде пресъздаден обичая „Измиване на бабини ръце\".*** Горна Оряховица./с. Върбица. От 11.00 часа в НЧ „Градина-Върбица 1894\" - село Върбица ще бъде представен народният обичай „Бабуване\" по повод Деня на родилната помощ.*** Горна Оряховица./с. Правда. От 11.00 часа в НЧ „Звезда-1905\" - село Правда ще бъде пресъздаден обичаят „Бабуване\".*** Горна Оряховица./с. Правда. От 12.00 часа в\tНЧ „Пробуда-1922\" - село Янтра ще се проведе седянка и пресъздаване на обичая „Бабинден\" от групата за изворен фолклор при НЧ „Пробуда-1922\".***Добрич.В 11.00 часа пред сградата на Областна администрация-Добрич ще се проведе протест на граждани срещу предложението за поскъпване на вода в областта.***Добрич.От 11.00 часа в Държавен куклен театър „Дора Габе\" ще се играе кукления спектакъл „Косе Босе\".***Дупница.От 17.30 часа в залата на партера на сградата на Община Дупница ще се състои публично представяне на изработения общ устройствен план.***Стара Загора.От 11.00 часа в Кукления театър ще се състои премиерата на „Абра театра\" с режисьор Красимир Господинов. ***с. Върбица.От 11.00 часа в НЧ „Градина-Върбица 1894\" ще бъде представен народният обичай „Бабуване\" по повод Деня на родилната помощ.***с. Горски долен Тръмбеш.От 10.00 часа в НЧ „Наука и труд-1904\" ще се проведе пресъздаване на обичая „Измиване на бабини ръце\".***с. Николово.От 11.00 часа в пенсионерски клуб „Гагаля\" Българската асоциация на пенсионерите - Русе, читалището в село Николово и Жени ГЕРБ - Русе ще пресъздадат традиционния български обичай Бабинден. Тържеството ще започне от голямата чешма на селото, където ритуално ще се измият ръцете на дългогодишната лекарка д-р Наталия Зартова от младите жени, а по-късно ще продължи в пенсионерския клуб с музикална програма.***с. Писарево.От 10.00 часа в НЧ „Съгласие-1905\" ще бъде пресъздаден ритуалът „Бабинден\".***с. Правда.От 11.00 часа в НЧ „Звезда-1905\" ще бъде пресъздаден обичая „Бабуване\".***с. Първомайци.От 10.00 часа в НЧ „Иван Вазов-1893\" Фолклорна група за запазване на народните традиции ще представи обичая „Бабинден\".***с. Янтра.От 12.00 часа в НЧ „Пробуда-1922\" ще бъде пресъздаден обичаят „Бабинден\" от групата за изворен фолклор при НЧ „Пробуда-1922\".  ", "date": "2018.01.21", "title": "Събитията в страната на 21 януари"}
{"url": "http://www.cross.bg/voiina-kral-stefan-1565907.html", "text": "/КРОСС/1506 г. - По нареждане на папа Юлий II е образувана армията на Ватикана - Швейцарската гвардия.1542 г. - Английският парламент осъжда на смърт за държавна измяна съпругата на крал Хенри VIII Катрин Хауърд, която по-късно е екзекутирана.1698 г. - Царят на Русия Петър I пристига в Лондон за да премине тримесечен теоретичен курс по корабостроене.1763 г. - Императрица Екатерина II одобрява план за създаване на Дом за сираци и подхвърлени деца.1793 г. - Френската революция: След като е намерен за виновен в държавна измяна от Конвента, френският крал Луи XVI е гилотиниран пред възторжена тълпа в Париж.1872 г. - По заповед на Високата порта трима български владици - Панарет Пловдивски, Иларион Ловчански и Иларион Макариополски са заточени в Измит.1880 г. - В Княжество България се учредява Статистическо отделение към Министерството на правосъдието.1890 г. - Разкрит е заговор на майор Коста Паница за убийство на княз Фердинанд и премиера Стефан Стамболов, за което Паница е осъден на смърт и разстрелян.1911 г. - Американският лекар Франсис Раус изолира първия онкогенен вирус, който причинява саркома по кокошките.1926 г. - В Ленинград са отворени гробовете на руските царе, скъпоценностите им са взети и предадени на държавата.1942 г. - Втората световна война: Германските войски започват настъпление в Северна Африка.1942 г. - Георги Исерсон е осъден от Военния трибунал на Приволжския военен окръг на 10 и допълнително 5 години в трудововъзпитателен лагер.1944 г. - Втората световна война: Австралия и Нова Зеландия подписват пакт за съвместни отбранителни действия.1945 г. - Стефан е избран за екзарх на Българската православна църква след като Българската екзархия е без екзарх от 1915 г.1948 г. - В Народна република България е основано Дружество за ООН с председател академик Георги Наджаков.1954 г. - В САЩ е пусната първата атомна подводница Наутилус.1965 г. - В Техеран е убит министър-председателят на Иран Хасан Али Мансур.1966 г. - Джордж Харисън от групата Бийтълс сключва брак с фотомодела Пати Бойд.1968 г. - Виетнамска война: Започва главната атака в Битката при Ке Сан.1968 г. - Бомбардировач B-52 с четири водородни бомби се разбива близо до Военновъздушната база Туле в Гренландия и големи количества плутоний изтичат върху леда.1976 г. - Осъществен е първият редовен полет на свръхзвуковия пътнически самолет Конкорд.1977 г. - В Италия официално са разрешени абортите.2001 г. - Пол Маккартни става първият музикант, чието състояние минава един милиард долара.2005 г. - В Белмопан, столицата на Белиз, вълненията поради увеличаването на данъците прерастват в бунт. ", "date": "2018.01.21", "title": "21 януари в историята"}
{"url": "http://www.cross.bg/maksim-neofit-tzarigrad-1565908.html", "text": "/КРОСС/ Житие на св. преподобни Максим ИзповедникСв. Максим ИзповедникПреподобни Максим Изповедник се родил около 580 г. в Цариград в знатно семейство. Получил прекрасно образование и с особена любов изучавал философия. Този знаменит църковен труженик бил най-могъщият философски ум на Изтока в своето време, дълбок познавач на Платон, Аристотел и неоплатониците. Неговата изключителна слава в църковната история е изградена върху неуморимата му и енергична борба против монотелската ерес, която признавала в Иисус Христос само една воля - Божествената и която представлявала лукаво видоизменение на осъденото монофизитство. И двете ереси последователно се стремели да изтръгнат от понятието за Христа Неговото човешко начало и по този начин стигали до сриване на самите основи на християнството като богочовешка религия.Монотелитската ерес била създадена от император Ираклий (611-641 г.) и цариградския патриарх Сергий (610-638 г.) при противодействието на римския папа св. Мартин и на йерусалимския патриарх св. Софроний (560 - 638 г.). Св. Максим, който поради знатния си произход и блестящо образование заемал длъжността на императорски секретар, веднага напуснал длъжността си след излизането на благоприятния за новата ерес указ и се отдалечил от двореца. Постъпил в уединената Хризополска обител до Халкидон, където процъфтявало любомъдрието (философията). Неговият смирен подвиг му спечелил уважението на братята и те против волята му го избрали за игумен, но поради смирение той не приел свещен сан и си останал обикновен монах. Когато ереста се засилила, той напуснал манастира си и от това време неговият живот бил неразривно свързан с историята на догматическата борба против монотелитите.От Цариград св. Максим се отправил на Запад и пътят му за там бил дълъг и труден. Известно време той бил и на остров Крит, където спорил с монофизитската партия.В края на 30-те години от VII в. той живял в Александрия и другаде в Египет. Едва в началото на 40-те години той вече е в латинска Африка (Картаген), където по това време се прехвърлили монотелитските размирици. Максим организирал православно противодействие. Всички жители на Африка и на близките острови почитали Максима като свой наставник и водач. Вижда се, че преподобният пътешествувал много из страната, бил във връзка с епископите, водил обширна преписка. Главно събитие през този африкански период от живота на преподобни Максим бил диспутът му с цариградския патриарх Пир, който дейно разпространявал ереста. В този картагенски спор доводите и красноречието на Максим увлекли и самия Пир, който се отказал за известно време от монотелитското си увлечение, но по-сетне страхът от гонение го заставил да се отрече наново от православието. И в Рим Максим се ползувал с голямо влияние и почит.Спорът с Пир в 645 г. дал повод за свикване на няколко епископски събори, които заедно с Латеранския събор (649 г.) на папа Мартин I (649-653 г.) излезли с ясни и решителни постановления за неслитната богочовешка двойственост на естествените воли и действия в Христа. Решенията на Латеранския събор със съпроводно послание на папата били разпратени навсякъде до християните. Обаче защитниците на православието претърпели сурово наказание като непокорници на царската воля. С военна принуда папа Мартин бил отведен през 653 г. в Цариград и след прибързан съд бил изпратен на заточение, гдето и починал. Едновременно бил отвлечен и Максим. В Цариград той бил съден като държавен престъпник, който смущавал църковния и гражданския мир. След увещанията, мъченията и оскърбленията, на които бил подложен, изповедникът кротко приключил:- Благодаря на моя Бог, че съм изтезаван за престъпления, които не съм извършил! Нека чрез това се умият волните ми прегрешения!Светските защитници на ереста - императорът и дворцовите сановници - се озлобявали, че преп. Максим твърдо отричал правото на императора да се разпорежда с догматите на вярата. Дълго и настойчиво те спорили с него, и когато той все пак се оказал непреклонен, била издадена присъда за изгнание в крепостта Визия в Тракия. И в заточението му те продължавали да го убеждават и угнетяват, като го местили от един затвор в друг.В 662 г. преподобни Максим отново бил подложен на кървави изтезания в Цариград, като накрай отрязали езика му и отсекли дясната му ръка, за да не може да проповядва и да пише. Подхвърлили на същото наказание и ученика му Анастасий, а след това развеждали и двамата по улиците и стъгдите за общо поругание, като показвали на тълпата отрязаните езици и ръце на мъчениците. Въпреки понесените страдания и рани те били изпратени на далечно заточение в Скития, както тогава се наричала Добруджа. Анастасий починал още по пътя, а св. Максим бил затворен в крепостта Схимарис, където починал на 13 август 662 г. като 82-годишен старец.Когато на VI вселенски събор в Цариград (680 г.) православието възтържествувало над ереста, мъченическият подвиг на св. Максим Изповедник бил оценен по достойнство. Светата Църква високо почита този прославен учител и проповедник на православната вяра.Бурният и страдалчески живот не попречил на знаменития изповедник да пише. Към най-важните му съчинения могат да се споменат: \"Тълкуване на трудни места от Свещеното Писание\", обяснения към съчиненията на Дионисий Ареопагит и Григорий Богослов, една дълга поредица от догматико-полемични трактати против монофизитите и монотелитите, забележителен диалог между игумен и монах върху духовния живот, 400 глави върху милосърдието, други 200 и 500 глави на богословски и икономически теми, \"Мистагогия\" - символично-мистично разглеждане на Църквата и култовите действия, 45 послания и други. Неговото литературно наследство е скъпо съкровище на християнската църква.Житие на св. мъченик НеофитВъв времето на жестокия император Диоклетиан (284-305 г.) в древния град Никея на малоазийската област Витиния живяло благочестивото християнско семейство на Теодор и жена му Флоренция, които имали благодатна рожба - юношата Неофит. Той бил слънчево дете. Още от десетгодишна възраст, когато посещавал училище, проявил изключителни за годините си качества. Той раздавал на бедните си другарчета вземаната от къщи храна и, докато те ядели, той се молил пред изображението на светия кръст, което сам начертавал върху източните порти на родния си град. Надарен от детство с дар на чудотворство, малкият Неофит удрял с ръката си каменната стена и от нея бликвала вода за пиене на другарчетата му, на които той запрещавал да казват за виденото чудо. Негово голямо чудо било възкресението на собствената му майка. Но той особено се проявил като удивителен мъченик за Христовата вяра.На 15-годишна възраст Неофит живеел в една пещера на Олимп (в Мала Азия) с един лъв. Гонението против християните било в пълна сила. По случай някакъв езически празник местните управители Декий и Уар устроили всенародно жертвоприношение на идолите. Усърдието им през този ден било още по-голямо, защото във Витиния пребивавали августът Диоклетиан и неговият кесар Максимиан Галерии, главният подбудител на кървавото гонение.Всред разгара на шумното езическо празненство изведнъж на тържището се появил юношата Неофит с лице, осияно от небесна светлина, както някога греел образът на Мойсей подир срещата му с Йехова. Ангел Божи го пренесъл на площада, за да свидетелствува пред всички истинността на християнската си вяра. Докато неговите съграждани едва познали сина на Теодор и Флоренция, а всички се учудвали на лъчезарния юноша, Неофит, за общо слисване, произнесъл дръзко изобличение на празната езическа вяра в неодушевените идоли и благоговейно възхвалил истинския Бог. Занемелият от изненада и гняв Декий напразно увещавал момъка да принесе жертва на идолите. Тогава той употребил върху него всевъзможни свирепи изтезания. Повесили на едно дърво съблечения Неофит и жестоко го били с волски жили. Мъките само увеличавали вдъхновението на младия изповедник и той изричал все по-пламенни слова за покаяние и вразумление на обезумелите езичници. Раните на пребитото и стъргано тяло на мъченика поливали с оцет и ръсили със сол, а от устата му излизал само молитвеният шепот: \"Сине Божи, помилвай ме!\" Не помогнали и неизбежните ласкателни обещания за награди и лекуване от най-изкусните лекари. Изуменият управител се видял в чудо пред това неустрашимо момче. Той го затворил в тъмница и изтичал до императорския палат.Августът и неговият кесар решили сами да видят този чудесен момък и на другия ден събрали населението на Херакловото игрище, където били поставени статуите на двамата императори. Самият Диоклетиан си присвоил прозвището Йовиан (Юпитер - римски бог) и изисквал да му принесат жертви, както на Юпитер. Нито императорското присъствие, нито силно разпалената пещ уплашили непоколебимия млад изповедник. Три дни държали юношата в огнената пещ със затворени врати, като се надявали, че и костите му ще се превърнат в пепел. На третия ден Неофит излязъл от пещта невредим, подобно на тримата момци от вавилонската пещ (Дан. 3:94).Но и това не вразумило мъчителите. Те търсили, с какво друго да го измъчат и погубят. Завели юношата на арената и пуснали срещу съблечения Неофит мечки стръвници, но те като укротени животни превили крака пред мъченика, а после се отдалечили. Накрай довели огромен и страшен лъв, но той се оказал същият, с който Неофит живял в Олимпийската пещера. Вместо да разкъса юношата, свирепият звяр близал нозете му и всички видели от очите му да се ронят сълзи.Така Бог посрамвал жестокостта на езичниците, които били по-свирепи от най-страшните зверове. Поразеният мъчител в безсилна злоба заповядал да убият Неофит. Тогава един звероподобен езичник с един удар на копието си го пронизал. Така юношата-мъченик прославил Бога със смъртта си на 21 януари 290 година. ", "date": "2018.01.21", "title": "Преп. Максим Изповедник. Св. мчк Неофит"}
{"url": "http://www.cross.bg/hotelut-dyshi-kabyl-1565913.html", "text": "/КРОСС/ Петима души бяха убитите при атака срещу един от най-луксозните хотели в столицата на Афганистан Кабул - „Интрконтинентал\".Хотелът бе превзет от трима терористи в събота вечер. Те открили стрелба по гостите, след което ги взели за заложници.Операцията на властите срещу терористите продължи цяла нощ и в крайна сметка на сутринта над 153 души бяха освободени - 40 от тях чужденци. Един чужденец има и сред загиналите петима. Още 8 души са ранени.Атентаторите са ликвидирани. Хотелът \"Интерконтинентал е разположен на хълм. Той е силно охраняват като повечето обществени сгради в столицата.Атаката е започнала с експлозия, последвало е прекъсване на тока. Нападателите са предизвикали пожар на четвъртия етаж на хотела, а след това са заели позиции на втория етаж, според друг източник от силите за сигурност.Хотелът за последно е бил атакуван от талибаните през 2011 г. Сега те отново поеха отговорност. Ръководената от НАТО мисия за решителна подкрепа твърди, че талибаните са подложени на натиск, след като САЩ увеличиха помощта си за афганистанските сили за сигурност и засилиха въздушните удари срещу тях, но атентатите в Кабул не спират.", "date": "2018.01.21", "title": "Атака срещу луксозен хотел в Кабул - 5 убити и над 150 спасени заложници"}
{"url": "http://www.cross.bg/bivsh-direktor-georgi-1565916.html", "text": "/КРОСС8 Андреа Казини, дългогодишен главен оперативен директор на „УниКредит Булбанк\", директор на бизнеса на \"УниКредит\" в ИталияВасил Люцканов, маркетинг мениджър в \"Маркетинг и реклама\" на ВГБПроф. Георги Костов, композитор, бивш министър на културатаЕлжана Попова, актрисаГеорги Георгиев - Жоро Пентаграма, дизайнерКамелия Тодорова, джаз певицаКамен Иванов, юрист, член на ВССРумен Антонов, изобретателСветлозар Лазаров, бивш главен секретар на МВРХристина Христова, бивш министър на труда и социалната политикаТодор Белчев, бизнесмен, съсобственик на \"Технополис\" ", "date": "2018.01.21", "title": "Рожденици на 21 януари"}
{"url": "http://www.cross.bg/nikoga-bavno-vurvya-1565909.html", "text": "/КРОСС/ Може да вървя бавно, но никога назад!Ейбрахам Линкълн ", "date": "2018.01.21", "title": "Може да вървя бавно, но никога..."}
{"url": "http://www.cross.bg/ymeren-snyag-duzhd-1565918.html", "text": "/КРОСС/ Днес бързо ще се заоблачи и по-късно през деня отново ще завали, в северозападните и планинските райони - сняг, в останалата част от страната - дъжд. Вятърът ще се ориентира от югоизток, ще е до умерен. Максималните температури ще бъдат между 2° и 7°. През нощта срещу понеделник валежите ще се усилят, по- значителни ще са в Предбалкана и Родопската област. От североизток, по-късно от северозапад и север, с усилване на вятъра, ще нахлува още студен въздух. По Черноморието ще е облачно и дъждовно. Ще духа до умерен изток-югоизточен вятър. Максималните температури ще са 6°-8°. Температурата на морската вода е 7°- 8°. Вълнението на морето ще е 2-3 бала.В планините ще бъде облачно и ветровито, с умерен и силен югозападен вятър. Ще превалява сняг, в Източни Родопи, Странджа и Сакар - дъжд. Максималната температура на височина 1200 метра ще е около 2°, на 2000 метра - около минус 3°.Атмосферното налягане е по-ниско от средното за месеца, ще продължи да се понижава.", "date": "2018.01.21", "title": "И днес продължава да вали дъжд и сняг"}
{"url": "http://www.cross.bg/slabo-zemetresenie-kraii-petrich-1565919.html", "text": "/КРОСС/ Земетресение с магнитуд 2.3 по скалата на Рихтер е регистрирано край село Кладенци, област Благоевград - недалеч от Петрич.Това сочи справка на интернет страницата на Националния институт по геофизика, геодезия и география към БАН, цитирана от Фокус.Трусът е регистриран в 03.25 часа.", "date": "2018.01.21", "title": "Слабо земетресение край Петрич"}
{"url": "http://www.cross.bg/hotel-dvama-dyshi-1565920.html", "text": "/КРОСС/ Най-малко двама души загинаха, а десетки са ранени при пожар в хотел в центъра на чешката столица Прага.Пожарът в четиризвездния хотел „Евростарс Давид\", в Новия град, близо до река Вълтава, избухнал вечерта, съобщава БТВ.В горящия хотел е имало 40 души - гости  и персонал. Те са евакуирани от спасители и пожарникари.Сред пострадалите са и двама огнеборци. Причините за инцидента се изясняват.", "date": "2018.01.21", "title": "Пожар в хотел в Прага, има жертви"}
{"url": "http://www.cross.bg/tema-boiiko-borisov-1565914.html", "text": "/КРОСС/ Тема: Хронология на една визита. Какво остана скрито от срещата между Бойко Борисов и Ангела Меркел?Гост: Румяна Бъчварова, началник на кабинета на министър-председателя Бойко БорисовТема: Миролюба Бенатова представя: „Българинът със звездите\".Тема: Без срок на годност. Актьорите Георги Мамалев и Асен Блатечки.Тема: Тя е момичето на Бонд, но не той я разплака. Актрисата Рейчъл Грант, обвинила една от екшън-звездите на Холивуд в сексуално посегателство, по време на снимки в България. Ексклузивен разказ пред Диана Любенова.Тема: Тодор Живков влезе в учебниците за 10 клас.Тема: Битката между половете или войната на предразсъдъците, кое спъва Истанбулската конвенция.Гост: Цецка Цачева, министър на правосъдиетоТема: Какво съветва съветниткът по бъдещето? Кристиан Вигенин, за новия си пост в Брюксел?Тема: Големият Стефан Мавродиев.Тема: Държавата за зимния туризъм. Има ли компромиси по казуса Пирин? Гост: Николина Ангелкова, министър на туризмаТема: Реформи и форми на здравеопазването.Гост: Д-р Красимира Иванова, сестра на премиера Бойко БорисовТема: Нов превод на Истанбулската конвенция, стари спорове. Гост: Валерия Велева, журналист; Йорданка Бекирска, адвокатТема: Група \"Сигнал\", с покана за любовен концерт.Тема: Биляна Петринска: Щастието, което дава пристан в кариерата.Тема: Боряна Пунчева: Филмопроизводството на БНТ - реалност и проекти.Тема: Проф. Ева Соколова, със спомени за Йордан Соколов.  ", "date": "2018.01.21", "title": "По телевизията в неделя сутрин"}
