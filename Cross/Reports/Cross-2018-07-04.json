{"url": "http://www.cross.bg/ato-noviya-tectove-1578397.html", "text": "/КРОСС/ Mapĸeтингoвaтa ĸoмпaния Аlіmаmа, coбcтвeнocт нa Аlіbаbа, пpeдcтaви нoв изĸycтвeн интeлeĸт, изпoлзвaн ĸaтo ĸoпиpaйтъp.Kлиeнтитe мoгaт избиpaт пapaмeтpитe нa cвoятa бъдeщa peĸлaмa, ĸaтo нoвият aлгopитъм paбoти cъc cĸopocт 20 000 peдa тeĸcт в ceĸyндa. Koмпaниятa cъoбщи, чe нoвият AI e oбyчeн чpeз нaй-cъвpeмeнни мeтoди и пpeминaвa тecтa нa Tюpинг. Toecт, xopaтa нe мoгaт дa гo paзличaт oт чoвeĸa и гo пpиeмaт зa чoвeĸ.Koмпaниятa e cъздaлa ĸoмпютъpния ĸoпиpaйтъp пpeдимнo зa cвoитe интepнeт мaгaзини, ĸaтo нaпpимep Тmаll или Таоbао. B тяx eжeднeвнo ce пoявявaт xиляди нoви cтoĸи, зa ĸoитo e нeoбxoдимa cъoтвeтнaтa peĸлaмa. Аlіmаmа нe жeлae нa нaeмa xopa зa тeзи дeйнocт, пoнeжe eфeĸтивнocттa нa нoвия AI e знaчитeлнo пo-виcoĸa.B нoвия AI ca зaлoжeни нaй-нoвитe дocтижeния в oблacттa нa нaтypaлнaтa peч и дълбoĸoтo мaшиннo oбyчeниe. Aлгopитъмът изпoлзвa тeзи възмoжнocти, зa дa изyчaвa нaй-зaдълбoчeнo милиoни тeĸcтoвe и нa тaзи ocнoвa дa cъздaвa coбcтвeни мaтepиaли.Peĸлaмнитe aгeнти нa paзличнитe пpoизвoдитeли вeчe изпoлзвaт нoвия AI, зa дa пoлyчaт нaй-пoдxoдящитe тeĸcтoвe зa cвoитe пpoдyĸти. Kлиeнтът мoжe дa peгyлиpa oбeмa нa тeĸcтa, eмoциoнaлнoтo мy cъдъpжaниe и дa гo нacoчи ĸъм нaй-пoдxoдящaтa цeлeвa ayдитopия.Πиcaнeтo нa peĸлaмни тeĸcтoвe cъвceм ĸaтo чoвeĸ вeчe нe e фaнтacтиĸa. Haй-нoвитe изĸycтвeни интeлeĸти пpaвят пo-дoбpa диaгнocтиĸa oт xopaтa-лeĸapи, в CAЩ AI aлгopитми зaпoчнaxa дa пpoвepявaт cъчинeниятa нa cтyдeнтитe. Имa и мнoгo дpyги пpимepи.", "date": "2018.07.04", "title": "Изкуствен интелект на Alibaba премина теста на Тюринг"}
{"url": "http://www.cross.bg/margarita-kokteiila-mark-1578390.html", "text": "/КРОСС/ Мечка влезе в джакузито на калифорниеца Марк Хоф, позабавлява се, а след това му изпи коктейла „Маргарита“, съобщава The Sacramento Bee.Марк тъкмо се готвел да изпие „Маргарита“-та си, когато дочул шум в задния си двор и видял, че мечката се промъква през оградата. Само след няколко минути мецаната вече седяла в джакузито и нямала никакво намерение да си ходи.После звярът видял коктейла и го изпил.След като мечката най-накрая си тръгнала, човекът си направил двойна „Маргарита“ като компенсация за преживения стрес.\n\t\t\t\t\t", "date": "2018.07.04", "title": "Мечка се изкъпа в джакузито на калифорниец и му изпи „Маргарита“-та (ВИДЕО)"}
{"url": "http://www.cross.bg/plovdiv-dokato-katastrofa-1578394.html", "text": "/КРОСС/ Тежка катастрофа на обходния път на Пловдив. Лек автомобил навлязъл в насрещната лента за движение и се блъснал в камион. На място е загинала 69-годишна жена, която е управлявала леката кола.Пътят беше затворен за 3 часа, докато се направи оглед на мястото на катастрофата. Причините все още се изясняват, но една от версиите е, че на жената ѝ е прилошало докато шофира. ", "date": "2018.07.04", "title": "Жена загина при тежка катастрофа край Пловдив"}
{"url": "http://www.cross.bg/fandukova-solynska-garantziyata-1578400.html", "text": "/КРОСС/ „Махаме контейнерите за отпадъци от улиците в зона 2 и 4, където в момента текат ремонти. Боклукът отива под земята”. Това съобщи кметът на София Йорданка Фандъкова, която провери как върви ремонтът на столичната улица „Солунска”, предаде БГНЕС.„Всички контейнери по ул. „Солунска” минават под земята. Това е трайна политика на общината, но й струва доста по-скъпо от контейнерите, които разполагаме по тротоари и улици. Затова се възползваме от интегрирани проекти и заедно с тях се стараем да прилагаме тази форма, която е и по-екологична и прави града по-привлекателен.”, заяви кметът.Фандъкова обясни още, че на ъглите на „Солунска” и „Христо Белчев” са направени и първите в града изнесени ъгли, които правят тротоара по-широк и не позволяват на автомобилите да паркират по тях. Настилката на една от най-знаковите улици в града каквато е „Солунска“ вече е с паваж, тротоарите са решени с гранитни плочи, а оттоците на сградите са прибрани в едни доста по-елегантни оттоци на тротоара.Кметът обяви още, че от днес е пуснато движението в участъка от бул. „Витоша“ до ул. „Христо Белчев”, като до няколко дни се очаква то да стигне и до ул. „Ангел Кънчев”.Столичният градоначалник уточни, че срокът, в който трябва да приключи ремонта на ул. „Солунска“ в участъка от бул. „Витоша“ до ул. „Граф Игнатиев“ е преди 15 септември и подчерта, че е възложила на всички обекти, на които се работи в момента, да работят с удължено работно време – от по-рано сутрин до по-късно вечер.Фандъкова каза, че не може да обещае, че някоя плочка няма да се разклати във времето, но е категорична, че няма да плати за некачествен ремонт. Тя поясни, че неустойката за забавяне е около 200 000 лева на ден, санкциите за недобре свършена работа са доста солени, а гаранцията на обекта е 5 години, като при подписването на договора е взета и парична гаранция, която остава до приключване на обекта.„При завършване на обекта освобождаваме 50% от гаранцията, а останалите 50% при изтичане на гаранцията от 5 години, за да може ако възникнат проблеми да ги отстраняваме с парите на строителя, а не със средствата на данъкоплатците”, каза Фандъкова.Тя каза още, че разширението на „Тодор Каблешков” върви в срок и се очаква движението там да бъде пуснато около 20 юли.Започна ремонтът и в двете градини „Кристал” и „Св. Климент Охридски”, както и ремонтът на тротоарите на ул. „Московска”, от които ще бъдат премахнати автомобилите, добави кметът.Зам.-кметът по транспорт Евгени Крусев, който също присъства на инспекцията обяви, че се подготвя процедура за ремонта на „Солунска” в участъка от бул. „Витоша” до бул. „Христо Ботев”. Не е ясно още обаче дали реконструкцията ще започне тази година или догодина, поясни Крусев, който добави, че най-късно до края на 2019 г. цялата улица трябва да бъде ремонтирана.На въпрос на БГНЕС дали ще бъдат премахнати автомобилите от т.нар. депутатски паркинг, който се намира на площадното пространство пред храм-паметника „Свети Александър Невски“, Фандъкова каза, че в момента се водят разговори с председателя на НС Цвета Караянчева и се надява да се постигне решение, което да удовлетвори гражданите и да позволи нормалната работа на депутатите да продължи. Тя добави още, че няма да има ремонт на площадното пространство пред катедралата, а само в частта на улицата пред Синодалната палата, която води до ул. „Г.С. Раковски“, където ще бъдат ремонтирани само тротоарите.", "date": "2018.07.04", "title": "Махат контейнерите в центъра на София, боклукът отива под земята"}
{"url": "http://www.cross.bg/raketa-diametur-orbita-1578392.html", "text": "/КРОСС/ Китай разработва нова свръхтежка космическа ракета, съобщава AFP. Проектирано е ракетата да може да извежда на ниска орбита до 140 тона полезен товар.Проектът е наречен Long March-9 и се планира първата степен на ракетата да е с диаметър 10 метра, като тя ще разполага с четири ускорителни блока, всеки с диаметър 5 метра.Ракетата може да бъде използвана за пилотирани полети до Луната, извеждане на апарати в дълбокия Космос и даже за строителство на слънчева електростанция в околоземна орбита.Паралелно с тази разработка Китай работи и върху проект за ракета с връщаща се първа степен. Изпитанията ще започнат през 2021 година, допълва AFP.", "date": "2018.07.04", "title": "Китай разработва нова свръхтежка космическа ракета"}
{"url": "http://www.cross.bg/vidin-sreshta-denitza-1578378.html", "text": "/КРОСС/ Утре - 5 юли, заместник-министърът на регионалното развитие и благоустройството Деница Николова ще участва в работна среща във Видин. Тя се организира от областния управител на Видин Албена Георгиева и ще се състои в Конферентния център на Областната администрация.На срещата ще бъдат обсъдени новото статистическо райониране на страната, предстоящата реформа в регионалната политика, бъдещата кохезионна политика на ЕС в програмния период след 2020 г. Сред темите за дискусия ще бъдат и възможностите за подкрепа и финансиране на обекти в Област Видин, председателството на стратегията на ЕС за Дунавския региони др. В работната среща се предвижда да участват също кметове на общини в Област Видин, председатели на Общински съвети, началници на регионални дирекции, неправителствени организации, представители на бизнеса и др. ", "date": "2018.07.04", "title": "Зам.-министър Деница Николова ще посети Видин"}
{"url": "http://www.cross.bg/kevr-reshenie-tzenite-1578391.html", "text": "/КРОСС/Омбудсманът определи като \"абсурд\" законовата възможност единствено енергийните дружества да могат да обжалват решенията на енергийния регулатор за цените на природния газ, топло- и електроенергията. Манолова каза това във връзка с решението на Конституционния съд от вчера, с което се отхвърля възможността граждани да обжалват ценовите решения на КЕВР: \"Нали разбирате какъв е абсурдът? ЧЕЗ, например, има право да обжалва актовете на КЕВР, с които се повишава цената на тока. Така е и със Столичната топлофикация. Защо Топлофикация обжалва новото решение за цената на парното, след като тя е удовлетворена изцяло? На практика ощетените са гражданите, а те не могат да атакуват тези решения, които са важни за всяко българско домакинство\". Манолова внесе иск в прокуратурата срещу решението на енергийния регулатор да повиши от 1 юли цените на тока и парното.До месец Върховната административна прокуратура (ВАП) ще реши дали ще протестира пред съда увеличението на цената на тока с 2 на сто и на парното със 7%, влезли в сила от 1 юли с решение на Комисията за енергийно и водно регулиране (КЕВР). Иск срещу това решение в прокуратурата внесе омбудсманът. \"КЕВР трябва да разберат, че те не са абсолютно безконтролни и над закона, и че няма инстанция или институция, която да може да иска проверка на техните актове\", подчерта Манолова.\"Върховната административна прокуратура ще изиска от регулатора над 30 преписки и след това ще бъде взето решение дали увеличението на цените ще бъде оспорено в съда\", обясни заместник главния прокурор Ася Петрова. \"Съдът, ако възприеме нашата теза, че решението на КЕВР е взето в нарушение на процедурата или в нарушение на закона, ще отмени това решение. Ще трябва да уточним и това, че оспорването на решенията на КЕВР не спира изпълнението на тези решения. Такъв е законът“. Според Мая Манолова повишение не се налага, защото в края на миналата година тези цени не са били намалени, въпреки поевтиняването на газа с около 7%. \"Тоест, КЕВР коригира цените само когато са в ущърб на гражданите“, заяви Манолова в съобщение до медиите. Вчера Конституционният съд отхвърли възможността граждани да обжалват решенията на регулатора за цените на тока и газа. Делото бе образувано през март по искане на омбудсмана.", "date": "2018.07.04", "title": "Омбудсманът: Абсурд е само енергийните дружества да могат да обжалват решенията на КЕВР"}
{"url": "http://www.cross.bg/godini-aleksandriya-alabastur-1578396.html", "text": "/КРОСС/ Египетски археолози откриха гранитен саркофаг с дължина 2,65 м, за който се смята, че е най-големият, намиран някога в Александрия, съобщи в. \"Дейли мейл\".Той е бил заровен на пет метра дълбочина заедно с огромна глава от алабастър, вероятно принадлежала на собственика на гробницата.Археолозите, работещи за Върховния съвет по въпросите на паметниците на културата на Египет, се натъкнали на древната гробница по време на разкопки в квартала \"Сиди Габер\" в Александрия преди строителни работи. ", "date": "2018.07.04", "title": "Археолози откриха саркофаг на 2000 години в Александрия"}
{"url": "http://www.cross.bg/izrael-siriya-netanyahy-1578403.html", "text": "/КРОСС/ Израелският премиер Бенямин Нетаняху ще се срещне в Москва другата седмица с руския президент Владимир Путин. Това се казва в кратко съобщение на кабинета на министър-председателя на Израел, цитирано от Reuters.Срещата е насрочена за 11 юли.Нетаняху и Путин периодично се срещат и обсъждат регионални въпроси, особено такива, отнасящи се до взаимните им интереси в гражданската война и до избягването на случайни сблъсъци между израелските и руските сили при действията им в Сирия. За последно двамата лидери се срещнаха през май в Москва.Израел е обезпокоен и че Техеран установява военно присъствие в Сирия и нанесе удари по ирански цели там.Миналия месец с подкрепата на Русия сирийският президент Башар Асад предприе настъпление, за да си върне югозападната провинция Дараа, което накара хиляди бежанци да тръгнат към съседните Йордания и Израел.В неделя Израел засили присъствието на свои танкови войски и артилерия по границата със Сирия на Голанските възвишения и предупреди силите на Дамаск да не приближават при операциите им за прочистване на зоните по границата, които са под контрола на бунтовниците.\"От 1974 г. имаме договорености със Сирия за разделяне на силите, това е фундаментално споразумение. Ние ще го спазваме добросъвестно и всички останали имат задължение да правят същото\", каза Нетаняху в израз на прикрито предупреждение, че Израел няма да приеме никакви нарушения на границата.Откакто през 2015 г. се намеси в гражданската война в Сирия на страната на Асад, Русия като цяло си затваряше очите за израелските удари по предполагаеми пратки с оръжие и места на разполагане на съюзниците на сирийския президент Иран и \"Хизбула\".", "date": "2018.07.04", "title": "Нетаняху отива спешно при Путин"}
{"url": "http://www.cross.bg/iiotova-festival-vitzeprezidenta-1578383.html", "text": "/КРОСС/ На 5 юли, четвъртък, от 10.00 часа вицепрезидентът Илияна Йотова ще присъства на церемонията по случай 139 години от създаването на Министерство на вътрешните работи. Церемонията ще се проведе пред Паметника на незнайния воин.От 20.00 часа в летен театър „Аполония“, гр. Созопол Илияна Йотова ще открие XIII Международен младежки фестивал на изкуствата „Музите“. Многожанровият фестивал, който се провежда под патронажа на вицепрезидента, продължава до 15 юли и събира участници от цял свят.", "date": "2018.07.04", "title": "Програма на вицепрезидента Илияна Йотова за 5 юли"}
{"url": "http://www.cross.bg/avramov-stamenov-sofiya-1578387.html", "text": "/КРОСС/ Борислав Аврамов, брат на депутата Димитър Аврамов от ДПС, е сред разследваните за убийството на данъчния Иво Стаменов в София. Група от трима души, сред които и Аврамов, са задържани на 3 юли при специализирана операция на ГДБОП, съобщи прокуратурата.Според събраните доказателства групата е решавала чрез брутални силови действия (и срещу солидно заплащане) финансови спорове в полза на някоя от страните, поемала е и е изпълнявала поръчки за „наказателни акции“ срещу конкретни хора, или е възлагала изпълнението им на трети лица, уточниха от обвинението.Събрани са доказателства, че групата е възлагала поръчки за следене и нанасяне на побой над застреляния на 19 декември 2017 г. в София директор на звено „Фискален контрол” в НАП Иво Стаменов.", "date": "2018.07.04", "title": "Разследват брат на депутат от ДПС за убийството на данъчния Иво Стаменов"}
{"url": "http://www.cross.bg/transport-evroparlamenta-makron-1578405.html", "text": "/КРОСС/ Спорният пакет \"Мобилност\" за статута на превозвачите, известен като пакета \"Макрон\", не беше приет от Европарламента.Обсъжданията по текстовете започват отначало, решиха депутатите в Страсбург след повече от година спорове.Текстовете се връщат обратно в Комисията по транспорт.Не е ясно кога ще има решение на евродепутатите, а след него предстоят преговори и с други евроинституции.", "date": "2018.07.04", "title": "Пакетът \"Макрон\" се връща в комисията по транспорт на Европарламента"}
{"url": "http://www.cross.bg/poruchki-brat-sofiya-1578399.html", "text": "/КРОСС/ Специализираната прокуратура повдигна обвинения на четирима участници в организирана престъпна група за рекет, действала на територията на София и други градове в страната от март 2016 г.Ръководителят на бандата е брат на депутат. По информация на NOVA става дума за Борис Аврамов, брат на Димитър Аврамов от ДПС.Народният представител каза, че не поддържа почти никаква връзка с брат си. Заяви, че разбира за задържането му от медиите.Лидерът на групата и други двама негови съучастници бяха задържани във вторник при акция на ГДБОП и Спецпрокуратурата в София, Приморско и Белово. Четвъртият член на групата е в Бургаския затвор, където излежава присъда за незаконно притежание на оръжие.\"“, коментира главният секретар на МВР Младен Маринов.Според събраните доказателства обвиняемите са решавали финансови спорове чрез брутални силови действия и срещу солидно заплащане. Групата поемала и изпълнявала поръчки за „наказателни акции“ срещу конкретни хора или е възлагала изпълнението им на трети лица.Имало доказателства и за това, че бандата давала поръчки за следене и нанасяне на побой над застреляния на 19 декември 2017 г. в София директор на звено „Фискален контрол” в НАП Иво Стаменов.Сред основните задачи на разследващите е да установят дали участници в групата или лица, на които са възлагани поръчки, имат връзка с покушението над Стаменов.", "date": "2018.07.04", "title": "Ръководителят на група за „мокри” поръчки – брат на депутат"}
{"url": "http://www.cross.bg/putnitzi-sylavesi-selayar-1578389.html", "text": "/КРОСС/ Най-малко 34 души загинаха, а 155 пътници бяха спасени от ферибота, който при лошо време заседна вчера край бреговете на индонезийския остров Сулавеси, предаде АФП, цитирайки данни на властите.Фериботът „Лестари“ имал на борда си почти 190 души, когато пробойна в корпуса принудила капитана да го насочи към плитчина на около 300 метра от остров Селаяр, край по-големия Сулавеси.Снимки от инцидента във вторник следобед показаха как ужасени пътници се държат за наклонения корпус на съда, а други са в морето в очакване на помощ.Вълни наводниха палубата на ферибота, помитайки над 100-те камиони и други превозни средства на борда, докато спасителите се бореха със силни ветрове и бурното море, за да извадят бедстващите от водата.Помагаха им рибари и местни жители с по-малки лодки, тъй като лошото време не позволяваше на по-големи съдове да доближат ферибота.Транспортното министерство съобщи, че повечето пътници са били със спасителни жилетки. И че капитанът и собственикът на съда били последните двама, които го напуснали.48-метровият ферибот пътувал от Сулавеси за Селаяр, когато силни ветрове и големи вълни повредили корпуса и той започнал да поема вода. Капитанът нарочно го насочил да заседне по-близо до брега в опит да намали жертвите.Фериботът превозвал местна валута за около $2 млн. за банков клон на Селаяр, с които да бъдат платени бонуси на местни чиновници. Парите в седем сака днес бяха извадени от съда.Подобни инциденти не са рядко явление в Индонезия, където фериботите често са претоварени. На 18 юни близо 200 души се удавиха при потъване на ферибот във вулканично езеро в провинция Северна Суматра.", "date": "2018.07.04", "title": "Над 30 загинали при корабокрушение на индонезийски ферибот"}
{"url": "http://www.cross.bg/naim-sekai-dushterya-1578401.html", "text": "/КРОСС/ Смятаната за първородна дъщеря на легендарния щангист Наим Сюлейманоглу - Секаи Мори, пристигна в Истанбул. Днес предстои гробът на великия спортист да бъде отворен, предадоха турските медии.Ексхумацията ще бъде направена, след като преди това японката заведе дело за бащинство, а адвокатите й поискаха ДНК анализ. Майката на Секаи е японска журналистка. Двамата с Наим се запознават по време на Олимпиадата в Сеул през 1988 година.След това японката идва да живее с Наим в Анкара, но след раждането на Секаи майката и дъщерята се връщат в Япония. Според някои твърдения баща и дъщеря не са се виждали след това, а според други - в даден период те общували, но после връзката им прекъснала, предаде „24 Родопи“.В интервю преди десетина години Сюлейманоглу бе казал, че има четири дъщери - две от една майка, а другите две от различни. Близки на Наим чрез турското посолство в Токио откриха следите на Секаи Мори в Япония. По техни данни японската дъщеря е завела дело за доказване на бащинството. В рамките на делото да бъде отворен гробът за ексхумация.", "date": "2018.07.04", "title": "Отварят гроба на големия щангист Наим Сюлейманоглу "}
{"url": "http://www.cross.bg/yvrezhdaniya-maiikite-detza-1578393.html", "text": "/КРОСС/ Близо 500 подписа в подкрепа на исканията на майките на деца с увреждания за създаване на Закон за личната помощ, оценка на индивидуалните потребности и създаване на електронен регистър на хората с увреждания се събраха днес в Сливен. Протестът на майките се състоя пред сградата на Общината.Заедно с децата си те носеха черни фланелки с надпис „Системата ни убива\" и черни балони.Според протестиращите към момента действащата нормативна уредба лишава майките от право на труд и обрича семействата на мизерия.\"Аз не работя от седем години, откакто съм станала майка изобщо. Трудно се справяме. Само един човек работи вкъщи - бащата\".\"Личен асистент съм, но, честно казано, вече ми омръзна да се боря за часове, въобще дали ще ме одобрят и нямам и друга алтернатива за работа. По принцип искам да работя, но...\".\"Това, за което се борим, е Законът за личната помощ, т.е. за нашата сигурност и бъдещето на нашите деца\".Майките коментираха, че ако се приемат всички техни предложения, са готови да се върнат на пазара на труда. Подписката в подкрепа на исканията на родителите на деца с увреждания за административни реформи продължава. ", "date": "2018.07.04", "title": "Подписи в подкрепа на исканията за създаване на Закон за личната помощ събраха в Сливен"}
{"url": "http://www.cross.bg/torbichki-plastmasovi-torbi-1578388.html", "text": "/КРОСС/ На 3-ти юли, международния ден за свят без пластмасови торбички, двадесет и пет метрова риба направена от полиетиленови пликове се появи на площада пред Морското казино в Бургас. Атракцията е идея на екологичните организации „За Земята“ и „Грийнпийс“ – България и е част от кампанията „Свободни от пластмаса“.Голямата пластмасова риба бе разпъната с помощта на доброволци и привлече вниманието на стотици минувачи. Жители и посетители на морския град научиха как да намалят зависимостта от еднократната пластмаса в ежедневието си благодарение на привлекателни пощенски картички с посланията на кампанията „Свободни от пластмаса“. Пластмасовите торбички са сред трите най-често срещани отпадъци по плажовете и във водите на Черно море и са причина за замърсявания из цялата страна. Разделното събиране и рециклиране на полиетиленовите торбички е технически трудно осъществимо и не би решило растящия проблем с ненужното използване на еднократни пластмаси. Същевременно има множество добре познати и достъпни заместители на пластмасовите пликове като чанти за многократна употреба, пазарски колички, кошници, раници, платнени торби, мрежи, хартиени или биоразградими торби.Докато в Дания и Финландия един човек използва средно по 4 торбички годишно, според данните на НСИ средностатистическият българин използва по 2-3 пластмасови торби всеки ден. В Ирландия таксата от 22 цента (43 стотинки) на торба е достатъчна, за да накара ирландците да използват по едва 18 торбички на човек годишно. У нас, въпреки въвеждането на еко-такса, количеството полимерни пликове, които се продават всяка година, се е удвоило от 5 килограма на човек през 2010 г. до 10 килограма на човек през 2016 г. Българските търговци са длъжни да изискват заплащане за повечето видове торбички с дръжки, включително на откритите пазари и в малките магазини. Неспазването на тези изисквания е широко разпространено, тъй като практически липсва контрол от държавните органи. Със задължението да информират обществото за вредите от торбичките са натоварени самите производители и вносители на торбички, но засега няма широко популярни кампании в медиите, интернет или търговските обекти.До края на тази година България е длъжна да гарантира, че леките пластмасови торби се предлагат само срещу заплащане на мястото на продажба, според изискванията на Директивата за пластмасовите торбички. Пластмасовите торбички за пазаруване са един от главните замърсители в природата и града, които носят екологични и икономически вреди, но лесно могат да бъдат заместени с по-добри алтернативи. Според активистите от кампания „Свободни от пластмаса“ в България трябва незабавно да се въведе задължителна и достатъчно висока еко-такса върху всички пластмасови торбички без изключение, която да насърчи купувачите да си носят собствени пазарски чанти. След като потребителите отвикнат от безплатните пластмасови торбички, те трябва да бъдат напълно забранени към 2025 г. и заменени с торби от биоразградими и дълготрайни материали.", "date": "2018.07.04", "title": "Бургас отбеляза международния ден без пластмасови торбички с 25 метрова риба от пликове   "}
{"url": "http://www.cross.bg/rysiya-obseg-ryskiya-1578402.html", "text": "/КРОСС/ Русия притежава най-малко шест вида оръжия, чиито възможности надхвърлят тези на най-добрите им западни аналози. Те вече се доставят във войските; предвижда се програмата да приключи до 2027 година, заяви пред състава на военната академия към руския Генщаб вицепремиерът Юрий Борисов, цитиран в седмичното издание \"Военнопромишлен куриер\".Списъкът включва стратегическия ракетен комплекс, изстрелващ междуконтинентални балистични ракети \"Сармат\", изтребител от пето поколение, познат като Су-57, Т-50 или ПАК ФА, високозащитен танк Т-14 с платформа \"Армата\", мобилна зенитна система С-500, мобилен ударен антисателитен комплекс \"Нудол\" и мобилна система за радиоелектронно потискане на сателитни комуникации \"Тирада-2С\".В тази връзка \"Лента\" припомня скорошно изявление на руския военен експерт Константин Сивков, че Москва разполага с \"великолепни ракетни въоръжения, но във войските има малко такива\", докато \"оръжията на американците са по-лоши от нашите, но войските имат много от тях\".Експерти на \"Известия\" коментират съобщения в руския печат, че стратегическите бомбардировачи на Москва Ту-22M3 ще бъдат снабдени с най-нови хиперзвукови ракети \"Кинжал\", представени през март пред парламента от президента Владимир Путин.Руската бойна авиация има близо 60 такива бомбардировача на въоръжение и още няколко десетки - на консервация, посочват специалистите. Според вестника става дума за авиационен вариант на ракетите \"Искандер\", който има далеч по-висока максимална скорост и по-голям обсег - до 2000 км вместо 480. Експертите твърдят, че така Русия не нарушава договора за ракетите със среден и по-малък обсег, забраняващ производството, тестовете и разполагането на наземни ракети с обсег от 500 до 2500 км.\"Кинжалите\" - по 4 броя на машина, се очаква рязко да повишат възможностите на Ту-22M3 за поразяване на далечни цели, без самолетите да навлизат в зоната, където са уязвими за противовъздушната отбрана на противника.\"Системата естествено е чисто ударна, но в рамките на руската военна доктрина има отбранително предназначение. В случай на хипотетичен сблъсък между Русия и НАТО на европейския континент \"кинжалите\", най-вече в неядрен вариант, се предвижда да станат основно средство за унищожаване на тиловата инфраструктура на алианса, като блокират прехвърлянето на войски, на техника и парализират управлението на военните действия\", обяснява \"Известия\".Според изданието употребата на подобни средства цели по-специално \"максимално да отдалечи момента, когато единствено ефикасно средство за противодействие ще стане използването на ядрени оръжия\". \"Съществуват ли \"кинжали\" в ядрен вариант? Би било странно да не е така\", отбелязва руският всекидневник, цитиран от \"Дарик\".", "date": "2018.07.04", "title": "Юрий Борисов: Русия притежава най-новите оръжия "}
{"url": "http://www.cross.bg/bezdimnite-boiiko-aktziz-1578404.html", "text": "/КРОСС/ Премиерът Бойко Борисов обяви, че оттегля законопроекта за акциз върху бездимните цигари.Обяви, че е бесен на патриотите, които се обявиха срещу предложението.Нарече поведението им „зверски популизъм”. ", "date": "2018.07.04", "title": "Бойко Борисов оттегля законопроекта за акциз върху бездимните цигари"}
{"url": "http://www.cross.bg/inspektori-byrgas-danuchni-1578373.html", "text": "/КРОСС/ Данъчни инспектори под прикритие атакуваха базар за български стоки в центъра на Бургас и запечатаха половината павилиони.От днес започна лятната кампания на приходната агенция по Черноморието. Шест обекта принудително затвориха, след като данъчни инспектори в ролята на таен клиент установиха, че не издават касов бон.Санкцията е запечатване за две седмици, което означава, че те на практика няма да отворят въобще, тъй като временният базар е в Бургас за още няколко дни.„Няма значение дали покупката е за 1 лев, за 10 лева или за повече. Касовата бележка трябва да се издава не когато клиентът поиска, тя просто трябва да се издава!”, подчерта говорителят на бургаските данъчни Христо Узунов.", "date": "2018.07.04", "title": "Данъчните отиват на море, затварят обекти, ако не видят касов бон"}
{"url": "http://www.cross.bg/strandzha-kunev-oblast-1578379.html", "text": "/КРОСС/ \"Трябва да се прекрати изтребването на животни в Странджа. Не може по този начин да се действа. Убеден съм, че има и други начини, с които може да се противодейства.За местните хора това е поминъкът, хлябът им\". Това заяви народният представител Петър Кънев по време на извънредна среща, инициирана от народните представители от ПГ на \"БСП за България\" по повод унищожаване на стотици овце и кози в Странджа.На срещата присъстваха вицепремиерът Валери Симеонов и депутати от Бургаска и Ямболска област от всички парламентарни групи, с изключение на ГЕРБ. Кънев подчерта, че темата е надпартийна и трябва да се търсят решения. По неговите думи Странджа е най-обезлюдената област в страната.Той настоя да се намерят други начини за контрол, без да се избиват животните. Като пример посочи поставяне под карантина, но и този вариант крие рискове.", "date": "2018.07.04", "title": " Петър Кънев: Изтребването на животни в Странджа трябва да спре"}
{"url": "http://www.cross.bg/yuventys-ronaldo-torino-1578380.html", "text": "/КРОСС/ Кристиано Роналдо вече е в Торино, където си избира дом. Португалската звезда е пред трансфер в \"Ювентус\". Информацията съобщава \"Марка\", като изданието се позовава на източници от \"Реал\" Мадрид.Носителят на \"Златната топка\" винаги е твърдял, че той и семейството му се чувстват великолепно в испанската столица. Очевидно обаче бъдещето му е свързано с Италия.Твърди се, че \"Ювентус\" е готов да плати 300 милиона евро за правата на Кристиано, а годишната му заплата ще възлиза на 30 милиона евро.Медиите в Италия твърдят, че решаващ за избора на Роналдо е един интересен факт. Феновете на \"Ювентус\" го аплодираха насред Торино, когато нападателят отбеляза ефектен гол със задна ножица в Шампионската лига през миналия сезон.", "date": "2018.07.04", "title": "Роналдо търси дом в Рим скоро подписва с Ювентус "}
{"url": "http://www.cross.bg/gryp-visochina-chast-1578375.html", "text": "/КРОСС/ Уанг Джиян, съосновател и директор на китайския конгломерат „Ейч Ен Ей Груп” загина при нелеп инцидент по време на бизнес пътуване до Франция, съобщават световните агенции. Бизнесменът падна от голяма височина при опит да застане за снимка.Инцидентът е станал в селището Боньо в южната част на страната. Според местната полиция Джиян искал близките му да го снимат върху невисока стена. При първия си опит не успял да се качи, а при втория загубил равновесие след като се покатерил. Последвало падане от 10-15 метра височина, което имало фатален завършек.Полицията не смята смъртния случай за съмнителен, като все пак ще има аутопсия.„Ейн Ен Ей Груп” има активи за 58 млрд. долара, стотици хиляди служители, дялове в „Дойче Банк” и „Хилтън”, както и небостъргачи в Лондон.В момента компанията разпродава част от активите си, за да плати дълговете, натрупани при бързото разрастване у дома.", "date": "2018.07.04", "title": "Китайски топ бизнесмен загина при нелеп инцидент във Франция"}
{"url": "http://www.cross.bg/pesni-nadezhda-adzhova-1578377.html", "text": "/КРОСС/ Днес след кратко боледуване почина Надежда Аджова. Вярваме, че половинката от сестри Аджови е на по-добро място и невероятният ѝ глас звучи в небесния хор от ангели! Благодарим за стотиците песни и незабравими мигове на сцената и в живота! Поклон!!!Новината бе съобщена преди минути в страницата на Сестрите в социалната мрежа, новината за кончината на Надежда Аджова бе потвърдена и от журналиста Лео Богдановски.Близначките Вяра и Надежда Аджови са едни от най-популярните изпълнителки на български народни песни и стари шлагери, любими на няколко поколения българи.Те са родени на 6 септември 1947 година в Самоков. Още на 16-годишна възраст стават популярни и извън родния си град с изпълнението на песните \"Айде, легнала е Лиляна\" и \"Море, много ми я хвалят\", които стават хитове в програмата на Радио София.През 1963 г. сестрите печелят наградата за дует на България с песента \"Мари, Румено\". През 60-те и 70-те години на миналия век близначките са отдадени на народните песни. В началото на 80-те години започват изявите им и като изпълнителки на стари градски песни.Поклонението ще се състои на 6 юли, петък, от 11:00 часа в ритуалната зала на Централните софийски гробища.", "date": "2018.07.04", "title": "Почина народната певица Надежда Аджова"}
{"url": "http://www.cross.bg/proekta-otbrana-rabotna-1578382.html", "text": "/КРОСС/ Първата работна среща след стартирането на проекта PYTHIA - Predictive Methodology for Technology Intelligence Analysis  започна днес, 4 юли, в София. Домакин на срещата е Института по отбрана. Проектът се финансира от Европейския съюз по линия на подготвителното действие за отбранителни изследвания, чрез Европейската агенция по отбрана за период от 18 месеца.  В него са включени 7 участника от 6 държави – Италия, Франция, Великобритания, Полша, Румъния и България.Целта на проекта PYTHIA е да се разработи новаторска методология за стратегическа технологична прогноза, способна да доставя \"прогнози\" по въпроси, свързани с технологиите, които ще оказват влияние за развитието на въоръжените сили и отбраната.По време на двудневната работна среща на участниците в проекта ще бъдат обсъждани въпроси, свързани с анализ и оценка на съдържанието на работните проекти, влиянието на когнитивното поведение при изработване на прогнози, технологични подходи за използване в проекта, начините за оценка на научните изследвания в областта на сигурността и отбраната, както и създаване и управление на мрежа от специалисти по прогнозиране в предметната област.Институтът по отбрана е една от трите военни организации, които са част от проекта. Целта на работния пакет, който се ръководи от Института по отбрана е да се анализират съществуващите стратегии на определени държави-членки на ЕС и как развитието на технологиите, които ще бъдат идентифицирани от друг екип на проекта, може да окаже влияние в сигурността и отбраната.", "date": "2018.07.04", "title": "Първата работна среща по проекта PYTHIA на Европейската агенция по отбрана се провежда в България"}
{"url": "http://www.cross.bg/geshev-tzatzarov-prokyrorskata-1578385.html", "text": "/КРОСС/ Eдинодушно деветимата присъстващи на заседанието на прокурорската колегия членове на Висшия съдебен съвет гласуваха кандидатурата на Иван Гешев за заместник-главен прокурор. Тя не беше обсъждана и никой не зададе въпроси, съобщава bTV.Преди самото гласуване главният прокурор Сотир Цацаров обясни, че мотивите за издигането на Гешев са в писмен вид. Вече близо две години той ръководи Специализираната прокуратура.Гешев ще стане петият заместник на Цацаров и се очаква да отговаря за корупционните дела. Той имаше силно лично присъствие в \"дебюта\" на новия антикорупционен орган - ареста на кметицата на \"Младост\" Десислава Иванчева, продължил часове наред в центъра на София.След избора на Гешев прокурорската колегия трябва да търси нов кандидат за ръководител на спецпрокуратурата.", "date": "2018.07.04", "title": "Без обсъждане и без въпроси: Шефът на спецпрокуратурата стана заместник на Цацаров"}
{"url": "http://www.cross.bg/bsp--sofiya-organizira-bezplatna-yuridicheska-priemna-za-grazhdani-1578395.html", "text": "/КРОСС/ На 5 юли в постоянната приемна на БСП – ) гражданите ще получат безплатни юридически консултации. Юристите ще бъдат на разположение на софиянци от 15.00 до 18.00 часа.", "date": "2018.07.04", "title": "БСП - София организира безплатна юридическа приемна за граждани"}
{"url": "http://www.cross.bg/otcheti-podadeni-finansovi-1578384.html", "text": "/КРОСС/ Като резултат от надграждане информационната система на регистрите и увеличаване скоростта на всички електронни услуги, предоставяни от Агенция по вписванията, над 70% от годишните финансови отчети са подадени по електронен път.От 1 януари до 2 юли 2018 г. в Агенцията са подадени 449 176 заявления за годишни финансови отчети. От тях постъпилите по интернет са 317 855, като само за период от пет дни - 25 юни - 29 юни, техният брой е близо 80 000. Заявленията, подадени на хартиен носител, във фронт офисите на Търговския регистър и регистър на юридическите лица с нестопанска цел в столицата и страната, са 131 321, което е около 29% от общия брой.2062 търговци от 4 до 30 юни са подали годишните си финансови отчети в 13-те офиса на НАП-София.", "date": "2018.07.04", "title": "Над 70% от годишните финансови отчети са подадени по електронен път "}
{"url": "http://www.cross.bg/bolnichnite-shte-se-izplashtat-veche-v-chasove-a-ne-v-dni-1578398.html", "text": "/КРОСС/Министерският съвет прие новата схема за отсъствие от работа.Вече болничните ще се изплащат в часове, а не в дни.Бизнесът и синдикатите се обявиха против промените, но според социалното министерство промяната е в полза на работниците, припомня Нова телевизия.Промяната се отнася за хората, работещи на смени. Така ако те отсъстват от работа за 2 дни, а работният им ден е 24 часов, ще получат обезщетение общо колкото за 24 часа. ", "date": "2018.07.04", "title": "Болничните ще се изплащат вече в часове, а не в дни"}
{"url": "http://www.cross.bg/sina-godini-prati-1578386.html", "text": "/КРОСС/ Жена на 92 години уби 72-годишния си син, защото искал да я прати в старчески дом, съобщи Би Би Си. Инцидентът станал в окръг Марикоп в щата Аризона в САЩ.Американката Ана Мей Блесинг разбрала преди дни за плановете на сина си. Мотивите му да я прати в дом за възрастни хора били, че с нея вече е много трудно да се живее.„Ти ми отне живота. Затова сега аз отнемам твоя”, казала тя, докато била извеждана от дома си в Аризона. Тя живеела със сина си и неговата приятелка на 57 години.Възрастната дама скрила две огнестрелни оръжия в халата си и отишла в спалнята на сина си. Докато спорили, тя извадила револвер, купен през 70-те години, и стреляла. Уцелила го във врата и в челюстта и той починал от раните си. След това насочила оръжието срещу приятелката му, но жената успяла да го изтръгне от ръцете ѝ. После повикала полицията.Ана Мей Блесинг споделила, че е искала да се самоубие.Срещу нея са повдигнати обвинения в убийство „първа степен”.", "date": "2018.07.04", "title": "92-годишна уби 72-годишния си син, искал да я прати в старчески дом"}
{"url": "http://www.cross.bg/kraii-provezhda-shymen-1578371.html", "text": "/КРОСС/ Национално състезание по риболов за хора със зрителни увреждания се провежда край Шумен.Риболовци от 23 отбора от цялата страна, представители на организациите на Съюза на слепите, показват умения с въдица в ръка край село Царев брод.Всички участници получиха подкрепа и от доброволци от Български червен кръст.Състезателите разполагат с четири часа, а победител е този, който хване най-много риба. ", "date": "2018.07.04", "title": "Състезание по риболов за хора със зрителни увреждания се провежда край Шумен"}
{"url": "http://www.cross.bg/proekti-interes-investitori-1578365.html", "text": "/КРОСС/ Строителното министерство ще преговаря с китайски инвеститори за изграждането на пътища у нас. Това стана възможно, след като днес правителството одобри рамково споразумение, въз основа на което ще се водят разговорите.Особен интерес компаниите проявяват към АМ „Велико Търново-Русе“, тунел под Шипка АМ „Видин-Ботевград“, АМ „Черно море“, като са отправени официални писма за намерения или проекти на рамкови споразумения.За някои от тези проекти се говори от десетилетия, а все още са далеч от окончателна реализация. Особено проблемна е ситуацията в Северна България, където лошата инфраструктура често е сочена като основна причина за липсата на инвестиции.МРРБ вече е е предоставило информация за законодателната рамка, предстоящото въвеждане на ТОЛ система и други данни, които биха били полезни на потенциалния инвеститор.", "date": "2018.07.04", "title": "Китайски инвеститори с интерес към пътни проекти у нас"}
{"url": "http://www.cross.bg/yuli-parka-mono-1578368.html", "text": "/КРОСС/ На 7 юли (събота) започва осмото издание на фестивал на моноспектаклите – “СОФИЯ МОНО 2018” в парка на Военна Академия “Г.С.Раковски” в София. В събота вечер събитието ще открие моноспектакълът “Пилето, което което казва КУ” на актьора Иван Юруков. Всяка следваща вечер до 17 юли точно в 21.00 ч. на сцената под звездите ще стъпят още любими и талантливи актьори! Топ спектаклите си ще представят: Камен Донев (), Мариус Куркински (), Виктор Калев (), Димитър Живков (), Васил Дуев (), Оливера Аризанова от Македония ). Със специална прожекция () ще се включи и кино фестивалът Cine Libri. можете да намерите ексклузивно в мрежата на , а за някои от постановките  вече са на изчерпване. Цената им е според датата и мястото.Билети могат да се закупят още от Билетен център в НДК, Билетна каса - зала “Арена Армеец”, бензиностанции ОМВ, книжарница Booktrading и Office1Superstore. са предвидени дневни събития в парка - с . На  от 13.00 ч. от ще бъде срещата с книжките “Бъди ми приятел” и “Къде си Слънце? ” на писателката Юлия Спиридонова. По време на четенето им в парка ще гостуват деца от сдужение “АРДУС” (Асоциация на родителите на деца с увреден слух) и е предвиден жестомимичен превод. Темата е “Приказните създания от българският фолклор”, а децата ще имат възможност да изработят маски на различни герои. На  от 10.00 ч. в детската програма ще се включи и Столична библиотека с инициативата “Зелени библиотеки”. Ще има занимания за деца, сред които възможността най-малките да се докоснат и посвирят на детски класически музикални инструменти. На място ще се издават безплатни читателски карти за Столичната библиотека. За посетителите на “София Моно” и на парка ще бъде обособен щанд за размяна на книги.Следете за още новини за събитията в рамките на фестивала във фейсбук – .  На  стартираме с нашумялата постановка “Пилето, което казва КУ” на ИВАН ЮРУКОВ. Сценарият е на Александър Урумов, музиката на Михаил Шишков – баща, а самият Иван Юруков се справя чудесно и в ролята на режисьор. Датите  са запазени за Камен Донев и неговите два емблематични спектакъла - “Възгледите на един учител за народното творчество” /на 8 юли/ и \"Възгледите на един учител за всеобщата просвета\" /на 12 юли/. е за представлението “Мъжът на жена ми” - постановка на МАРИУС КУРКИНСКИ, автор Миро Гавран – Хърватия. Участват Мария Сапунджиева, Ненчо Илчев и Кирил Ефремов, които ще ни покажат сериозните неща от живота погледнати от смешната им страна. На ще видим и самият МАРИУС КУРКИНСКИ в “Черното пиле”. Спектакълът, който ще ни остави без дъх е по разказите на Николай Хайтов - \"Мерак\", \"Пазачът на Овесената нива\" и \"Черното Пиле\". Актьорът получи не малко театрални отличия с “Черното пиле”, а на сцената на “София Моно” го очакваме с огромно вълнение.  На в парка гостува топ постановката \"Грамофонът\" на Виктор Калев. Авторският концерт-спектакъл представя автобиографични истории на актьорът и български песни на любими изпълнители, изпяти и изиграни блестящо. Това ще е единствената възможност да го видим в София в близките месеци, защото всички дати на представлението до края на сеозна са напълно разпродадени. На  от Македония пристига актрисата Оливера Аризанова – Мансбарт в главната роля на моноспектакъла „Тя”. Автор на текста е българката Даниела Колева, режисьор - Васил Михаил, постановката е на Народен театър „Антон Панов“ - Македония. На  в програмата следва един от най-забавните моноспектакли – “Живак” на актьорът Димитър Живков. През този сезон представленито се изигра за 150-ти път и ако още не сте успели да го видите – то сега е вашата възможност. На  следва лятна КИНО ВЕЧЕР с прожекция на филма \"Закуска в Тифани\". Ще видим прелестната Одри Хепбърн в една от най-великите филмови адаптации на всички времена, по мотиви от новелата на Труман Капоти. Инициативата е съвместна със Cine Libri. На  фестивалът ще закрие моноспектакъла на Васил Дуев \"ВСИЧКО НА МАСАТА\" по Чарлз Буковски. Спектакълът е с номинация за  и с награда от \"\" Албания.               ", "date": "2018.07.04", "title": "Започва фестивалът “СОФИЯ МОНО 2018”  - тази събота на открито в парка на Военна академия!"}
{"url": "http://www.cross.bg/prodykti-shtandove-opakovani-1578374.html", "text": "/КРОСС/ Имитиращите продукти вече ще се намират на специално обособени щандове и ще бъдат само предварително опаковани. Това изискване беше прието от кабинета с промени в Наредбата за специфичните изисквания към млечните продукти.Целта е да се въведат допълнителни изисквания, както по отношение условията и начините на предлагане на „имитиращите продукти“, така и за предоставяне на повече информация относно техните характеристики.Според измененията имитиращите продукти, съдържащи в състава си мляко, трябва да бъдат предлагани в обектите за търговия с храни само предварително опаковани, на отделни щандове или обособени за целта места, отделени по подходящ начин или различни от тези, на които се предлагат млечните продукти.Отделните щандове или обособените за целта места трябва да са ясно обозначени с надписа „Имитиращи продукти“.Министерството на земеделието предвижда редица инициативи и мерки, които целят да се засили търсенето на пазара и потребителския интерес към различните видове млечни продукти.", "date": "2018.07.04", "title": "Имитиращите продукти – вече само предварително опаковани и на отделни щандове"}
{"url": "http://www.cross.bg/evrodepytatite-reshavat-za-promenite-v-paket-mobilnost-1578366.html", "text": "/КРОСС/ Евродепутатите обсъждат и ще гласуват „за” или „против” предложените промени в пакета „Мобилност”, който определя статута и правата на превозвачите.Спорната тема от месеци разединява Европа и доведе до протести.Усложненията в процедурата идват заради напреженията между двата разнопосочни лагера - Западна и Източна Европа.Спорните текстове засягат правото на водачите да нощуват в камионите си и дали да се прибират у дома. ", "date": "2018.07.04", "title": "Евродепутатите решават за промените в пакет „Мобилност”"}
{"url": "http://www.cross.bg/evrofytbol-aleksandur-kristiyan-1578372.html", "text": "/КРОСС/ Биатлонистът Кристиян Стоянов от Берковица и триатлонистът Александър Сръндев от София получиха своите символични чекове на специална церемония в офиса на „Еврофутбол“.Двамата спечелиха съответно първо и второ място в конкурса „Спортен талант на публиката“, който се проведе от 04.06. до 17.06.2018 г. В него се включиха 82 спортисти, които кандидатстваха по програма „Спортни таланти“ на „Еврофутбол“ за 2018 г., но не получиха финансиране по-рано през годината.Най-много подкрепа събра 20-годишният Кристиян с 1011 гласа. Вторият в класацията – 21-годишният Александър, привлече 997 привърженици или само с 14 по-малко. Поради незначителната разлика българският букмейкър реши да финансира и двамата състезатели.             При представянето на Кристиян по време на церемонията стана ясно, че сред целите му за 2018 г. е да влезе в Топ 3 на Световното и на Европейското първенство по биатлон за юноши и младежи през 2018 г. – каза управителят на „Еврофутбол“ Руди Вачкова при връчването на символичния чек.             „каза Кристиян Стоянов.  Символичният чек на другия победител в конкурса – Александър Сръндев, връчи Илияна Николова, изпълнителен директор на Фондация „Работилница за граждански инициативи“. Организацията е партньор на „Еврофутбол“ по Програма „Спортни таланти“ за седма поредна година.   – коментира Илиана Николова.– допълни Александър Сръндев.Сумата, определена за Кристиян, е 2 235 лева, а за Александър – 2 000 лева. Тази година в гласуването за „Спортен талант на публиката“ бяха отчетени рекорден брой гласове – 12 144, дадени в подкрепа на 61 състезатели.", "date": "2018.07.04", "title": "Спортните таланти на публиката Стоянов и Сръндев получиха чекове от „Еврофутбол“"}
{"url": "http://www.cross.bg/reforma-pravitelstvoto-sudebnata-1578367.html", "text": "/КРОСС/ Хиляди поляци протестираха във Варшава и в други градове срещу съдебната реформа, която предприе правителството, въпреки неодобрението на Европейския съюз.Между 4000 и 5000 души се събраха снощи пред сградата на Върховния съд в столицата. Демонстрантите носеха плакати и развяваха знамена, като скандираха \"Свободни съдилища!\" и \"Долу диктатурата!\"Чрез законодателство и персонални промени, управляващата партия на практика подчини цялата съдебна власт, в това число конституционните магистрати и прокурорите.Най-спорната мярка ще задължи една трета от върховните съдии от днес да излязат в пенсия.", "date": "2018.07.04", "title": "Протести в Полша срещу съдебната реформа на правителството"}
{"url": "http://www.cross.bg/ilker-salyovly-leti-1578370.html", "text": "/КРОСС/ Момче в инвалидна количка ще лети в небето. За 14-годишния Илкер Сальовлу от разградското село Езерче това е една от най-големите мечти. Тя ще стане реалност благодарение на едно есе и вярата му, че все още има добри хора с големи сърца.Илкер е роден с тежка диагноза – спинална мускулна атрофия. Макар животът му да преминава на инвалидна количка, той посещава обикновено училище и не спира да мечтае.„Мечтая да провървя, да скачам, да играя футбол, да правя всичко като приятелите си, а втората ми мечта е да се кача на самолет и да усетя, че имам криле”, сподели Илкер Сальовлу.Мечтите му, описани в есе за конкурс, трогват директорката на училището в Езерче. С доста усилия тя успява да организира полет за него и майка му.Когато прочетох есето на Илкер се вдъхнових от желанието му да полети. За мен това беше най-голямото щастие, да подаря щастие на друг, посочва Зюлейха Карман, която е директор на ОУ \"Отец Паисий\" в с.Езерче.Майка му Фатме Сальовлу поддържа вярата и мечтите му и му казва, че ако не вярва нищо няма да стане. \"Трябва да вярваш и да мечтаеш от сърце. Тогава всичко става.\"Илкер вече няма търпение да се качи за първи път на самолет и за да усети как лети в небесата.", "date": "2018.07.04", "title": "Момче в инвалидна количка ще лети в небето"}
{"url": "http://www.cross.bg/dvete-strani-litza-1578369.html", "text": "/КРОСС/ От 26 до 28 юни 2018 г. в Карлсруе се състоя поредният кръг от съвместните българо-германски консултационни дни с участието на експерти от България и Германия.В рамките на събитието четири експертни екипа от двете страни отговориха на въпросите на граждани, притежаващи осигурителни периоди съгласно законодателствата на двете страни и живеещи в Германия. Експертите предоставиха безплатни консултации по конкретни случаи, свързани с преценката на права в областта на пенсиите, и отговориха на всички запитвания по прилагането на социалното осигуряване. За трите дни консултациите бяха посетени от 222 осигурени лица. Практиката показва, че за лица със стаж в двете страни е изключително полезно едновременното запознаване с индивидуалните им права както по българското, така и по германското законодателство.", "date": "2018.07.04", "title": "Над 220 души посетиха българо-германските консултации по осигуряването в Карлсруе"}
{"url": "http://www.cross.bg/dinev-karakachanov-krasimir-1578360.html", "text": "/КРОСС/ Красимир Каракачанов не дава вид на глупав човек. Говори премерено, не влиза в излишни конфликти, старае се да не се компрометира. В политиката спокойно може да бъде определен като лидер от нулева група - може да кръводари на всеки. Сговорчив. Ползва се със симпатиите на повечето журналисти. Понастоящем е вицепремиер и министър на отбраната на Република България.Данчо Динев е български олигарх от Влас. Води живот като във филмите. С брат му Динко са приказно богати и откровено разточителни. Автопаркът им от лъскави лимузини, спортни автомобили и джипове си съперничи с тези на най-богатите хора в света. Авантюрите им с фолк певици, плеймейтки и всякакви екземпляри от породата на силиконките традиционно запълват жълтите страници на таблоидите.Парвенюшкото им поведение предизвиква презрение, примесено с открита насмешка сред интелигентната част от българите. Харесвани са от избран кръг журналисти и политици, които са на почивка с топла храна всяко лято в личния им курорт Свети Влас. Останалите медии, включително и френската телевизия М6, правят разследвания и питат как Диневи са се сдобили с нотариален акт за море, защо предизвикаха екологична катастрофа край бреговете на Слънчев бряг, как безнаказано прехвърлиха фирма с огромни задължения и натрупани 11,678 млн. лева пасиви от необслужвани лизинги, кредити към банки на безработен и безимотен жител на великотърновското село Балван.Задават и много други въпроси.Красимир Каракачанов е историк по образование. Нещо повече, преди няколко години стана доктор на Югозападния университет „Неофит Рилски“. С две думи - образован човек. За образованието на Данчо Динев трудно се намират категорични сведения дори във времето на информационно пренасищане.Правя този дълъг преамбюл, за да си обясним какво може да накара министър Красимир Каракачанов да сравни Йордан Динев с Васил Левски и Иван Вазов и да го предложи за най-високото държавно отличие - орден „Стара планина“. И понеже прекрасно си дава сметка в какво безобразие става съучастник, Каракачанов атакува евентуалните си критици с предупреждението: „ Ние сега трябва да уважаваме онези хора, които отделят от своите средства, за да възраждат българското национално достойнство. Подобни хора заслужават уважение и заслужават отличаване, така мисля аз! Ако някой мисли нещо обратно, да ми го каже, но докато мисли какво да каже, да вземе да направи нещо полезно за българската история, за българското достойнство, а не да се чуди само да критикува!“.Тук оркестърът би трябвало да свири туш...У нас сме се нагледали на серийни безобразия, на безбройни примери за нахалство, стигащо до наглост, но за толкова дързък опит за подмяна на човешките ценности като предложението Данчо Динев да бъде удостоен с най-високото държавно отличие орден „Стара планина“ не си спомням. Как да се чувстват хилядите учители, които дават знания срещу жълти стотинки, което е далеч по-стойностно дарителство за историята, хилядите лекари, които даряват втори живот, без да карат ферарита и яхти, какво да кажат милионите бедстващи и ограбени от прехода пенсионери? На тях им отнемат вече и ордена, за да го връчат на тези, които ги ограбиха.След всичко това няма как да не търсим отговор на въпроса каква може да е причината за лобирането на Каракачанов. Това само заради няколко незабравими вечери на яхтите на олигарсите няма как да стане. Красимир Каракачанов едва ли е толкова самопожертвувателен, че публично да си направи морално харакири. След такова публично почесване на егото на олигарх от мащаба на Йордан Динев или осигуряваш и внуците си до десето коляно, или до края на живота си ще страдаш при всяка промяна на времето, защото си се сецнал лошо в кръста.Но има и трети вариант. Решил си да вкараш в капан президента Румен Радев. Защото указът за награждаването на „родолюбеца“ Йордан Динев трябва да бъде подписан от държавния глава. Ако Радев го направи, със сигурност ще загуби от електоралната подкрепа. При това много. Хората го избраха с надежда, че няма да е част от статуквото. Сега е моментът да им покаже, че този път не са се излъгали отново.Автор: Иво ДИМИТРОВИзточник: Вестник Галерия", "date": "2018.07.04", "title": "Вкарват Румен Радев в капан с ордена за олигарха Динко Динев"}
{"url": "http://www.cross.bg/lekarstva-bulgariya-dobavi-1578359.html", "text": "/КРОСС/„Целта на предложените от БСП изменения в НК е да се засили защитата на живота и здравето на българските граждани в случаите на нарушение на изискванията, свързани с лекарствата\". Това каза зам.-председателят на ПГ на „БСП за България\" Драгомир Стойнев от парламентарната трибуна. Той добави, че  масовите случаи на нерегламентиран внос и износ и продажба на лекарства, които не срещат адекватна реакция от страна на държавата, налагат приемането на такива промени.„Само наказателната отговорност, предвидена сега, не е достатъчна.  При действащата сега законова уредба, контрабандата на лекарства е само митническо нарушение, а ние предлагаме да бъде и престъпление, в случаите, когато е в големи размери\", уточни Стойнев. Той каза още, че криминализирането на производството, внос, износ, съхраняването и търговията с лекарства, когато те се извършват в нарушение на закона, трябва да се наказва с лишаване от свобода до 6 години и това е част от предложенията на БСП. „Внесохме законопроекта за изменение и допълнение на НК преди седем месеца. Седем месеца, в които управляващите  обясняват, че има проблем но не дават решението му\". Това заяви зам.-председателят на ПГ на „БСП за България\" Крум Зарков. Той каза, че заради това народните представители от левицата са задължени да реагират. „През тези месеци, някои хора пълнят гушите си от престъпни схеми за продажба на лекарства, а други умират, защото не могат да си платят лекарствата или, защото ги няма\", категоричен бе Зарков.  Той добави, че нерешаването на този и други сериозни проблеми идва от факта, че Министерски съвет е напълно инертен и няма сериозни законодателни инициативи по ключови за българското общество въпроси. „Ако държавата, регулаторните органи и Министерският съвет си бяха  на място, нямаше да се стигне до предложенията за изменение на НК\", завърши Крум Зарков„Промените в  Наказателния кодекс, предложени от  БСП, са първа стъпка в решаването на проблема с незаконната търговия на  лекарства\". Това каза народният представител от ПГ на „БСП за България\" доц. Георги Йорданов  Той припомни, че вчера, в Истанбул, бяха открити 28 000 опаковки от скъпи лекарства за онкоболни, които са изнесени нелегално от България.  „Преди около месец, в Пловдив, отново чрез игра с жизненоважни лекарства, беше източен огромен ресурс от НЗОК. Това не е обикновена търговия, като тази с хранителни стоки, това е цинизъм\", категоричен бе Йорданов.  Той добави, че става въпрос за продукти, от които понякога зависи животът на хората. „Трябва да криминализираме тези деяния иначе ще останат само едни добри намерения за решаване на проблемите\", добави доц. Йорданов.„Лекарствената индустрия е изключително полезна, но и много печеливша. Понякога може да бъде опасна, а лобизмът и корупцията в тази сфера са силно изразени\". Това заяви народният представител Валентина Найденова. Тя добави, че за народните представители здравето на българските граждани трябва да бъде приоритет. „Затова трябва да бъдат покрити всички законодателни празноти по пътя от производството до продажбата на лекарства, както и транспортът им през границите на България. Ако контролът от производството до аптеката бе на място, сега нямаше да обсъждаме този проблем\", категорична бе Найденова. ", "date": "2018.07.04", "title": "Драгомир Стойнев: Целта на предложените промени в НК е да се засили защитата на живота и здравето на българите "}
{"url": "http://www.cross.bg/iztochna-gyta-nadezhdata-1578357.html", "text": "/КРОСС/ Футболът постепенно връща надеждата за нормален живот на жителите на град в сирийската провинция Източна Гута.В заведение за фалафели се намира единственият телевизор. Мястото е градче в Източна Гута, където заради разрушенията от войната няма електричество.Заведението обаче има генератор и там местните имат възможност да гледат срещите от Световното първенство по футбол - нещо немислимо само допреди четири месеца, когато градът все още е окупиран.Абу Айман: Футболните мачове връщат надеждата за нормален живот.Ахмад Саламех: Постепенно започва възстановяване на електричеството и водоснабдяването, както и на инфраструктурата. И тези мъже вече правят планове за бъдещето - да могат да наблюдават Световното първенство през 2022 г. при доста по-добри условия.", "date": "2018.07.04", "title": "Футболът връща надеждата в Източна Гута"}
{"url": "http://www.cross.bg/peevski-zakona-depozirane-1578358.html", "text": "/КРОСС/ Задължително разкриване на действителните собственици на вестници, интернет сайтове, информационни агенции, радиа и телевизии и на начина на тяхното финансиране одобриха депутатите, които приеха на първо четене допълненията в Закона за задължителното депозиране на печатни и други произведения са внесени от Делян Пеевски, Йордан Цонев, Хамид Хамид и Велислава Кръстева (ДПС), съобщава bTV.„За“ промените гласуваха 92 народни представители, „против“ - 12 и „въздържали се“ - 28, с което той бе приет.Текстовете предвиждат подаването на декларации за действителна собственост и информация за финансирането. То е дефинирано като всяко безвъзмездно получаване на парично имущество или всяка друго получаване на парични средства, независимо от правната форма, извън приходите от обичайната дейност на медийни услуги, както и всички получени заеми извън банковите кредити.Дебатите по законопроекта се въртяха около личността на един от неговите вносители – медийният собственик и неуспял шеф на ДАНС Делян Пеевски.„Не мога да подкрепя този законопроект, защото за мен той е следващата крачка към разграждане на държавността. С него ние казваме на българските граждани, че има хора в държавата, които, въпреки тяхното мнение, могат да правят каквото си поискат и никой в държавата, нито пък Народното събрание може по някакъв начин да реагира на техните изблици на налагане”, заяви зам.-председателят на ПГ на „БСП за България” Антон Кутев.Това предизвика реакцията на лидера на „Атака” Волен Сидеров: „Не ни интересува името на вносителя на Закона за задължителното депозиране на печатни издания, законопроектът е добър”. Той призова всички, които имат проблеми с Пеевски да си ги решат лично „зад ъгъла”. Националистите ще предложат да се добави публично обявяване на доходите не само на собствениците, но и на работещите в медиите.„Неприемането на промените в Закона за задължителното депозиране на печатни издания обслужва произвеждащите фалшиви новини”, предупреди и Йордан Цонев (ДПС). Според него редакционната политика зависи от финансирането и по-голямата му яснота разкрива зависимости.„Няма нито едно доказателство в практиката и работата на Делян Пеевски, че тези твърдения, които се произвеждат в медиите за него, са верни. Ако ние се борихме с всяка тема, по която сме оклеветявани с такива мерки, имиджът на българския парламент, на народните представители и на политиците - щеше да бъде друг. Именно хранителната среда на недомлъвките, на недоизясняването на това кой какъв е, създава този негативен образ”, подчерта Цонев.Вежди Рашидов (ГЕРБ), председател на комисията по култура, е убеден, че обществото трябва да бъде информирано кои са собствениците на изданията, защото това опира и до свободата на словото.„Този закон ще въведе ясни правила за публичността и собствеността, за финансирането на медиите”, подчерта той и се мотивира с това, че има хора, които получават външно финансиране, тези пари не се раздават „за черни очи”, а за да се изпълни нещо. ", "date": "2018.07.04", "title": "Депутатите се скараха заради Пеевски, но приеха медийния му закон на първо четене"}
{"url": "http://www.cross.bg/prodykti-po-malko-tzigarite-1578356.html", "text": "/КРОСС/ - Това е безумие. Според мен, това е лаически погледнато и в интерес на тютюневите компании, които не искат да приемат факта, че един по-безвреден и по-малко токсичен тютюнев продукт какъвто са бездимните изделия, трябва задължително да бъдат подкрепени от правителството и отговорните институции. Като лекар твърдя за бездимните продукти, че са значително по-малко вредящи на здравето на хората, има сериозни доказателства в полза на това, че те са поне десетократно по-малко токсични от обичайните конвенционални тютюневи изделия. Затова за бездимния продукт трябва да има по-нисък акциз и да бъде по-достъпен за пушачите, които не желаят да спрат пушенето.При лечение трябва да има така наречената концепция за намаляване на токсичността. Когато не можеш да се справиш с един пушач и той не желае да спре цигарите, то тогава трябва да му предложиш алтернатива и тя е, една крачка надолу в токсичността, което аз наричам стратегия STEP DOWN (названието е мой патент). Т.е. ти му сваляш нивото на токсичност чрез този продукт, с което можеш да го накараш, ако бъдеш подкрепен и от институциите, да премине на една такава по-малко токсична алтернатива. Това е възможно, когато продуктът бъде и по-евтин. Освен това той дава същото ниво на удовлетвореност на пушача, каквото му дава една цигара, но е около десет пъти по-малко токсична тази алтернатива. Е, питам аз, каква подкрепа получават тези заклети пушачи в случая ?! Не го разбирам, за мен това е жесток удар, това е здравословно необоснована крачка и тя не работи в полза на зависимите пушачи.Около мен има изключително голямо ниво зависими пушачи, които не искат да се откажат от цигарите, но минаха на тези бездимни продукти, защото са на подобна цена като цигарите. Следващата стъпка вместо да е по-евтини цени за тези продукти, то с новия акциз те ще станат дори по-скъпи от цигарите. Ако човек разгърне показателите на други европейски страни ще види, че това е крачка, която се практикува - по-ниско токсични продукти да бъдат на по-ниска цена от традиционните тютюневи изделия, да бъдат по-достъпни за пушачите и същите да бъдат мотивирани да ги купуват вместо конвенционалните цигари. Едно е да дадеш 10 лева, говорим условно, друго е да дадеш 7 лева.За мен подобен род предложение е предателство към прокламираната политиката за по-здравословен начин на живот. След успеха със Закона срещу пушене в затворени пространства, за който успяхме да се преборим, изведнъж това отстъпление. Вместо да се направи стъпка към по-ниско токсичните бездимни продукти и те да са по-евтини, по-достъпни за пушачите. Има качествено основание за това, защото това са по-малко токсични продукти. Ето защо, според мен това са корпоративни интереси. Никой не може да ме убеди в това, че няма такъв момент.", "date": "2018.07.04", "title": "Проф. Коста Костов: Безумие в ущърб на здравето"}
{"url": "http://www.cross.bg/radev-rymen-trump-1578355.html", "text": "/КРОСС/ Държавният глава Румен Радев поздрави президента Доналд Тръмп по случай националния празник на САЩ – Деня на независимостта.„Стратегическият характер на двустранните отношения намира съдържателен израз в диалога и сътрудничеството ни по непрекъснато разширяващ се кръг от въпроси – политически, сигурност и отбрана, инвестиции, енергийна сигурност, образование, наука и култура, връзки между хората“, заявява в писмото си президентът Румен Радев. Държавният глава подчертава, че САЩ са ключов икономически партньор на България и ние се стремим да използваме пълния потенциал за развитие на търговските връзки.В писмото си Румен Радев пожелава на Доналд Тръмп крепко здраве и успешна работа за благоденствието на САЩ и на американския народ.", "date": "2018.07.04", "title": "Румен Радев поздрави президента Доналд Тръмп по случай националния празник на САЩ – Деня на независимостта"}
{"url": "http://www.cross.bg/posledno-sbogom-s-bozhidar-dimitrov-1578362.html", "text": "/КРОСС/ Днес се сбогуваме с проф. Божидар Димитров. Поклонението е в Националния исторически музей, чийто дългогодишен директор беше професорът.Той си отиде на 72-годишна възраст от сърдечна недостатъчност.„С изумителната си работоспособност, с професионалната си упоритост и находчивост той участва активно в създаването, укрепването и утвърждаването на музея като най-представителната и най-авторитетната музейна институция в България, с престижно име у нас и в чужбина”, пишат колегите му. ", "date": "2018.07.04", "title": "Последно сбогом с Божидар Димитров"}
{"url": "http://www.cross.bg/svilenski-banka-kontzesiyata-1578361.html", "text": "/КРОСС/ „В понеделник, ПГ на „БСП за България” изпрати искане до министъра на транспорта, във връзка със стартирането на процедурата за концесията на летище София. Поискахме решението на МС, анализите на Световната банка и Европейската банка за развитие и цялата документация, на чиято база е взето то”. Това каза зам.-председателят на ПГ на „БСП за България” Георги Свиленски пред журналисти в парламента.Той обяви, че днес е получен отговорът на министъра на транспорта, който в две страници обяснява, че документацията по концесията може да се види на сайта на ЕК, а докладите на двете банки не могат да ни бъдат предоставени. Свиленски обяви, че министър Московски дори е пуснал питане до тях- дали анализите могат да бъдат предоставени до трети лица.„Кой управлява България- правителството или Световната и Европейска банка? Как може- доклади, които трябва да бъдат публични, да са тайна. Фактът, че документите за концесията на летище София се крият, показва, че има нещо нередно и притеснително”, категоричен бе Георги Свиленски.", "date": "2018.07.04", "title": "Георги Свиленски: Кой управлява България-  правителството или Световната и Европейска банка"}
{"url": "http://www.cross.bg/raketi-broya-nachaloto-1578363.html", "text": "/КРОСС/ Правителството одобри допълнителни разходи в размер на 5 760 000 лв. по бюджета на Министерство на земеделието, храните и горите за 2018 година. Със средствата ще бъдат купени противоградови ракети, във връзка с усложнената метеорологична обстановка в страната.Изпълнителна агенция „Борба с градушките“ извършва дейности по защита на земеделската продукция от градушки в областите Видин, Монтана, Враца, Плевен, Пазарджик, Пловдив, Стара Загора и Сливен на площ от 17 милиона декара.В началото на 2018 г. Агенцията разполага с 3 608 броя противоградови ракети, остатък от предходната 2017 г. Съгласно действащ договор през месец април 2018 г. са заявени и доставени за дозареждане 5000 броя ракети, като общата наличност към началото на активния сезон е 8 608 броя.През месеците май и юни е извършена доставка на още 6 000 ракети.От началото на активния сезон по градозащита за 2018 г. - 24.04.2018 г., до 22.06.2018 г. са осъществени 194 активни въздействия, обработени са 1 009 градоопасни облака и са изстреляни 9785 ракети. Към настоящия момент изпълнителната агенция разполага с 4823 броя ракети.", "date": "2018.07.04", "title": "Правителството дава 5,8 млн.лв. за купуване на ракети против градушки"}
{"url": "http://www.cross.bg/pravitelstvoto-dade-mln-lv-na-bdzh-1578364.html", "text": "/КРОСС/ Холдинг БДЖ получи близо 104 млн. лв. финансова помощ, за да погаси задължения към облигационери, решиха министрите днес.Закъсалата железопътна компания беше изправена пред риска да загуби сградата на своята централа, както и голямо количество вагони – последна стъпка преди да бъдат отнети и ключови за съществуването й единици от подвижния състав.Гласуваната днес сума, 103 728 000 лв., трябва да бъдат възстановени от холдинга до 28 декември 2020 г.Средствата се предоставят на холдинга за погасяване на задълженията по Втория облигационен заем, сключен през 2007 г.", "date": "2018.07.04", "title": "Правителството даде 104 млн. лв. на БДЖ"}
{"url": "http://www.cross.bg/voennoslyzheshti-ot-syhoputnite-voiiski-i-dnes-okazvat-pomosht-na-naselenieto-v-grad-smolyan-1578381.html", "text": "/КРОСС/ Двадесет военнослужещи от 101-ви алпийски полк - Смолян участват и днес, 4 юли, с техника във възстановяване на проходимостта на инфраструктурата на града.Те почистват улици, пострадали от обилните валежи, паднали през миналата седмица. Действията на военнослужещите се ръководят от майор Иван Щерев.", "date": "2018.07.04", "title": "Военнослужещи от Сухопътните войски и днес оказват помощ на населението в град Смолян"}
{"url": "http://www.cross.bg/pazardzhik-hlyab-stotinki-1578349.html", "text": "/КРОСС/ В Пазарджик от днес е повишена цената на всички видове хляб.", "date": "2018.07.04", "title": "По-скъп хляб ще ядат от днес в Пазарджик"}
{"url": "http://www.cross.bg/angliya-rysiya-yrygvaii-1578348.html", "text": "/КРОСС/ Победите на Швейцария и Англия във вторник наредиха и последните парчета от пъзела на 1/4-финалите на световното първенство в Русия. В петък и събота ни очакват сблъсъците Уругвай - Франция, Бразилия - Белгия, Русия - Хърватия и Швеция - Англия.Любопитен момент е, че със сигурност поне един европейски отбор ще играе на финал. Причината е, че в единия поток останаха само представители на Стария континент. Освен това три от тях - домакините, Швеция и Хърватия, никога в историята не са спорили за най-ценния трофей във футбола. Единственото изключение сред тях е Англия, която триумфира със световната купа през 1966 г.В другия поток са единствените оцелели държави от други континенти. Големият фаворит Бразилия и Уругвай ще бранят честта на Южна Америка.", "date": "2018.07.04", "title": "Поне единият финалист на Мондиала ще е от Европа"}
{"url": "http://www.cross.bg/peshterata-vchera-meditzinski-1578350.html", "text": "/КРОСС/ Тайландските спасители обявиха, че няма да поемат рискове при спасяването на 12-те млади футболисти и техния треньор, които са блокирани в наводнена пещера.Те бяха открити в понеделник вечерта, а вчера получиха храна иСпасителите обмислят кой е най-безопасният начин да ги извадят от пещерата. Тайландски официални представители вчера съобщиха, че на момчетата е осигурен медицински преглед и лечение, и уточниха, че всички са в добро състояние.В пещерата се инсталира и телефонна линия, за да могат да разговарят със семействата си.", "date": "2018.07.04", "title": "В Тайланд няма да рискуват при спасяването на младежите, блокирани в пещера"}
{"url": "http://www.cross.bg/verigi-golemite-poreden-1578347.html", "text": "/КРОСС/ Представители на малките търговци на горива провеждат пореден протест пред Министерския съвет, докато вътре правителството заседава.Те се обявиха против законопроект, който предвижда фирмите с малки бензиностанции да блокират сериозни суми под формата на банкови гаранции, както и да имат определен капитал, за да продължат да работят.Протестиращите настояват да не бъдат слагани под общ знаменател с големите вериги. Според тях така на пазара ще останат само големите вериги, а цената на горивото ще скочи.Днес те за пореден път поискаха среща с премиера Бойко Борисов.", "date": "2018.07.04", "title": "Малките бензиностанции пак са под прозорците на властта"}
{"url": "http://www.cross.bg/elektrorazpredelenie-plovdiv-elektroenergiya-1578354.html", "text": "/КРОСС/ На 27.06.2018 г. в „Електроразпределение Юг“ постъпи официална заявка от компания-търговец на електроенергия за преустановяване на електрозахранването към УМБАЛ Пловдив на 09.07.2018 г. Като причина са посочени неизплатени задължения за консумирано електричество на болницата към търговеца на електроенергия.Търговецът е декларирал, че неговият клиент - УМБАЛ Пловдив е уведомен на 26.06.2018 г. за датата на преустановяването на захранването.Предвид обществената значимост на УМБАЛ Пловдив „Електроразпределение Юг“ уточнява, че болничният комплекс получава енергията си от търговец на свободния пазар. УМБАЛ Пловдив заплаща към „Електроразпределение Юг“ единствено цени за ползване на мрежовите услуги на дружеството , които се регулират от КЕВР и не подлежат на пряко договаряне.„Електроразпределение Юг“ като мрежови оператор е задължен съгласно Закона за енергетиката да спази процедурата и да изпълни заявката, постъпила от доставчика на електроенергия. Ролята на „Електроразпределение Юг“ в подобни случаи е ясно регламентирана от Закона за енергетиката в нормативно установените ангажименти на мрежовите оператори на свободния пазар.В тазивръзка „Електроразпределение Юг“ няма отношение към въпросите, касаещи търговските взаимоотношения между УМБАЛ Пловдив и избрания от болницата доставчик на електроенергия - относно размер на дълга за консумирана електроенергия, срокове и начини на плащане, договорена цена на енергията и т.н. ", "date": "2018.07.04", "title": "Поискаха „Електроразпределение Юг“ да изключи захранването на УМБАЛ Пловдив за натрупани задължения"}
{"url": "http://www.cross.bg/razrastvat-se-pozharite-v-kaliforniya-1578353.html", "text": "/КРОСС/ Застрашени са стотици домове, а край Сан Франциско се издигат стълбове гъст дим. Според местната пожарна служба към момента са засегнати около 29 000 хектара дъбови гори, храсти и трева.Огнеборците са затруднени от високите температури, ниската влажност и ветровете.", "date": "2018.07.04", "title": "Разрастват се пожарите в Калифорния"}
{"url": "http://www.cross.bg/gradysa-gradyshki-valezhi-1578351.html", "text": "/КРОСС/ В следобедните часове ще превали и прегърми на много места в страната, по-интензивно в планинските райони. Възможни са и градушки.  Максималните температури ще са предимно между 27 и 32 градуса, в София – около 28, на морето- между 24 и 28 градуса.В планините на много места ще има краткотрайни валежи и гръмотевични бури. Ще духа слаб, по билата – до умерен запад-северозападен вятър. Максималната температура на височина 1200 метра ще е около 24 градуса, на 2000 метра – около 16 градуса.През нощта ще продължи да превалява в Централна България, а утре по-значителни валежи очакваме в Източна България в късните следобедни часове. Ще има и градушки. Максималните температури ще са между 28 и 33 градуса.И през следващите дни ще има следобедни валежи и условия за градушки. В събота и неделя ще вали по-интензивно и ще е малко по-хладно.", "date": "2018.07.04", "title": "Условия за градушки и днес"}
{"url": "http://www.cross.bg/marinov-hora-grypa-1578352.html", "text": "/КРОСС/ В последната година има повече постъпващи на работа полицаи, отколкото напускащи системата. Това заяви специално за „Преди всички“ главният секретар на МВР старши комисар Младен Маринов. \"МВР може би е най-голямата система като министерство - най-много човешки ресурс, най-много материален ресурс, технически. Управлението е доста трудно. След анализ, естествено отстраняваме грешките. За мен обнадеждаващото е, че последната година - година и половина се обърна тенденцията и повече хора постъпват в МВР, отколкото да напускат. Идват млади хора, които естествено трябва да бъдат обучени. Нашата цел е те да бъдат максимално по-бързо обучени, но МВР не може да спре да работи и реално обучението става в боя, на улицата, при преследване на престъпници и опазване на обществения ред. По тази причина допускаме грешки, но, както се казва, „който не работи, той не греши“.\"Има нужда от полицаи, има и свободни щатове, но процесите по назначаването текат. Това не може да се реши за година-две-три. Трябва да е последователна политика, за да даде резултат. След като запълним щата на 100% трябва да започнем да търсим едновременно с това и качество, и хора, които да растат в кариерата, показвайки качества, резултати. Най-труден е процесът с изграждане и задържане на кадрите да работят“.По случая \"Владимир Пелов\" проблемът реално е бил в друга система, коментира Маринов. Според него в МВР са работили \"целенасочено и всички действия, които можеха да бъдат предприети, бяха предприети\".\"Много беше стеснен към края кръгът около Пелов. Виждате и последващата операция с групичката около него, която също беше задържана. Не бих обвинил никого от колегите, които са работили по случая. Дори не бих ги обвинил, че не са били инициативни. При всеки един сигнал сме реагирали възможно най-бързо\".Бягството на Колев и Пелов е невъзможно без външна логистика. \"Има лица, включително и от надзирателите, с които се работи по отношение това да се изясни каква е била помощта по отношение на избягалите. Това бягство не става без логистика. За другото бягство - в Ловеч, не е нужно да има логистика. Той просто е бил в по-лек режим\".Структурата на престъпността е много променена спрямо 90-те, допълни Маринов, но уточни:\"Там няма свободни ниши. За всичко, от което е възможно да се изкарат по престъпен начин пари, естествено има много желаещи, които да го направят. Смятам, че колегите от ГДБОП се справят добре и службата вече започва да работи на пълни обороти. Резултатите са изключително добри\" Във вторник ГДБОП е разбила престъпна група, занимаваща се с лихварство и рекет.\"Провежда се такава реализация. Тя е свързана с група, която се занимава с лихварство, съответно лихварството е придружено с насилствени действия – там, където има проблеми с връщането на дадената сума пари. Безцеремонно се разправят с тези, които не връщат парите… Въобще – сериозна група\", каза главният секретар на МВР Младен Маринов. Той коментира и друга разбита от МВР престъпна група, чиято цел е била да малтретира служители на реда:\"Ние си вадим извода, че това е следствие от непрекъсната преса, която се упражнява върху тежкия криминален контингент. Естествено, най-вероятно това е породило и желанието да бъдат преследвани служители и да бъдат заплашвани, да бъдат нанасяни телесни повреди и заплахи срещу живот. /.../ Имало е набелязани хора от МВР и прокуратурата, които е трябвало да бъдат малтретирани. /.../ Всичките са си вършили перфектно работата по определени досъдебни производства, прокурорите са си поддържали обвиненията и са работили в посока доказване на престъпленията. Най-вероятно това е породило тези действия\". И тази година има много катастрофи по магистралите, но загиналите са по-малко спрямо същия период на миналата, отчете Маринов.", "date": "2018.07.04", "title": "Младен Маринов: В системата на МВР постъпват повече хора, отколкото я напускат"}
{"url": "http://www.cross.bg/topcheta-plazha-kontzesionerite-1578337.html", "text": "/КРОСС/Четири плажа в Бугаско са замърсени с катранени топчета. Експерти от Регионална инспекция по околна среда и води /РИОСВ/ в Бургас издадоха предписания на концесионерите да ги почистят. Това съобщиха от инспекцията. От там добавиха, че са извършили проверки на ивиците в Приморско, плаж Алепу, Несебър и Ахелой след сигнали на граждани за наличие на мазутни топчета.От РИОСВ са изпратили и запитване до \"Морска администрация\"-Бургас, която е компетентен орган за извършване на контрол за опазване на морската среда от замърсявания от плавателни съдове. Отговорът на \"Морска администрация\" е, че вероятно се касае за т. нар. катранени топчета, които се получават като краен резултат от естественото обветряне на нефт или нефтопродукти след престой във водата.Същите топчета дълго време се намират на дъното на морето и после се изхвърлят на брега при силен вятър и вълнение, смесени с разпилени отпадъци.В това им състояние тези остатъци не дават възможност да се определи кой е конкретният източник на замърсяването. Подобни замърсявания често са факт извън териториалното море на Република България, където е невъзможно да се проведе разследване. Единственият възможен начин за почистване е механичното им събиране от плажа, за което РИОСВ - Бургас е издало предписание на концесионерите на съответните плажове.", "date": "2018.07.04", "title": "Мазут на четири плажа по Южното Черноморие"}
{"url": "http://www.cross.bg/nikola-predstavitelniyat-orkestur-1578339.html", "text": "/КРОСС/ Националният военноисторически музей (НВИМ) отбелязва своята 102-ра годишнина днес, 4 юли. По случай празника работното време на музея е от 17 до 23 ч., като входът е свободен за постоянната хронологична експозиция, за временните изложби и колекционните зали, в които са представени богатите и изключително любопитни и ценни колекции оръжие, униформи и отличия. За доброто настроение на гостите от 20 до 22.30 ч. ще се погрижат Представителният духов оркестър на Военноморските сили и Представителният духов оркестър към Националната гвардейска част. По повод годишнината си музеят е подготвил и изложбата \"Балкански пейзажи\", която може да бъде разгледана до 13 юли в галерия \"Средец\" на Министерството на културата - произведения на Борис Денев, Никола Танев, Атанас Михов, Константин Щъркелов, Владимир Димитров - Майстора, Цено Тодоров, Никола Кожухаров и други.", "date": "2018.07.04", "title": "Нощ на отворените врати в НВИМ"}
{"url": "http://www.cross.bg/leva-nyakolko-zadulzheniya-1578340.html", "text": "/КРОСС/ Платформата за онлайн проверка на глобите към КАТ очевидно не работи, алармира бургаското издание \"Флагман\", позовавайки се на граждански сигнали.Те са останали удивени от данните, които се показали, след като въвели номера на шофьорската си книжка, ЕГН и трите си имена. На мнозина са им излезли актове, които или не съществуват, или са платени отдавна.Такъв е и случаят на Станислав, който се оказа, че има задължения от 2005 година, когато всъщност дори е нямал шофьорска книжка. Това лесно може да се установи, защото тогава той е бил под 16 години, но срещу името му е записан дълг от 200 лева за пътно-транспортно нарушение.\"До миналата година нямах никакви задължения. Стреснах се, но предполагам имат някакъв проблем със системата\", разказва Станислав пред \"Флагман\".Подобно е и положението при Гергана, която решила да направи проверка в електронния сайт с данните на мъжа ѝ. Остана шокирана, когато видяла, че той има няколко санкции. Ченето ѝ буквално паднало, след като видяла, че половинката ѝ има да плаща 100 000 лева акт заради глоба от 1999 година! Сумата изглежда огромна, може да е в неденоминирани български лева, но може и да не е. Пълна загадка!„В сайта излизат няколко глоби, които би следвало да са платени. Досега си е подновявал няколко пъти книжката и са му казвали, че няма задължения. Изведнъж излизат стариактове и то за такива пари. Платформата им явно не работи“, категорична е бургазлийката.От МВР съобщиха, че в момента се тестват различни версии на системата и информацията се обновява. Не е изключено да има грешки, но те лесно ще бъдат изчистени, твърдят от КАТ.", "date": "2018.07.04", "title": "Бургазлия получи \"честитка\" от КАТ за 100 000 лева"}
{"url": "http://www.cross.bg/topkata-kolymbiya-angliya-1578338.html", "text": "/КРОСС/ Англия е последният четвъртфиналист на Мондиал 2018, след като тази вечер се наложи над Колумбия с 5:4 след изпълнение на дузпи. \"Трите лъва\" се присъединиха към компанията на Уругвай, Франция, Бразилия, Белгия, Русия, Хърватия и Швеция.В редовното време двата тима завършиха наравно 1:1. Единственото попадение за англичаните дойде от дузпа, която бе реализирана от Хари Кейнпрез втората част. За \"лос кафетерос\" пък точен бе Йери Мина.Първото полувреме на стадион \"Спартак\" в Москва определено не бе изпълнено с доста футболни достойнства, за каквито загатнаха и двата отбора в началните минути. \"Трите лъва\" стартираха с лек натиск, като още през първите 10 минути имаха няколко добри голови възможности.В 5-ата минута, Рахим Стърлинг успя да достигне до доста силен пас към него, но топката се отклони в ръката на Йери Мина точно на границата на наказателното поле и главният рефер отсъди свободен удар в полза на англичаните. Зад топката застана Ашли Йънг, който потърси изненадата с директен обстрел, но за негово нещастие, Оспина успя да избие. Малко след това, опасен удар на Рахим бе блокиран от защитата на \"лос кафетерос\" и атаката на островитяните не продължи.В 16-ата минута, Англия получи най-добрия шанс да открие резултата. Трипиър центрира отдясно към Хари Кейн, който се отскубна от своя пазач и с глава опита да мушне топката в мрежата от близко разстояние, но тя премина на сантиметри от напречната греда.В следващите минути темпото на терена доста се успокои и атаки пред една от двете врати липсваха. Топката се разиграваше предимно в центъра и играчите така и не успяха да създадат нещо опасно в противниковото наказателно поле. Като \"най-интересен\" момент може да бъде отчетен първият удар на Колумбия към Джордан Пикфорд, който дойде чак в 47-ата минута! Тогава Кинтеро опита да изненада стража на \"Трите лъва\", но не вложи достатъчно сила в изстрела си и топката бе уловена доста лесно от вратаря. Така двата тима се оттеглиха на почивка при нулев резултат.Втората част започна по същия муден начин, както завърши и първата. До интригуваща ситуация се стигна чак в 54-ата минута, когато Карлос Санчес буквално се качи на гърба на Хари Кейн в наказателното си поле и не остави никакъв шанс на главния рефер, който мигновено посочи бялата точка. С изпълнението на дузпата се нагърби капитанът на англичаните, който бе безпощаден и забоде шестото си попадение на Мондиал 2018, с което изведе \"Трите лъва\" напред в резултата - 1:0.Малко след това, Деле Али пропусна да удвои аванса на своя тим. Футболистът на Тотнъм бе изпуснат от бранителите на Колумбия и засече хубав пас с глава, но топката премина на сантиметри от целта. Доста се изнерви обстановката в минутите след попадението на англичаните и колумбийците все по-малко имаха досег до топката. Въпреки това, \"златният\" им шанс дойде в 81-ата минута, когато Кайл Уокър изпусна Бака от поглед и той веднага комбинира с включващия се в атаката Куадрадо. Той обаче пропиля възможността, стреляйки високо над вратата на Пикфорд от много близък ъгъл.\r\n В заключителните минути, \"лос кафетерос\" най-накрая се събудиха и се впуснаха в неспирни атаки, но защитата на Англия бе като непробиваем бетон и рядко допускаше някой съперников играч да премина през нея. Стратегията на британците действаше до последните секунди от добавеното време, когато Колумбия успя да достигне до изравнителен гол. Йери Мина засече топката с глава след центриране от корнер и от точката на дузпата мушна кълбото в мрежата на Пикфорд след като тя тупна точно пред стража. Така защитникът изпрати мача в продължения.Продълженията преминаха през почти непрестанен натиск на Англия, но селекцията на Гарет Саутгейт така и не успяваше да достигне до така търсения победен гол. Липсата на попадения до 120-ата минута означаваше, че последният четвъртфиналист ще бъде решен след рулетката на дузпите. Фалкао, Хари Кейн, Куадрадо, Рашфорд и Мюриел бяха точни, докарвайки резултата до 4:3 в полза на Колумбия. Хендерсън обаче се издъни, а след него същото стори и Урибе, който нацели гредата.Последва изпълнение на Трипиър, който изравни и отново върна надеждата в сърцата на английските фенове. След това Пикфорд блесна с невероятно спасяване, не позволявайки Бака да изведе колумбийците за пореден път напред в резултата - 4:4. Последен пред Оспина застана Ерик Дайър, който с безпощаден шут изпрати топката в мрежата за 5:4 и да класира Англия в следващата фаза на Световното първенство! ", "date": "2018.07.04", "title": "Англия победи Колумбия с 5:4 след изпълнение на дузпи и е последният четвъртфиналист на Мондиал 2018"}
{"url": "http://www.cross.bg/kontzert-nobelov-nagrada-1578336.html", "text": "/КРОСС/ Норвежката организация, която отговаря за Нобеловата награда за мир, обяви, че през 2018 г. няма да бъде организиран Нобелов концерт, съобщи Асошиейтед прес.Олав Ньолстад, директор на норвежкия Нобелов институт, каза, че концертът се отменя временно, за да бъдат преосмислени \"форматът и съдържанието му\". Решението е предизвикано от \"трудната финансова ситуация\".В програмата на Нобеловия концерт винаги е имало големи имена на развлекателната индустрия. Лайънъл Ричи, Бон Джоуви, Арета Франклин, Мери Джей Блайдж са сред звездите, които са били негови водещи.\"Медийните предпочитания се промениха коренно от първия концерт през 1994 г. Това е нещо, което организаторите и продуцентите на концерта осъзнават, движейки се напред - каза Ньолстад. - Трудно ни е да поддържаме необходимото финансиране и искаме да използваме тази година, за да разработим нов формат\".Отменянето на Нобеловия концерт не е свързано с финансовия скандал в Шведската академия и обвиненията в сексуален тормоз, нито с решението тази година да не бъде присъждана Нобелова награда за литература. Лауреатът на Нобеловата награда за мир се обявява през октомври. Церемонията за връчване на наградата и концертът обикновено са в Осло на 10 декември, когато е годишнината от смъртта на Алфред Нобел.", "date": "2018.07.04", "title": "Отмениха тазгодишния Нобелов концерт"}
{"url": "http://www.cross.bg/predi-izdeliya-byudzheta-1578342.html", "text": "/КРОСС/ \"Здравето на българските граждани е по-скъпо от бюджета\". Това заяви пред bTV народният представител от ПГ на \"БСП за България\" проф. Румен Гечев по повод предлаганите от управляващите промени за увеличаване на акциза на бездимните тютюневи изделия.По думите му подобни мерки имат два ефекта - единият е за пълнене на бюджета, но вторият е за промяна на поведението. \"Стоките, които са опасни за здравето, са с по-висок акциз. 15 млн. лв, които управляващите искат да добавят към бюджета не са по-важни от здравето на хората\", категоричен бе той и подчерта, че за тези допълнителни средства в бюджета никой не е сметнал колко са разходите от влошено здраве, болнични и смърт.Проф. Гечев обясни, че ЕС прави проучване до началото на септември преди да вземе решение за тези изделия. \"Поради какви причини, ние два месеца преди това, променяме закон, приет едва преди 8 месеца?\", попита той.  Социалистът обясни, че чл. 12 от Закона за публичните финанси гласи, че промени в данъчното законодателство касаят следващата календарна година, а според Правилника за дейността на НС- всяка законодателна промяна трябва да има подробни разчети. \"Разчетите от преди 8 месеца са грешни, твърдим че и тези сега са грешни\", заяви проф. Румен Гечев.\"БСП няма да подкрепи увеличаването на акциза на тютюневите изделия. Те са по-безвредни и затова преди 8 месеца подкрепихме намалената ставка на акциза\", заяви пред Нова телевизия депутатът от левицата Георги Търновалийски. Той подчерта, че 50 000 българи са вложили по 100 лв. за закупуване на тютюнево изделие, с цел да предпазят здравето си. \"От ГЕРБ с лека ръка отхвърлят здравето на тези граждани и решават, че 15 млн. лв. са по-важни от тях. \"Увеличаването на цените ще доведе и до увеличаване на контрабандата, защото в съседните страни тютюневите изделия са с по-ниски цени и приходите няма да се увеличат\", изтъкна той. По думите на Търновалийски нито е времето, нито е начинът да се правят промени. Той подчерта, че те се правят в нарушение на чл. 16 от Закона за публичните финанси - преди да бъде приет закона за държавния бюджет, се правят промени в структурата на данъците.За начина, по който се правят поправките той заяви: \"Не може една група народни представители, да се събуди една сутрин и да реши, че са малко приходите. Има Министерство на финансите, трябва да има анализ и последваща оценка на въздействието\". ", "date": "2018.07.04", "title": "проф. Румен Гечев: Здравето на българските граждани е по-скъпо от бюджета"}
{"url": "http://www.cross.bg/peevski-kytev-zakonoproekt-1578345.html", "text": "/КРОСС/ „Не мога да подкрепя законопроекта за задължителното депозиране на печатни издания, защото за мен той е следващата крачка към разграждане на държавността“. Това заяви зам.-председателят на ПГ на „БСП за България“ Антон Кутев от парламентарната трибуна. Според него с този законопроект се казва на българските граждани, че има хора в държавата, които могат да правят каквото си поискат и никой в държавата, дори и Народното събрание, може по някакъв начин да реагира.„Няма никакво съмнение, че в България един от основните проблеми на демокрацията е смесването на политиката и бизнеса и то често пъти в недопустими размери“, допълни Кутев. По неговите думи в последните 20 години сме извървели път в посока на изсветляване на тези взаимовръзки, но е недостатъчен път. Той подчерта, че няма как да убеди своите избиратели, че един от вносителите на закона - депутатът от ДПС Делян Пеевски, не е символ на смесването на бизнес и политика.„Най-малкото е неговото присъствие или неприсъствие в Народното събрание, защото неговите влияния върху политическата система са много по-големи“, каза Кутев. Той е на мнение, че ако в този законопроект не е участвал Пеевски, е щял да бъде законопроект, който има своите цели, върви във вярната посока и се опитва да изсветли имиджа на Пеевски. „С неговия подпис, той става желание или опит да се покаже на цяла България, че никой нищо не може да му направи.Няма да го подкрепя не заради съдържанието на текстовете, а заради това, че самото присъствие на Делян Пеевски е предизвикателство към обществото“, каза още народният представител. Според него, ако този законопроект мине, заглавието във вестниците ще бъде: „Парламентът подкрепи Пеевски“, а това стига, за да се срине цялата среда.", "date": "2018.07.04", "title": "Кутев: Законопроектът на Пеевски за изсветляване на медийния бизнес е следващата крачка към разграждане на държавността"}
{"url": "http://www.cross.bg/italiya-dogovori-trydovi-1578341.html", "text": "/КРОСС/Без временни трудови договори в Италия и с наказание за тези предприятия, които местят производството си в извън пределите на страната. Това са двете основни промени в италианското законодателство. Целта е повишаване сигурността на работното място и спиране на злоупотребата с този вид договори. Автор на промените е Лyиджи Ди Maйo – министър на труда.Промените трябва да бъдат одобрени от парламента на Италия до 60 дни. „Koйтo нe e изпoлзвaл тeзи дoгoвopи и нe ce e възпoлзвaл oт xopaтa, нямa защо дa ce cтpaxyвa”, каза пpeд RАІ coциaлният миниcтъp.Промените са обект на силна критика от страна на итaлиaнcĸи paбoтoдaтeлcĸи opгaнизaции: „Грешка е да се въвеждат по-строги правила”, каза Bинчeнцo Бoĸия, pъĸoвoдитeл нa индycтpиaлнoтo лoби Соnfіnduѕtrіа.Това не е първият път, когато Италия променя правилата за назначаване и освобождаване от работа. Въпреки многократните редакции на трудовите правила, тя не успя да преодолее „двойния” стандарт на пазара на труда. Bъзpacтнитe paбoтници, нaeти пo cилaтa нa пpeдишни cтpoги пpaвилa, ce пoлзвaт cъc cилнa зaщитa нa paбoтнoтo мяcтo, дoĸaтo млaдитe xopa oбиĸнoвeнo нaмиpaт caмo вpeмeннa paбoтa c мaлĸo пpaвa и пoлзи.По последни данни за последните 12 месеца са разкрити 434 000 временни работни места.", "date": "2018.07.04", "title": "Италия спира временните трудови договори"}
{"url": "http://www.cross.bg/ychastie-suveta-evropa-1578343.html", "text": "/КРОСС/ Защо мнението на децата има значение и как да бъдат създадени подходящи политики за стимулирането на участието на младите хора ще дискутират представители на десет държави и експерти от Съвета на Европа. Домакин на двудневния семинар (05-06 юли 2018 г.) ще бъде Държавната агенция за закрила на детето.По време на семинара ще бъдат представени резултатите от прилагането на Инструмента за оценка на детското участие на Съвета на Европа в България, Италия, Латвия, Естония, Ирландия, Румъния, и ще бъдат дискутирани планове за действие и механизми за гарантиране правото на всяко дете да изказва мнение по въпросите, които го касаят, и то да бъде вземано предвид.Участниците ще споделят добри практики с ключови представители от държавите, проявили интерес да приложат Инструмента – Финландия, Словения и Малта. Обменът на мнения ще бъде насочен към идентифицирането на предизвикателствата и трудностите и необходимите мерки за устойчиво утвърждаване на детското участие в различни институционални контексти.Целта на семинара е да се повиши осведомеността и разбирането за правото на участие на децата, да се оцени нивото на прилагане на мерките за детско участие, както и да се набележат стъпки за осъществяване на детското участие в по-пълна степен.В България са създадени и се развиват политики и механизми, чиято цел е да спомогнат за изграждането на основа за включване на децата в обществения живот, законодателството, и всички останали процеси, които ги засягат. Основен принос за насърчаването на участието на младите хора в процесите на формиране, осъществяване и мониторинг на политиките има дейността на Държвната агенция за закрила на детето, чиято мисия е да гарантира правото на младите хора да изказват своето мнение.Това показват резултатите от оценката, направена в страната ни през 2017 г. чрез методиката на Съвета на Европа. Те отразяват мнението на деца и младежи, професионалисти и експерти, представители на различни министерства и институции, неправителствени и организации за застъпничество.Степента на реално вслушване и отделянето на необходимото внимание на позициите, изказани от децата, трябва да бъдат подобрявани, а институциите - да бъдат обучавани за изграждане на партньорства и предоставяне на пространство и ефективни възможности за участие, смятат участниците в прилагането на Инструмента за оценка на детското участие на Съвета на Европа в България.  ", "date": "2018.07.04", "title": "ДАЗД ще бъде домакин на семинар на Съвета на Европа за детското участие"}
{"url": "http://www.cross.bg/mrezha-mostove-chast-1578344.html", "text": "/КРОСС/ Пътят за Чудните мостове не е част от републиканската пътна мрежа. Агенция „Пътна инфраструктура“ прави това уточнение по повод запитвания от медии за състоянието на пътя между Чепеларе и село Забърдо в област Смолян, водещ към Чудните мостове.Отсечката е част от общинската пътна мрежа и се поддържа от община Чепеларе.", "date": "2018.07.04", "title": "АПИ: Пътят за Чудните мостове не е част от републиканската мрежа"}
{"url": "http://www.cross.bg/voda-toplofikatziya-sofiya-1578376.html", "text": "/КРОСС/ Топлата вода в кварталите „Лозенец”, „Дианабад”, „Изток”, „Изгрев”, „Гео Милев”, „Яворов” и Зоологическа градина спира от 3 до 20 юли заради профилактични ремонти, съобщиха от „Топлофикация – София”.На няколко улици в „Лозенец”, на ул. „Иван Асен II” и кварталите „Подуяне – център” и „Редута” няма да бъде спирано топлоподаването, тъй като има възможност те да бъдат захранвани от друг източник.От 2 юли до 2 август ще бъдат подменени топлопроводите по ул. „6-ти септември”. В този период топлата вода няма да има към 72 сгради в района.По данни на КЕВР „Топлофикация София” е дружеството с най-ниски разходи по преноса сред всички топлофикации в страната – средно 17 % през последните години, което е близо до показателите на ЕС.„Ремонтите се правят в интерес на нашите потребители. Така ще намалеят авариите през зимата. Екипите ни полагат максимални усилия да приключат ремонтите по-бързо и да възстановят топлоподаването преди обявените срокове. Повече потребители ще могат да ползват топла вода по време на профилактиката, благодарение на нововъведенията, които направихме напоследък”, обясниха  „Топлофикация София” ЕАД.Оттам напомниха, че за времето на ремонтите на клиентите без топла вода няма да бъдат начислявани сметки и това ще бъде отразено на отделен ред в месечните съобщения.", "date": "2018.07.04", "title": "Спират топлата вода в няколко квартала в София за профилактика"}
{"url": "http://www.cross.bg/kosmonavti-modyl-lynata-1578331.html", "text": "/КРОСС/ Руската ракетно-космическа корпорация \"Енергия\" започна робота по създаването на модул за изпращане на космонавти на Луната, съобщи ТАСС. Той ще бъде доставен на международната окололунна космическа станция \"Дийп спейс гейтуей\" на части и там ще бъде сглобен, съхраняван и обслужван. \"Станцията \"Гейтуей\" ще позволи да бъдат изпробвани основните технологии за пребиваване на космонавти в условията на далечния  космос\", обявиха от корпорацията.", "date": "2018.07.04", "title": "Русия създава модул за изпращане на космонавти на Луната"}
{"url": "http://www.cross.bg/bolest-kynchev-laiimska-1578329.html", "text": "/КРОСС/ Два пъти повече са случаите  на лаймска болест у нас от миналата година, каза пред \"Хоризонт\" д-р Ангел Кунчев, главен здравен инспектор. Причината е във влажното време и продължителните валежи, обясни той:\"Случаите на лаймска болест към момента вече са 180. Изпратихме едни напомнителни писма на всички общини, че трябва да предприемат своевременни мерки за обработки на площите чрез препарати, дезинфекции, декаризация, окосяване особено на площите в населени места – големи паркове, дворове на училища, градини. Впечатлението ми е, че голяма част от общините се справиха добре. За съжаление обаче има и такива, които къде поради финансови причини, къде поради организационни или не го правят, или се забавиха и там, разбира се, резултати са по-лоши.\"Все още няма регистрирани летни вируси по морето, каза още д-р Кунчев:\"Сезонът на типичните летни ентеровирусни инфекции настъпва, но тази година той е малко отложен с оглед на температурните отклонения. Нямаме все още някакво съществено завишаване, няма и случаи на организирани такива малки епизодични взривове, които са характерни понякога за този сезон. Засега ситуацията е спокойна. Разбира се, с повишаването на температурите и рискът ще се увеличи.“", "date": "2018.07.04", "title": "Д-р Ангел Кунчев: Двойно повече са случаите на лаймска болест у нас от 2017 г."}
{"url": "http://www.cross.bg/noshtnite-surbiya-vultzi-1578332.html", "text": "/КРОСС/ Мотористи от клуб \"Нощните вълци\" ще влязат на територията на страната ни днес от Македония. Техният маршрут ще мине през Руенския манастир, Кюстендил и ще стигне до София.За четвъртък те планират да посетят в столицата храм-паметника \"Св. Александър Невски\", Руската църква, Паметника на съветската армия и да дадат пресконференция, а в петък да потеглят за Сърбия, съобщава в. „Сега“.Мотоциклетистите, които са популярни и като \"рокерите на Путин\", заради подкрепата, с която се ползват от руския президент, в момента са на мотопоход \"Славянский мир 2018\", който е с дължина около 8500 км, започва от Москва и преминава през Русия, Беларус, Полша, Словакия, Унгария, Сърбия, Република Сръбска в Босна и Херцеговина, Черна гора, Албания, Македония, България, Сърбия, Хърватия, Словения.Предишното посещение на \"Нощните вълци\" в България бе белязано от протести и конфронтации.", "date": "2018.07.04", "title": " \"Нощните вълци\" идват в България днес"}
{"url": "http://www.cross.bg/most-chasa-dynav-1578330.html", "text": "/КРОСС/ Тази сутрин за два часа ще бъде спряно движението по Дунав мост 2.От 9 до 11 часа временно ще бъде преустановено движението на превозни средства в двете посоки по моста заради профилактика на съоръжението.Това съобщават от Главна дирекция \"Гранична полиция\", където е получена информация от акционерното дружество \"Дунав мост Видин- Калафат\". ", "date": "2018.07.04", "title": "Спират движението по Дунав мост 2 за два часа"}
{"url": "http://www.cross.bg/rysiya-delegatziya-avgyst-1578333.html", "text": "/КРОСС/ Възможно е втора американска парламентарна делегация да посети Русия през август по думите на руския посланик в САЩ Анатолий Антонов пред телевизионния канал , цитиран от TACC.\"Очаквам още едно посещение на американска парламентарна делегация в Москва и знам, че още една среща ще се състои в Берлин, все още не е потвърдено, но в края на август вероятно ще пристигне друга делегация в Русия, аз съм много доволен от това\" каза дипломатът.На 30 юни делегацията от американски парламентаристи започна посещение в Русия, което ще продължи до 5 юли. Във вторник конгресмените се срещнаха с руския външен министър Сергей Лавров и с членовете на двете камари на руския парламент.", "date": "2018.07.04", "title": "Възможно е втора американска парламентарна делегация да посети Русия през август"}
{"url": "http://www.cross.bg/rysiya-internet-moskva-1578335.html", "text": "/КРОСС/ Русия започва борба с англосаксонската „цифрова колонизация“, пише руският ежедневник \"Взгляд'', цитиран от Фокус.Руският суверенитет е изправен пред ново предизвикателство на 21-ви век. Експерти и дипломати уверяват: \"Ако страните от Запада продължат\" третия етап на световната колонизация - цифровата \", Русия ще трябва да се защитава. Например, създавайки свой собствен, отделен от останалия свят интернет. Как изглежда и защо е толкова важно?Русия притежава всички необходими средства, за да се създаде алтернативен интернет, но би ги използвала само в най-лошия сценарий, заяви във вторник директорът на отдела за нови предизвикателства и заплахи в Министерсто на външните работи Иля Рогачев. Според него политиката на Москва не е насочена към изолиране на интернет, но западната политика и налагането на двойни стандарти могат да принудят Русия да следва този път.По-рано беше съобщено, че Русия може да представи на ООН две нови инициативи - резолюции, свързани с регулирането на отношенията между държавите по въпросите на киберсигурността. Както отбеляза Коммерсант, една от резолюциите ще бъде „киберкодекс“ - вид кодекс на правилата за поведението на държавите в Интернет, който трябва да забрани всяка намеса във вътрешните работи на държавите чрез Интернет.Втората руска резолюция има за цел да преразгледа съществуващата система за борба с киберпрестъпността, която се определя от Конвенцията за компютърна престъпност от 2001 г. в Будапеща. Припомня се, че Москва не подписа тази конвенция поради член 32 от този документ, който позволява различни специални услуги без официално уведомление да получават трансграничен достъп до компютърни данни.Русия очаква подкрепата на тези предложения от редица държави, които са членове на БРИКС ШОС и ОДКБ. Приемането им обаче може да не е достатъчно, особено предвид факта, че гласуването за тези инициативи от западните страни едва ли може да се очаква. Ето защо Москва, в тясно сътрудничество с Пекин, продължава работата по проекта за така наречения \"алтернативен интернет\", както посочи министерството на външните работи.", "date": "2018.07.04", "title": "Русия започва борба с англосаксонската „цифрова колонизация“"}
{"url": "http://www.cross.bg/posochi-protest-zakonoproekta-1578323.html", "text": "/КРОСС/ София и ред големи градове в България ще бъдат блокирани от поредния протест в транспортния бранш. Ако преди дни по улиците бяха камиони и автобуси на фирми, които са против закон да създава Българска автомобилна камара, която да контролира бранша, сега недоволството си ще изрази другата страна в спора – тези, които искат новата структура.Премиерът Бойко Борисов поиска изтегляне на законопроекта, докато превозвачите се разберат за компромисен вариант. Засега обаче двата лагера предимно мерят сили в реториката и автопарка, който могат да ангажират за акциите си.Какви са исканията на днешния протест? „Да се спазва Конституцията на тази страна. След като един закон е внесен от голяма група депутати е нормално той да бъде обществено обсъден и на база на аргументите да бъде приет, отхвърлен и променен – а не чрез уличен натиск и манипулативно поднасяне на информация на премиера”, каза пред камерата на bTV Христо Христов от КРИБ.Работодателската организация подкрепя създаването на камара.Днес протестът ще започне след 10 ч., като в София камиони и автобуси ще бъдат на „Цариградско шосе” и в района на храм-паметника „Свети Александър Невски”.„Беше внесен един законопроект в НС, като нашите колеги от автобусния бранш, една част от тях, осъществиха безпрецедентен натиск върху законодателната власт този законопроект да бъде изтеглен”, посочи в студиото на „Тази сутрин” Йордан Арабаджиев, изпълнителен директор на Съюза на международните превозвачи.Според него в законопроекта наистина има спорни текстове, но мястото на дебата е в парламента.Председателят на Браншовия съюз за стопанска инициатива в транспорта Магдалена Милтенова го репликира, като посочи, че на заседание на парламентарната комисия по транспорт именно представители на протестиращите днес са признали, че те са написали законопроекта, който сега ще защитават на улицата – твърдение, което Арабаджиев категорично отрече.Милтенова посочи, че камарата ще контролира целия бранш, като собственият й контролен съвет е едва от четирима души плюс министъра на транспорта, който обаче е само със съвещателен глас. Освен това той ще издава лицензи само по предложение на новата структура.„Има европейски правила, които браншът изпълнява. Ние, вместо да извършим реформите, които трябва да се извършат в Изпълнителна агенция „Автомобилна администрация”, се опитваме да ги прехвърлим в една частна структура”, подчерта Милтенова.Арабаджиев посочи, че възможен вариант е членството в камарата да стане доброволно. Според него обаче без закон, който да регламентира отношенията между бранша и държавата, превозвачите може просто да се обединят в поредната организация, която не може да защити интересите им.", "date": "2018.07.04", "title": "Отново камиони и автобуси на протест, този път – в подкрепа на автомобилната камара"}
{"url": "http://www.cross.bg/okonchatelnoto-vchera-greshka-1578324.html", "text": "/КРОСС/ Класирането след VII клас вече е окончателното и правилните резултати са качени на сайта на МОН. За това увери старши експерт Ваня Станчева след , която понижи бала на много деца в София.Проверка ще установи какъв тип грешка е станала и кой е виновният. „Продължава проверката от вчера. Причина не мога да посоча още”, каза тя.От днес до петък включително тече записването на седмокласниците след първото класиране.", "date": "2018.07.04", "title": "МОН: Класирането след VII клас вече е окончателното"}
{"url": "http://www.cross.bg/borisov-sreshta-gurtziya-1578326.html", "text": "/КРОСС/ Премиерът Бойко Борисов е на ключова визита днес в Солун.След заседанието на кабинета се очаква премиерът Бойко Борисов да замине за Гърция, за участие в четиристранна среща на правителствените ръководители на България, Гърция, Румъния и Сърбия.Предстои среща и на министрите на транспорта на четирите страни.Очаква се на нея да бъдат обсъдени ключови въпроси относно бежанските и миграционите въпроси.", "date": "2018.07.04", "title": "Борисов на среща с колегите си от Гърция, Румъния и Сърбия в Солун"}
{"url": "http://www.cross.bg/avstriya-vreme-prezident-1578325.html", "text": "/КРОСС/ Иранският президент Хасан Рохани пристига на посещение в Австрия. Той ще се срещне с президента Александър ван дер Белен и канцлера Себастиан Курц.Основната тема, която ще бъде обсъдена, е международното споразумение за ядрената програма на Техеран, от което Съединените щати излязоха през май. Виена, която пое председателството на Европейския съюз, се очаква да изрази своята подкрепа за договора.В същото време Австрия отне имунитета на ирански дипломат. Той беше арестуван преди дни в Германия по подозрения, че е участвал в подготовката на атентат. Той е трябвало да бъде извършен по време на среща на иранска опозиционна организация във Франция.", "date": "2018.07.04", "title": "Иранският президент пристига на посещение в Австрия"}
{"url": "http://www.cross.bg/solsburi-namereni-bezsuznanie-1578322.html", "text": "/КРОСС/ Нов инцидент във Великобритания, напомнящ случая Скрипал. Двама души са намерени в безсъзнание от въздействието на неизвестно вещество в английския град Еймсбъри, на десетина километра северно от Солсбъри.Местата, които двамата пострадали може да са посетили преди заболяването си в района на Еймсбъри и Солсбъри, са отцепени като предохранителна мярка\", заяви полицията на графство Уилтшър.По нейни данни в събота вечерта мъж и жена на възраст между 40 и 50 години са намерени в безсъзнание в дома си в Еймсбъри. Те са приети в болница в Солсбъри в критично състояние.През март бившият руски разузнавач Сергей Скрипал и дъщеря му Юлия бяха намерени в безпомощно състояние в Солсбъри, след като са били подложени на въздействието на нервнопаралитично вещество. Впоследствие Лондон заяви, че това вещество е било разработвано в Русия и обвини Москва, че е замесена в инцидента. ", "date": "2018.07.04", "title": "Двама британци намерени в безсъзнание край Солсбъри"}
{"url": "http://www.cross.bg/kazakova-aktrisa-chlen-1578320.html", "text": "/КРОСС/ Александър Хайтов, скулптор Анна Сендова, учредителка на фондация „Културен диалог 21\" Биляна Казакова, актриса Весела Казакова, актриса Диян Мачев-Дидо, актьор Емил Евлогиев, член на Сметната палатаКирил Ламбов, пианист, диригент, композитор Красен Стойчев, бивш конституционен съдия Магдалена Лазарова, член на ВСС Михаил Мутафов, актьор Сава Цоновски, художникСерафим, Неврокопски митрополит", "date": "2018.07.04", "title": "Родени на 4 юли"}
{"url": "http://www.cross.bg/nezavisimost-ostrovi-yadroto-1578315.html", "text": "/КРОСС/1776 г. - На континентален конгрес във Филаделфия е подписана американската Декларация за независимост, която обявява, че Тринадесет колонии престават да бъдат част от Британската империя.1802 г. - Открита е Военната академия на Съединените щати в Уест Пойнт.1894 г. - Хавайските острови са провъзгласени за република за кратко време.1898 г. - При морска катастрофа между френският параход „Ла Бургон\" и английския търговски кораб „Кромартишир\" загиват 560 души.1906 г. - Великобритания, Франция и Италия дават независимост на Етиопия.1916 г. - Учреден е Военноисторическият музей в София.1941 г. - В Рига латвийски националисти, колаборанти на Нацистка Германия, разрушават всички синагоги и убиват над 400 евреи.1946 г. - След 381 години колониално управление, Филипините получават независимост от САЩ.1959 г. - Каймановите острови се отделят от Ямайка и стават част от Обединеното Кралство.1971 г. - Ловчанският митрополит Максим е избран за Български патриарх.1997 г. - Космическият апарат на НАСА Марс Патфайндър каца успешно на Марс.1999 г. - Американският състезател по тенис на корт Пийт Сампрас става най-титулования тенисист в света.2004 г. - Гърция побеждава Португалия с 1:0 на финала на Европейското първенство по футбол 2004.2005 г. - Космическата сонда на НАСА \"Дийп Импакт\" успешно се сблъсква с ядрото на кометата Темпел 1, изривайки късове от вътрешността на ядрото за изучаване.", "date": "2018.07.04", "title": "4 юли в историята"}
{"url": "http://www.cross.bg/zhivo-tzigari-bezdimnite-1578318.html", "text": "/КРОСС/ Балерината Емона Георгиева отново покорява върхове - след титлата от Световната купа в Барселона ;На живо: как да се измъкнем от сутрешния трафик - Владимир Илиев със съвети от най-натоварените софийски улици;Как бъг в системата за класиране на кандидат-гимназистите изнерви родителите на седмокласници и кои са най-предпочитаните столични гимназии?Превозвачите отново на протест - този път в защита на оттегления законопроект за автомобилната камара;Четири месеца родителски отпуск и повече дни за бащинство - какви други предложения са записани в Директивата за равновесието между професионалния и личния живот;Тютюнопушенето отново в дневния ред - колко трябва да струват бездимните цигари?България и Европа - от Средновековието до днес: какво пазят българските архиви?\"Денят започва с футбол\": Валерия Видева - за футболните страсти от сърцето на МондиалаГаф с класирането на седмокласниците - защо се наложи преизчисляване на баловете на учениците?На живо от Народното събрание: За и против вдигането на акциза на бездимните цигари. И още - ще се забрани ли използването им на закрито?Още сигнали за опасно шофиране: Как ще бъдат наказани джигитите?Ще бъдат ли ощетени работещите, ако болничният се изчислява на час, а не на ден? Дискусия в студиото;Близки и приятели се сбогуват с Божидар Димитров. В студиото - Вежди Рашидов;На живо: Евро-бабите от Забърдо протестират с песен пред Министерския съвет;\"Кой е виновен за гафа със сгрешените резултати, довели до скандал с изпитите на седмокласниците?\". В студиото отговаря образователното министерство.Високо напрежение! Новите цени на тока и парното - на прокурор. Гост по темата е омбудсманът Мая Манолова.Заплахи за убийство и тормоз - как телефонни измамници ужилиха възрастна жена?Ще поскъпнат ли бездимните цигари? Защо управляващите предложиха новия акциз? На живо от парламента - дискусия с депутати.До Канада и назад... и проблем за хиляди долари. Ще накажат ли фирмата, организирала екскурзията?Рейтингът на политиците. Кой къде е в политическата картина? Последното проучване на \"Алфа рисърч\".Побой до смърт. Версиите за убийството на възрастен доцент в Пловдив - говори Прокуратурата.Трябва ли закон да пази чистотата на българския език? Коментар на писателя Алек Попов и езиковеда Борислав Георгиев. ", "date": "2018.07.04", "title": "Теми и гости в ефира днес"}
{"url": "http://www.cross.bg/politzaii-nant-mladezha-1578327.html", "text": "/КРОСС/ Безредици избухнаха снощи в някои квартали на френския град Нант, след като 22-годишен мъж беше застрелян от полицай.Според местната полиция инцидентът е станал при проверка на кола - шофьорът блъснал полицай, който е леко ранен. Негов колега произвел изстрел и улучил младежа, който по-късно починал от раната.Прокуратурата на Нант разследва при какви обстоятелства полицаят е използвал оръжието си.Смъртта на младежа предизвика безредици в три квартала, където бяха издигнати барикади и срещу силите на реда бяха хвърлени коктейли \"Молотов\". Запалени бяха автомобили, а търговски център е опожарен. Полицията отговори със сълзотворен газ.", "date": "2018.07.04", "title": "Безредици във Франция, след като мъж беше застрелян от полицай"}
{"url": "http://www.cross.bg/chasa-priemna-grazhdani-1578319.html", "text": "/КРОСС/София.От 9.30 часа в Резиденция „Бояна\" европейският комисар по цифровата икономика и цифровото общество Мария Габриел ще открие годишната среща на Групата на европейските архиви към Европейската комисия и на Европейския борд на националните архивисти към Съвета на Европа. В 14.45 часа Мария Габриел ще участва в Конференция на Глобалния форум на жените-лидери 2018 под мотото \"Да вдъхновим дигиталните лидери на бъдещето\".***София.От 9.30 часа в Национален музей „Земята и хората\" (бул. „Черни връх\" № 4) ще се проведе международна конференция, посветена на Общата селскостопанска политика и изпълнението ѝ в България и Европа.***София.От 11.00 часа в пресклуба на БТА ще се проведе пресконференция на икономистите на БАН, които ще представят анализ за 10-годишнината от глобалната финансово-икономическа криза.***София.От 12.00 часа в пленарната зала на Народното събрание председателят на парламента Цвета   Караянчева ще се срещне с делегация на Асоциацията на бившите членове на Европейския парламент. В 12.20 часа те ще разговарят с председателите на комисиите по външна политика и европейските въпроси Джема Грозданова и Кристиан Вигенин в зала „Запад\".***София.От 16.30 часа в Президентството на Р България (бул. \"Дондуков\" 2) ще се състои церемония по награждаване на победителите в Международния конкурс по програмиране CodeIT Сезон 2017-2018.***София.В 19.00 часа пред Народния театър „Иван Вазов\" музикалните състави на БНР ще излязат на протест с искане за справедливо заплащане.***Варна.От 10.00 до 12.00 часа в клуба на ПП ГЕРБ-Варна (ул. „Г. Бенковски\" № 1) народният представител Владимир Вълев организира приемна за граждани.***Варна.От 11.30 часа в зала „Варна\" в сградата на Общината ще се състои пресконференция във връзка с предстоящите прояви от Петия международен турнир „Одесос\" и 46-ия републикански преглед по пожаро-приложен спорт.***Варна.От 13.00 часа в централата на БСП-Варна (ул. „Македония\" 33) народните представители проф. Анелия Клисарова и Иван Иванов ще проведат приемна за граждани.***Велико Търново/с. Михалци и с. Караисен.От 9.30 часа в село Михалци народният представител Станислава Стоянова и общински съветници от ГЕРБ-Павликени ще проведат приемна за граждани. От 11.00 часа ще се състои приемна за и за жителите на село Караисен.***Велико Търново.От 13.00 часа в пресклуба на БТА ще се състои пресконференция на народния представител от ПГ \"Обединени патриоти\" доц. Милен Михов. Той ще направи отчет за изминалата една година и коментар по актуални политически теми.***Пловдив.В 12.00 часа на бул. \"Марица-Север\" 51 ще се проведе пресконференция на ВМРО-Пловдив с участието на народният представител от 16 МИР Александър Сиди, председателят на ВМРО-Пловдив Борислав Инчев и общинските съветници от града. Ще бъде оповестена информация относно Програмата за качеството на атмосферния въздух и кандидатстването на община Пловдив по мярката за 111 млн.лв., както и по други актуални теми.***Пловдив.В 14.00 часа в пресклуба на БТА ще се състои пресконференция на ПП АБВ с участието на лидерът на партията Румен Петков. Темата ще бъде актуалната политическа обстановка в България.***Пловдив.От 16.00 часа в централния офис на ГЕРБ-Пловдив (бул. „Марица\" 91) председателят на Комисията по бюджет и финанси Менда Стоянова ще проведе приемна за граждани.***Пловдив.От 16.00 часа в офиса на ГЕРБ-Пловдив (ул. „Стефан Стамболов\" № 21) депутатът и член на Комисията по транспорт, информационни технологии и съобщения и на Комисията по регионална политика, благоустройство и местно самоуправление инж. Атанас Ташков ще проведе приемна за граждани.***Пловдив.От 16.00 часа в офиса на ГЕРБ-Пловдив (ул. \"Коста Паница\" № 5) заместник-председателят на Комисията за борба с корупцията, конфликт на интереси и парламентарна етика Спас Гърневски ще проведе приемна за граждани.***Пловдив.От 16.30 часа в офиса на ГЕРБ-Пловдив (ул. „Прага\" 2) председателят на Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения и член на Комисията поправни въпроси ще проведе приемна за граждани.***Пловдив.От 16.00 часа до 18.00 часа в офиса на ГЕРБ в район „Тракия\" в жк. \"Тракия\" бл. 91 общинският съветник Вера Тоскова ще проведе приемна за граждани.***Пловдив.От 16.00 часа до 18.00 часа в офиса на ГЕРБ в район „Тракия\" (жк. „Тракия\" бл.91) общинският съветник Ели Гатева ще проведе приемна за граждани.***Пловдив.От 17.00 до 18.00 часа в офиса на ГЕРБ в район „Южен\" (ул.\"Академик Петър Динеков\" № 1А) общинският съветник Даниела Дженева ще проведе приемна за граждани.***Пловдив.***Стара Загора.В 12.00 часа в зала 203 на Община Стара Загора кметът Живко Тодоров ще се срещне със състезателки на СК „Кобра\".*** Шумен.От 9.30 часа с разглеждане на новостроящата се спортна зала „Арена Шумен започва посещението на Николай Нанков, министър на регионалното развитие и благоустройството.***Шумен.От 10.00 часа министър Николай Нанков ще извърши оглед на пътния надлез над ЖП-линията София - Варна. *** Шумен.От 10.30 часа министър Николай Нанков ще извърши оглед на площадката за строеж на ГПСПВ в кв.\"Дивдядово\", където ще даде и пресконференция.***Шумен.От 13.00 часа в концертната зала на Младежкия дом министър Николай Нанков ще открие кампанията „Моят град е моята крепост\" ", "date": "2018.07.04", "title": "Предстоящи събития в страната за 4 юли"}
{"url": "http://www.cross.bg/ne-tryabva-problemite-da-1578317.html", "text": "/КРОСС/ Не трябва проблемите да ви тикат напред, а мечтите да ви водят.                                                            Дъглас Евърет ", "date": "2018.07.04", "title": "Не трябва проблемите да..."}
{"url": "http://www.cross.bg/vestnik-dyshi-zayavyava-1578321.html", "text": "/КРОСС/ Водеща тема за  изданията егрешката на просветното министерство при формирането на бала за няколко гимназии в София.\"МОН побърка седмокласниците и със сгрешено класиране за гимназиите\", пише в заглавие на първата си страница вестник \"Сега\". Изданието отбелязва, че просветното министерство за пореден път се е провалило в ключово, макар и рутинно за образователната система събитие.След грешката в задачата по български на националното външно оценяване след седми клас, МОН се вкара в нова каша. \"Техническа грешка\" при балообразуването в някои училища, класирало учениците с много по-нисък от действителния им бал, принуди Регионалното управление на образованието-София да прекрати временно достъпа до системата в цялата страна, в която се проверяват резултатите, обяснява \"Сега\".Вестник \"Дума\" цитира началникът на Регионалното управление на МОН Ваня Кастрева, която заявява, че имало \"бъг\" в системата и проблем със 78 различни групи балообразуващи оценки, главно за професионалните гимназии като ТУ „Електронни системи\" и ПГ по електроника „Джон Атанасов\". Оценката по математика трябвало да се утрои, а тя била отчетена само веднъж. Разликата е с около 150 точки и ще бъде бързо коригирана, уверява Кастрева.\"Заради гаф на МОН - майки на валериан\", е водещото заглавие на днешния брой на вестник \"Стандарт\". Всекидневникът цитира думи на министъра на образованието Красимир Вълчев, който заявява, че ще има наказани чиновници.\"България се топи с по 9 души на час\", заявява в интервю за вестник \"Труд\" акад. Петър Иванов - шеф на Демографския институт към Българската академия на науката и изкуствата. По думите му всеки ден намаляваме с 220 души, или 9 души на час, като това намаление в действителност е минус 13 етнически българи и плюс 4 роми.\"Съд в София призна гей брак\", съобщава вестник \"24 часа\".С решение от 29 юни 2018 г. Софийският административен съд разреши на австралийка да живее у нас с половинката си французойка. Становището не е окончателно и може да бъде обжалвано, уточнява всекидневникът. ", "date": "2018.07.04", "title": "Преглед на печата"}
{"url": "http://www.cross.bg/lihvarstvo-grypa-sekretar-1578328.html", "text": "/КРОСС/ ГДБОП разби престъпна група, занимаваща се с лихварство и рекет.Операцията се провежда от вчера, съобщи за \"Хоризонт\" главният секретар на МВР Младен Маринов.„Провежда се такава реализация. Тя е свързана с група, която се занимава с лихварство, съответно лихварството е придружено с насилствени действия – там, където има проблеми с връщането на дадената сума пари.Безцеремонно се разправят с тези, които не връщат парите… Въобще – сериозна група“, каза главният секретар на МВР Младен Маринов", "date": "2018.07.04", "title": "ГДБОП разби престъпна група, занимаваща се с лихварство и рекет"}
{"url": "http://www.cross.bg/sv-andreii-arhiepiskop-kritski-sv-marta-1578316.html", "text": "/КРОСС/ Св. Андрей Архиепископ Критски бил родом от Дамаск, син на благочестиви родители. До седемгодишна възраст бил ням и по чудесен начин, като се причастил, проговорил.Просиял в дивни добродетели. Съставил Великия покаен канон и други канони и църковни песнопения. Починал около 720 година.", "date": "2018.07.04", "title": "Св. Андрей, архиепископ Критски. Св. Марта"}
{"url": "http://www.cross.bg/evrobabite-dymite-putya-1578346.html", "text": "/КРОСС/ Евробабите от Забърдо се събраха на протест пред Министерски съвет. С песен те ще молят премиера да отпусне пари за ремонт на пътя за родното им село и до една от най-посещаваната туристическа атракция в района –Чудните мостове.Те се обявиха за европейски път, защото по думите им е престъпление 17 км път да е дупка до дупка. „Хора се връщат от средата на пътя, не могат да минат. Искаме средства, всеки ден ще бъдем тук”, казаха събралите се.По думите на кмета Валентин Черпоков са нужни 250 хил. лв. „Ако искат да задържат големите села, трябва да има самостоятелност. Кандидатстваме за селище с най-много атракции”, посочи той.", "date": "2018.07.04", "title": "Протест с песен: Евробабите от Забърдо поискаха нов път от премиера"}
