{"url": "http://www.cross.bg/displeii-sguvaem-samsung-1588529.html", "text": "/КРОСС/ Както очаквахме Samsung спази обещанието си и в рамките на своята конференция за разработчици в Сан Франциско показа своето първо мобилно устройство със сгъваем дисплей, който нарича Infinity Flex Display. Това стана при загасено осветление, за да не се разкрият важни детайли от дизайна, защото официалната премиера на продукта предстои по някое време през следващата година, предава Mobile Bulgaria.На събитието компанията показа работещ прототип на таблет със сгъваем основен дисплей с диагонал 7.3 инча (1536х2152, 4.2:3) и с 4.6-инчов дисплей (840х1960, 21:9) на гърба, който позволява употреба в затворено състояние.Според Samsung с джаджата ще могат да се използват едновременно до три прилoжения, а сегашното представяне се прави за разработчиците, за да могат те да подготвят интересен софтуер, който да се възползва от предимствата на сгъваемите дисплеи.Вицепрезидентът Джъстин Денисън обяви, че началото на масовото производство е въпрос на няколко месеца. Тъй като не може да се използва стъкло горното покритие на дисплея е изработено от специален композитен полимер, който е здрав и гъвкав, а освен това е разработено и нов тип лепило, което да издържа на многократно сгъване и разгъване.Google обявиха днес, че си партнират със Samsung за въвеждане на поддръжка в Android за сгъваеми дисплеи, като насочват разработчиците да използват вече готови функции в операционната система. Припомняме, че преди дни китайската стартъп компания Royole представи свой смартфон със сгъваем дисплей, който ще се появи на пазара още до края на годината. ", "date": "2018.11.08", "title": "Samsung обяви първото си устройство със сгъваем дисплей"}
{"url": "http://www.cross.bg/zhelyazkov-problemi-reshenie-1588542.html", "text": "/КРОСС/ Следващата седмица ще взема решение относно депозираните оставки от членовете на Съвета на директорите на „Холдинг БДЖ“ ЕАД. Това заяви министърът на транспорта, информационните технологии и съобщенията Росен Желязков по време на брифинг по темата.„Оставката на ръководството на БДЖ не е оценка за тяхната работа, но това е разбирането ми за водене на политика и предстои в близките дни да взема решение дали да приема оставките заедно или по отделно“ каза още той.Министър Желязков уточни, че при встъпването му в длъжност е бил уверен от ръководството, че няма никакви проблеми в дружеството, с изключение на поръчката за нов подвижен състав, която в момента временно е спряна. „Въпреки това на 24 октомври 2018 г. назначих проверка от Звеното за вътрешен одит към МТИТС. Целта е да се анализира готовността за изпълнение на графика за движение на влаковете, състоянието на подвижния състав и други проблеми, които биха могли да бъдат открити в хода на проверката“ допълни още той.Министър Росен Желязков изтъкна, че е бил изненадан от публикации в медиите за наличието на доклад, депозиран в МТИТС и ДАНС от изпълнителния директор, съдържащ твърдения за редица проблеми в холдинга. Министърът заяви, че такъв документ не е изпращан до него. По думите му изпълнителния директор на „Холдинг БДЖ“ ЕАД Владимир Владимиров категорично е отрекъл, че такъв доклад е изпращан до ДАНС, каквито твърдения са тиражирани в медиите.Като мотиви за оставките са посочени нарушена комуникация между членовете в Съвета на директорите в дружеството, която може да се отрази в работата и на дъщерните дружества.", "date": "2018.11.08", "title": "Министър Росен Желязков: Следващата седмица ще взема решение за оставките в БДЖ"}
{"url": "http://www.cross.bg/chrez-grypa-nadzor-1588540.html", "text": "/КРОСС/ 23 ноември е срокът, в който сформираната в МРРБ работна група трябва да предложи идеи за промяна в законодателството, чрез които строителният надзор да стане по-ефективен. Това съобщи министърът на регионалното развитие и благоустройството Петя Аврамова на среща с ръководството на Камарата на инженерите в инвестиционното проектиране. В нея участваха също началникът на кабинета Весела Начева-Кръстева, заместник-министър Николай Нанков и началникът на ДНСК Иван Несторов.Включените в работната група експерти извършват преглед на нормативната уредба и трябва да предложат изменения, чрез които дейността на лицата и фирмите, упражняващи строителен надзор, да се регулират по-добре.Трябва да помислим как заедно да направим процеса работещ. Отворени сме за идеи и ако имате предложения ще очакваме да ни ги предоставите, каза още регионалният министър.Коментирана беше и нормативната уредба относно строителството. Министър Аврамова напомни, че в МРРБ е създадена работна група, която има за задача да разработи концепция за промяна в законодателството по отношение на инвестиционния процес.По време на срещата бяха дискутирани квалификацията на кадрите и нормативни промени, чрез които да се завишат изискванията за получаване проектантска правоспособност.  ", "date": "2018.11.08", "title": " До 23 ноември предлагат промени за по-ефективен строителен надзор"}
{"url": "http://www.cross.bg/zhyrnalistkata-iliyana-sudeiistvie-1588539.html", "text": "/КРОСС/ Преди десет години, когато създадохме политическо радио К2, първото нещо, което аз поисках и се обърнах към Посолството на Руската федерация в България и към съответните руски радиа за съдействие, е да започнем да излъчваме руска програма, да си разменяме новини. Това коментира по време на  журналистката и собственик на Радио К2 Илияна Беновска. \"До ден-днешен, на 4 декември стават десет години, ние нямаме подобно съдействие, въпреки моето желание\", добави тя.\"Аз съм съвременен русофил - умерен, културен, с любов, с разбиране и мисля, че трябва да е с взаимност\", отбеляза журналистката. ", "date": "2018.11.08", "title": "Илияна Беновска: Аз съм съвременен русофил"}
{"url": "http://www.cross.bg/detzata-institytzii-sreda-1588541.html", "text": "/КРОСС/ Изграждането на сигурна среда в реалния и дигиталния свят в образователните институции дискутираха директори на училища и детски градини от Столична община на семинар в гр. Велинград. Форумът се организира от Държавната агенция за закрила на детето (ДАЗД), Регионалното управление на образованието (РУО) – София-град, Съюза на работодателите в системата на народната просвета в България и  Сдружението на директорите в системата на образованието в Република България.Срещата бе открита от председателя на ДАЗД д-р Елеонора Лилова и д-р Ваня Кастрева – началник на РУО – София-град. Те подчертаха, че днес децата и учениците растат в дигитална среда и образователните институции трябва да са подготвени да посрещнат предизвикателствата на модерните технологии и променените потребности и знания на децата. Но освен в интернет, децата живеят и в реалната среда, която също трябва да бъде безопасна за тях и да дава възможности за развитие на талантите и интересите им.Познаването на правомощията на ДАЗД и останалите органи по закрила на детето е от изключително значение в работата на педагогическите специалисти, защото гарантира осигуряването на навременна подкрепа в случай на необходимост, заяви д-р Лилова. В тази връзка междуведомствена група вече обсъжда мерки за актуализиране на практическите насоки и правила, отнасящи се до взаимодействието на образователните и социалните институции. Дейността на експертите беше представени от г-жа Камелия Николова – главен директор на Главна дирекция „Контрол по правата на детето“ на ДАЗД. Тя разясни на участниците начините и реда за подаване на сигнал за дете в риск – към дирекциите „Социално подпомагане“, МВР и ДАЗД.Ръководителите на детски градини и училища от гр. София бяха запознати с Механизма за взаимодействие между институциите в системата на предучилищното и училищно образование, дирекциите „Социално подпомагане“ и Държавната агенция за закрила на детето по отношение на осигуряването на подкрепа за личностно развитие на децата и учениците и с Правилата за действие при насилие, инцидент, в случай на дете, въвлечено в родителски конфликт. Документите са създадени от междуведомствена работна група към председателя на ДАЗД. Целта е да се подобри взаимодействието и координацията при работата на образователните институции с деца и да се създадат лесни и ясни механизми за реакция. Акцент в дискусиите беше планирането на подходящи мерки и политики в новата Национална стратегия за детето (2019 - 2030), с които да се гарантира изграждането насигурна и безопасна среда, включително и в глобалната мрежа, за всички деца. Предложенията на участниците бяха свързани с развитие на нови компетентности в младите хора и в родителите им за използване на технологиите, засилване на отговорността на семейството и подобряване на координацията между институциите. Опасностите за децата в интернет бяха представени от експерти от Отдел „Киберпрестъпност“ на Главна дирекция „Борба с организираната престъпност“ (ГД БОП) на МВР, а г-жа Антоанета Василева от Националния център за безопасен интернет разказа за начините за превенция на онлайн рискове. Директорите на образователни институции бяха запознати и с Правила за действие за онлайн безопасност, разработвани от ДАЗД в партньорство с ГД БОП и Националния център за безопасен интернет.“Вярваме, че децата са цялостни, завършени и съвършени личности, които ние подкрепяме, за да овладеят своите “супер сили“, заяви Ивелина Атанасова - председател на Фондация “Дигиталните деца”. Но само 17 % от учениците използват интернет за търсене на допълнителна информация, която им е необходима в образователния процес, показват данните на организацията. За да се промени това г-жа Атанасова смята, че образованието в 21 век трябва да подкрепя и развива иновациите. „Дигиталната и медийната грамотност ще позволи на децата да мислят критично и лесно да правят разлика между истина и неистина, ще създадат умения за работа във виртуална и мултикултурна среда, за работа и анализ на големи обеми от данни, както и за превеждането им в абстрактни концепции“, допълни председателят на Фондация “Дигиталните деца“. Доц. Ивайло Старибратов от Пловдивския университет „Паисий Хилендарски“ сподели, че развитието на дигиталните компетентности на образователната организация са фактор за повишаване квалификацията на педагогическите специалисти. Той изтъкна, че електронната свързаност в образователната система ще помогне за по-доброто взаимодействие между отделните звена и ще превърне училището в привлекателно място не само за децата и младите хора, но и за техните родители. Учителите и учениците заедно трябва да усвояват знания и компетентности, които да надграждат с развитието на технологиите, смята доц. Старибратов. ", "date": "2018.11.08", "title": "Директори на столични образователни институции се запознаха с начините за създаване на сигурна среда за децата "}
{"url": "http://www.cross.bg/novini-falshivite-mezhdynarodna-1588531.html", "text": "/КРОСС/ В петък, 9 ноември, от 10.00 часа, в зала 6 на Националния дворец на културата вицепрезидентът Илияна Йотова ще участва в международна конференция, посветена на фалшивите новини.Политици, представители на европейски и местни институции, на технологични компании, експерти, общественици и журналисти ще обсъдят измеренията и последиците от дезинформацията и начините за борба с нея.", "date": "2018.11.08", "title": "Вицепрезидентът ще участва в международна конференция за фалшивите новини"}
{"url": "http://www.cross.bg/spacex-sushto-dragon-1588530.html", "text": "/КРОСС/ Астронавтите Боб Бенкън и Дъг Хърли ще извършат първият пилотиран полет с ракета на SpaceX след по-малко от година. Пилотите на НАСА обаче за пръв път облякоха и тестваха новите скафандри, които също са дело на компанията на Илон Мъск.Дизайнът на космическите облекла сериозно се различава от традиционния, като подходът на SpaceX е бил \"\". Скафандрите имат стилни линии, които са прилепнали по тялото. Формите на шлема също са модерни и малко по-различни от традиционните.Във видеото астронавтите стоят в капсулата Crew Dragon и гледат към големите и сензорни дисплеи. Освен тях в скута на пилотите се вижда джаджа, напомняща на таблет.Космическият кораб Crew Dragon ще полети на борда на ракетата Falcon-9 и ще може да превозва хора до ниска околоземна орбита. Дизайнът на кабината му също може да се нарече модерен и минималистичен, като повечето бутони са заменени от сензорни екрани. ", "date": "2018.11.08", "title": "НАСА тества скафандрите на SpaceX"}
{"url": "http://www.cross.bg/grazhdanin-vremennoto-zadurzhane-1588534.html", "text": "/КРОСС/Окръжната прокуратура във Варна внесе искане в съда за временното задържане под стража на руски гражданин, издирван със заповед за арест от САЩ за компютърни измами за поне 7 млн. долара, съобщава \"24 часа\".Искането е за временното задържане за срок до 60 дни с последваща екстрация в САЩ на руския гражданин Александър Ж.38-годишният гражданин на Русия се издирва със заповед за арест на съдия от Районния съд на САЩ за източния район на Ню Йорк, Бруклин, за наказателно преследване по дело за конспирация за извършване на компютърни измами, от които са нанесени щети в размер на поне 7 млн. долара.Престъплението е извършено в периода от септември 2014 г. до декември 2016 г. и е наказуемо в САЩ с лишаване от свобода до 20 години или с глоба, както и с двете.Руският гражданин притежава и българска лична карта и живее във Варна. Първоначално той е бил задържан за 24 часа, след което Окръжната прокуратура го задържа за срок до 72 часа, до изтичането на които издирваният трябва да бъде доведен пред съда за произнасяне по искането на прокуратурата за временното му задържане за срок до 60 дни, определен в Договора за екстрадиция между правителството на Република България и правителството на САЩ.", "date": "2018.11.08", "title": "САЩ към България: Предайте ни руски хакер, източил е $7 млн."}
{"url": "http://www.cross.bg/yefa-shampionskata-vreme-1588537.html", "text": "/КРОСС/ Ръководството на УЕФА обмисля да въведе по спешност системата за видеоповторения (VAR) в Шампионската лига още този сезон. По първоначален план нейното интегриране трябваше да се случи чак през есента на 2019 година.Информацията е на Би Би Си, а причината е очевидна - големият брой груби съдийски грешки в двубоите от груповата фаза. На везните натежава и фактът, че VAR бе приложена с успех по време на световното първенство в Русия миналото лято.Чашата преляла заради скандалната дузпа, отсъдена след като Рахийм Стърлинг се препъна сам по време на мача \"Манчестър Сити\" - \"Шахтьор\" (6:0).Семинари и обучения на футболните съдии се провеждат в цяла Европа, но грешките не намаляват и понякога са определящи за крайния резултат. Евентуално решение за въвеждане на VAR може да бъде обявено в началото на декември, когато заседава изпълнителният комитет на УЕФА, съобщава btv.", "date": "2018.11.08", "title": "УЕФА вкарва спешно VAR в Шампионската лига след скандалната дузпа на Стърлинг"}
{"url": "http://www.cross.bg/imeto-popravka-konstitytziyata-1588533.html", "text": "/КРОСС/ Първата предложена поправка в македонската конституция, с която се предлага замяна на името Република Македония с Република Северна Македония, бе гласувана днес в парламентарната комисия по конституционните въпроси с 10 гласа \"за\" и пет против, предаде агенция МИА, цитирана от Хоризонт.С поправката името се заменя навсякъде в конституцията с изключение на член 36, където има исторически аспект.На втория ден от дебатите опозицията повторно обвини, че целият процес на промяна на името и на конституцията е протекъл непрозрачно и без консенсус и не е зачетена волята на народа, изразена на референдума. Опозицията предложи с друга поправка да се осигури защита на всичко, което означава промяната на конституционното име.Комисията продължава дебатите по втората поправка, с която в преамбюла на конституцията решенията на АСНОМ /Антифашисткото събрание за народно освобождение на Македония/ се заменят с прогласа на АСНОМ и се добавя Охридският мирен договор.", "date": "2018.11.08", "title": "Гласуваха първата предложена поправка в македонската конституция за смяната на името"}
{"url": "http://www.cross.bg/geodeziyata-iiovev-praktiki-1588536.html", "text": "/КРОСС/ „Обучението и усъвършенстването ни не приключва със завършване на университета, а продължава през целия ни професионален и жизнен път. Дълбоко мое убеждение е, че всеки от нас трябва да е образец на занаята в очите на обществеността, за да може да ни уважава и почита подобаващо“. Това каза заместник-министърът на регионалното развитие и благоустройството Валентин Йовев при откриването на 27-я Международен симпозиум на тема „Съвременните технологии, образованието и професионалната практика в геодезията и свързаните с нея области“, организирана от Съюза на геодезистите и земеустроителите в България.По време на срещата инж. Йовев обърна внимание, че отговорността, която професионалистите от този бранш имат, е огромна, не само по отношение на качеството на работата, но и на професионалния морал. Той отбеляза, че форумът е гаранция за усъвършенстване на знанията и споделянето на най-добрите практики в областта на геодезията, картографията, фотограметрията, глобалните навигационни системи, дистанционните изследвания, кадастъра и инвестиционните проекти. Събитието е доказателство, че професията се развива успешно и е прекрасен пример за младите бъдещи колеги в бранша, каза още той. Регионалният заместник-министър пожела успешна работа на участниците и изрази увереност, че те ще бъдат удовлетворени от споделения по време на симпозиума опит.", "date": "2018.11.08", "title": "Зам.-министър Валентин Йовев откри симпозиум за  професионалните практики в геодезията"}
{"url": "http://www.cross.bg/razhdane-predstoi-spodelya-1588535.html", "text": "/КРОСС/ Бъдещи майки влизат в родилните отделения със скрита камера. Така бременни искат да покажат лошото отношение в АГ болниците.\"Родих дъщеря си преди две години. Вместо най-хубавият, това беше най-кошмарният ден в живота ми. Бях подложена на емоционално и физическо насилие. Обиждаха ме, заплашваха ме, а накрая една санитарка ми удари шамар. Бях абсолютно сама, Естествено нямам никакви доказателства за случилото се. Скоро ми предстои второ раждане и този път ще бъда подготвена\", споделя 34-годишната Лора Н. По думите ѝ в интернет вече има организация на бъдещи майки, които възнамеряват да раждат със шпионски устройства, съобщава ТрафикНюз.„Аз членувам в една тайна фейсбук група, в която има около 200 жени от различни градове. На всички ни предстои раждане и повечето смятаме да запишем целия процес и да публикуваме записите онлайн, за да се види най-после на какво подлагат родилките в някои болници. В провинцията особено е истински ужас“, обяснява Лора.В същата група се коментира всеки случай със смърт на родилка или проблемно раждане.„Да се твърди например, че лекарите скачат по корема на майките и въпросният метод „Кристелер“ не се прилага, е просто нелепо. Всяка жена, която е раждала в България, знае. Имаше няколко кампании за насилието над родилки, вдигна се малко шум, но после пак – нищо. Затова искаме доказателства“, споделя друга майка в групата.Бъдещите родилки купуват скритите камери от интернет. Те разказват, че са се спрели на няколко варианта, като шпионска гривна или тайно копче, което ще пришиват на нощниците си.Междувременно друга организация подготвя петиция за подобряване на родилните грижи в България.", "date": "2018.11.08", "title": "Заради лошото отношение в болниците: Майки ще раждат със скрити камери"}
{"url": "http://www.cross.bg/milka-banya-prevurne-1588524.html", "text": "/КРОСС/ Водещата помоли  да коментира как пускането на парното ще повлияе на чистота на въздуха в столицата. Тя отговори, че пускането на парното едва ли ще окаже влияние, притесненията по-скоро са свързани с нетоплофицираните райони. Общинският съветник припомни напрежението, възникнало през милата зима около горенето на гуми и отпадъци и си пожела тази година това да не се повтори, но за съжаление нямаме никакви гаранции за това. В този смисъл трябва да се изготви стратегия за преминаване към по-екологични източници на отопление, било то газифициране или подмяна на старите печки с нови, които работят с пелети. Затова е притеснително да не се повтори авария от мащабите на тази от 2017 г, която е изправила на нокти 1/3 от София.                   заяви, че резултатите ще се видят когато инсталацията заработи, защото доста често ние сме големи в обещанията си, но резултатите се разминават. Според разчетите би трябвало сметките на софиянци да намалеят с 6% след вкарването на ЕрДеЕф горивото. Заместник-председателят на СОС обаче изрази личното си съмнение, че това ще се случи. В същото време няма никакви гаранции, че тази инсталация няма да замърси въздуха.  обясни, че през миналата година е бил внесен доклад от главния архитект за управление на минералните извори в София. Там е записано, че северното крило на минералната баня трябва да се превърне в балнеоложки център. Наскоро обаче изненадващо управляващите са предложили доклад, с който СОС да се откаже от това вече взето решение и северното крило да се превърне в музей на 20 век, а двата басейна да станат концертни зали. ", "date": "2018.11.08", "title": "Милка Христова: Централна минерална баня е уникално съоръжение и ние сме длъжни да я запазим"}
{"url": "http://www.cross.bg/leva-shteti-menda-1588528.html", "text": "/КРОСС/ Над 300 дела за обезщетения по „Гражданска отговорност” са заведени в последните три месеца обяви председателят на бюджетната комисия в парламента Менда Стоянова (ГЕРБ), съобщава бтв.За съвместно заседание на комисиите по бюджетни и правни въпроси представители на застрахователния бранш дадоха и още данни за съдебната практика след решението на ВКС, което разширява кръга на близките, които могат да предявят претенции за неимуществени щети след смърт на лице на пътя. Става дума за 828 наследници от новия кръг. Исковете са за малко под 100 млн. лв., които трябва да останат блокирани до приключване на делата.Според Менда Стоянова без повишаване на цената на застраховката, ще се стигне до фалити в бранша.В комисията се обсъжда въвеждането на лимити за неимуществени щети за загинал близък на пътя. Според текстовете съпругът, съпругата или партньорът на загиналия ще има право на 20 000 лева, а останалите близки – по 15 000 лева. От застрахователния бранш предупредиха, че това ще оскъпи тройно задължителната полица и тя ще достигне средна цена от 1000 лева.Въвеждането на лимити беше оспорено както от адвокати, така и от зам.-председателя на парламента Явор Нотев („Атака”). Той посочи, че промените в Застрахователния кодекс трябва да минат през обществено обсъждане.Адвокатите пък подчертаха, че Комисията за финансов надзор е знаела от 2012 г. за промените в европейските регламенти, които в момента създават сложната ситуация. Един от техните представители даже отбеляза, че има стаж в две застрахователни дружества, които от години са били наясно какво предстои.\"От дебата не разбрах какви щети ще поемат застрахователните компании\", заяви омбудсманът МАя Манолова. Тя очаква да се оттегли предложението за промени в Кодекса за застраховането и настоява за честен и почтен анализ за добрите европейските практики, както и за финансов анализ на проблема.Според обществения защитник предложението за поправки в закона би хвърлило България в нарушение на европейската директива. ", "date": "2018.11.08", "title": "Само за 3 месеца: Близо 100 млн. лв. искове за обезщетения по „Гражданска отговорност”"}
{"url": "http://www.cross.bg/konferentziya-medii-vreme-1588538.html", "text": "/КРОСС/ В Руския културно-информационен център (РКИЦ) се състоя седмата Международна конференция „Русия и Европа - актуални проблеми на съвременната международна журналистика\".„Много съм признателен, че сте тук и присъствате на нашата конференция, това вече е традиция. Бяхме и във Виена, Братислава, миналата година и в Будапеща\" - започна конференцията главният редактор на списание „Международен живот\" Армен Оганесян. Той добави: \"Много ни е приятно, че днес сред нас освен българските колеги има колеги от други Европейски страни. Сега искам да предоставя думата на г-н Анатолий Макаров, извънреден и пълномощен посланик на Руската федерация в България\".„Скъпи приятели, приветствам Ви за участието Ви в тази конференция. За голямо съжаление, в днешния нестабилен свят, част от някои медии се явяват като инструмент на т.нар. „Fake news\", които са способни да повлияят отрицателно на политическата ситуация на дадена държава и на външната й политика\" - посочи н. пр. А. Макаров.От своя страна Чавдар Минчев  - главен редактор на списание „Международни отоншения\" изрази благодарността си, че международната конференцията се провежда в София, защото това е една възможност да се засегнат основни въпроси, които интересуват световната и международна общественост. смята Шаренкова.Журналистите прекарват доста време, стажувайки в западноевропейски, американски медии и обучавайки се в тамошните медийни центрове.\".В  конференция взе участие още и Александър Бикантов, ръководител на пресцентъра и заместник-директор на Департамента за информация и печат в Министерството на външните работи на Руската Федерация, които също приветства участниците. Доклади изнесоха: Боян Чуков - политолог, Антония Пенчева, доктор на науките, проф. Динков. На събитието присъстваха представители на медиите и редица обществени деятели.", "date": "2018.11.08", "title": "Международна конференция за проблемите в съвременната журналистика се състоя в РКИЦ"}
{"url": "http://www.cross.bg/sgradata-izyavlenie-zhelyazkov-1588525.html", "text": "/КРОСС/ Министърът на транспорта, информационните технологии и съобщенията Росен Желязков ще направи изявление за медиите Тема: БДЖ", "date": "2018.11.08", "title": "Министър Росен Желязков ще направи изявление в 17 ч. в сградата на МТИТС"}
{"url": "http://www.cross.bg/sofiya-toplofikatziya-suvetnitzi-1588522.html", "text": "/КРОСС/ \"Ще обжалваме в съда решението на СОС срещу референдума, а ако трябва, и подписка ще направим, за да го свикаме\". Това заяви председателят на БСП в София и на групата на социалистите в СОС Калоян Паргов. Така той коментира решението на управляващите в СО да отхвърлят внесения от 15 общински съветници Доклад относно провеждане на местен референдум с три въпроса, свързани с изграждането на инсталация за изгаряне на RDF отпадъци. Освен това, общинските съветници от БСП поискаха технологичен и технически одит на \"Топлофикация - София\", както и отчет от кмета Йорданка Фандъкова в последните 10 години какви инвестиции са направени в дружеството, какви мерки са взети и защо то в момента се намира в такова състояние и програма за неговото оздравяване.\"След отхвърлянето на доклада, ние ще обжалваме решението на СОС. Ако Съдът не се съобрази с нашите аргументи, тогава чрез подписка ще предизвикаме референдум и ще върнем темата за преразглеждане в СОС, обясни Калоян Паргов. - Колкото до \"Топлофикация - София\" - технологичният и технически одит на дружеството ще даде яснота в какво състояние се намира реално то в момента. Отчетът на кмета трябва да покаже с какво настоящото управление е допринесло за актуалното състояние на \"Топлофикация - София\". Настояваме да бъде направен и отчет на всички лицензи, издадени за високотехнологични производства в рамките на това предприятие и с каква ефективност и капацитет са те.А най-важно от всичко е да видим и чуем каква е програмата за оздравяване на дружеството. Защото този въпрос не е политически. Бъдещето на \"Топлофикация - София\" има ключово значение за енергетиката в страната. В тази връзка темата за референдума е изключително важна. Фактът, че управляващото мнозинство отказва да чуе хората, означава, че то се страхува, въпреки, уж, силните си аргументи. Очевидно те се страхуват да погледнат хората в очите и да се опитат да ги убедят и тях в това, което се опитваха да убедят нас по време на сесията на СОС в продължение на над 3 часа.За мен е напълно нормално да приложим правилата на пряката демокрация по един толкова важен въпрос като мястото за изграждане на инсталация за изгаряне на RDF отпадъци. Той касае бъдещето на София и на столичани не за една или две, а за десетки години напред. Гражданите имат право на глас, а ние нямаме право да им го отнемаме\".", "date": "2018.11.08", "title": "БСП обсъжда Алтернативен бюджет 2019 с кметове на общини и общински съветници"}
{"url": "http://www.cross.bg/premier-evropa-veber-1588514.html", "text": "/КРОСС/ ЕНП избра германския евродепутат Манфред Вебер за водач за евроизборите през май 2019 г.Той ще претендира догодина за един от най-важните постове в ЕС – председател на ЕК, съобщава Ройтерс.Вебер победи бившия финландски премиер Александър Стуб. При гласуването 46-годишният баварец получи 79,2% от гласовете на делегатите на ЕНП. Съперникът му от Финландия получи 20%.Българският премиер Бойко Борисов също участва в конгреса на ЕНП в Хелзинки. По време на изказването си той заяви, че най-големите предизвикателства пред ЕС са брекзит и Европа на две скорости.По темата брекзит се свърши изключително много работа, но има още няколко ключови неясноти, които трябва да се решат. Ако с миграцията някак успяхме да се справим, то Европа на две скорости може да счупи ЕС и евроскептицизмът в някои страни да се засили, каза Борисов, цитиран от пресцентъра на ГЕРБ.„Преди години предупредих какви може да са последствията за Европа, ако не се вземат мерки за защита на външните граници. Ние го направихме и изпълнихме нашия дълг към опазването на сигурността на европейските граждани, но други страни не го направих и виждате какви са последствията – цели държави се разтресоха“, подчерта българският премиер.Той отчете, че има двоен стандарт от страна на ЕС към България и Румъния за присъединяването им към Шенгенското пространство. „Всички европейски институции и държавни лидери казаха, че по въздух сме готови да влезем още сега, но все още нищо не се е случило“, коментира той.", "date": "2018.11.08", "title": "ЕНП избра Манфред Вебер за водач за евроизборите през 2019 г."}
{"url": "http://www.cross.bg/overdrive-battle-pistata-1588516.html", "text": "/КРОСС/ Тази събота и неделя на пистата в Серес предстои финалното за този сезон издание на Overdrive Lap Battle – инициативата на пилота Георги Дончев и специалистите по performance автомобили от Overdrive. След вълнуващия сезон на писти като Бърно, Хокенхайм и Нюрбургринг, феновете на суперавтомобилите от вече доказания формат си дават среща на най-близката до България скоростна писта за шумно и ефектно закриване на сезона. „Заедно споделихме над 10 000 обиколки на пълна газ, изминахме повече от 50 000 километра в състезателно темпо и пропътувахме пътищата на 6 държави, сега е време да закрием сезона подобаващо“, казват организаторите и споделят, че автомобилната селекция отново ще е спираща дъха.На линия са „обичайните заподозрени“ състезателни Porsche-та, култови модели на Mercedes, Lotus, Nissan, Ferrari, Ford Mustang, Dodge Viper и много други. Участниците ще могат да ползват съветите на двама немски професионални пилоти – Мануел Лаук и Марвин Дийнст. Последният все още държи рекорда на пистата в Серес, поставен в рамките на миналогодишния Lap Battle с Mercedes-AMG GT3.Организаторите имат специална изненада за очакваните стотици фенове на високите скорости – както винаги досега, входът за почитатели е свободен, но за първи път в рамките на събитието ще има и два модела в ролята на race taxi, изцяло на разположение на зрителите. Срещу символичната сума от 75 лв. всеки желаещ ще може да се повози две скоростни обиколки на един от двата Porsche Cayman GT4, а адреналинът е гарантиран. В рамките на събитието екипът на Overdrive Lap Battle ще сподели и зимната програма с писти в Испания и Португалия, а официалното награждаване на най-добрите е планирано за 23 ноември в изложбената зала на Overdrive в София. ", "date": "2018.11.08", "title": "Този уикенд Георги Дончев и Overdrive закриват скоростния сезон "}
{"url": "http://www.cross.bg/cisac-kopirane-vuznagrazhdeniya-1588513.html", "text": "/КРОСС/Това сочат данните на Световения доклад на CISAC за събраните авторски възнаграждения 2018, който беше публикуван днес. България също присъства в доклада, но в негативен контекст, заради неефективното прилагане на Частното копиране. \"Частното копиране е важен сегмент от компенсациите за авторите, но растежът му е ограничен от липсата на правно прилагане дори в страни от ЕС като България и Словения\" - пише в доклада. Причината - сериозната съпротива от мощни потребители - отбелязват от CISAC.Извън тези притеснителни за страната ни сигнали за възможни предстоящи санкции, заради неприлагането на Европейското законодателство - цифрите са обнадеждаващи.В световен мащаб приходите от частно копиране са скочили с 28,4% на годишна база и вече достигат 342 млн. евро през 2017г. (в България от частно копиране не се събира нито лев). Събираемостта от частни копия е нараснала с 151% от 2013г. насам.Компенсациите от дигитални права са се увеличили почти три пъти  - с близо 166% за последните 5 години. Тенденция, която се подсилва от бума и нарастващото потребление на видео стрийминг услуги. Въпреки това приходите са далеч под реалното използване, констатира доклада, защото едва 13% от авторските възнаграждения на творците идват от дигитално използване.Телевизията и радиото остават най-сериозните ползватели на музика с 40,8% дял от събраните авторски възнаграждения. И тук се отчита ръст с 3,2%, въпреки натиска върху тарифите от телевизионните оператори, отбелязва доклада.Европа е с най-високи приходи от авторски възнаграждения - с 4,349 млн. евро или 52% от световните приходи. На второ място идват САЩ и Канада със скок от 7,2% или 2 123 млн. евро.\"Растежът в приходите показва, че членовете на CISAC придават ново значение и стойност на труда на милионите творци, чиито права защитават в целия свят.\" - това заяви генералният директор на CISAC Гади Орон и допълва: \"Те реагират на бързо променящата се технология, лицензират цифровите услуги по нови гъвкави начини и обработват трилиони бази с данни. И те се борят за най-добрите условия за лицензиране и възможно най-високи възнаграждения в един свят, където мощните потребители са решени да избегнат или да сведат до минимум справедливото заплащане за труда на милиони творци.\"Европейският парламент подкрепи творците и изпрати съобщение на света, отбеляза от своя страна президентът на CISAC и пионер на електронната музика Жан-Мишел Жар. \"CISAC е в основата на битка за бъдещето на над 4 милиона автори по целия свят. Аз съм страстно замесен в тази борба. Европа призна, че е време за промяна: не е приемливо със закон да се защитават големите монополи и да се поддържа системна несправедливост за творците. Сега има послание, което трябва да достигне и до останалата част от света. То трябва да бъде чуто и последвано и от останалите правителства.\"  ", "date": "2018.11.08", "title": "България отново влезе в негативните класации"}
{"url": "http://www.cross.bg/doklada-gerb-referendym-1588515.html", "text": "/КРОСС/Мнозинството в Столичния общински съвет отхвърли доклада за референдум на „Политическа група 5”, който беше подкрепен от представители на всички опозиционни формации в СОС. 17 души подкрепиха предложението за допитване, 40 гласуваха против след близо три часа на разгорещени дебати. Вместо да има сериозна дискусия по темата, по време на обсъждането се стигна до абсурдни обвинения към вносителите на доклада от страна на мнозинството, включително в лобизъм, манипулация и предизборна агитация.„Днес е лош ден за българската демокрация, защото управляващото мнозинство на ГЕРБ със няколко златни пръста от Реформаторския блок отхвърлиха искането ни за референдум по един изключително важен въпрос, какъвто е този за здравето на столичани, екологията и чистотата на въздуха в София”, коментира общинският съветник и съпредседател на „Политическа група 5” Симеон Славчев. Той заяви, че има три новини - една лоша и две добри. Лошата е, че предложението за референдум и за това да се даде глас на гражданите по такъв важен въпрос, е било отхвърлено. Първата добра новина е, че продължаваме борбата столичани пряко да вземат участие при взимането на решение дали да има инсталация за изгаряне, отбеляза Славчев. „Ще подадем жалба в съда срещу решението на СОС и ще се координираме с всички вносители на доклада за събирането на подписка от гражданите”, съобщи той.„И втората добра за новина за столичани е, че с това решение на СОС се слага началото на края на управлението на ГЕРБ в София, защото те налагат силови решения, които не са в интерес на гражданите”, заяви общинският съветник. ", "date": "2018.11.08", "title": "Симеон Славчев: ГЕРБ отхвърли референдума и с това сложи началото на края на управлението си в София"}
{"url": "http://www.cross.bg/politzeiiskite-obshtestvoto-ministurut-1588517.html", "text": "/КРОСС/ Вашите усилия ежедневно допринасят България да е една стабилна страна, която не изнася престъпност, а поддържа сигурността, както в региона, така и в Европейския съюз. Това каза в словото си по повод професионалния празник на българската полиция, 8 ноември, министърът на МВР Младен Маринов. Официалната церемония се състоя в двора на ГДНП. На нея присъства политическото и професионалното ръководство на МВР, директори на главни и областни дирекции, ръководители на структури, свързани със сигурността, дипломати и аташета, акредитирани у нас.Вие допринасяте за това българските граждани да чувстват подкрепа и сигурност, каза още министърът. „Професията полицай е от изключителна важност за държавността - няма държавност там, където няма добър обществен ред и ефективна борба с престъпността“, добави той и пожела на полицейските служители да бъдат уверени, че това, което правят наистина е важно и в погледа на обществото да получават необходимото уважение, което заслужават.Работа на полицая е трудна, а отговорността е огромна, каза в словото си символичният домакин на тържеството, директорът на ГДНП, главен комисар Христо Терзийски. „Ние трябва да се справим с тежки предизвикателства, които изискват висок професионализъм, смелост, морал и знания. Необходимо е безрезервно и безкомпромисно да изпълняваме своя дълг към обществото, за да издигнем на по-високо ниво престижа на полицията“, каза още главният комисар.Преди церемонията политическото и професионалното ръководство на министерство, заедно с представители на Асоциацията на полицейските началници се поклониха и поднесоха венци пред Паметника на загиналите при изпълнение на служебния им дълг полицаи. ", "date": "2018.11.08", "title": "Младен Маринов: Усилията на полицията ежедневно допринасят България да е стабилна страна"}
{"url": "http://www.cross.bg/transporta-zhelyazkov-rosen-1588518.html", "text": "/КРОСС/ Всички теми в сектора на транспорта, информационните технологии и съобщенията са важни и работата по тях не е спирала. Това заяви министърът на транспорта, информационните технологии и съобщенията Росен Желязков по време на среща с представители на Асоциацията на индустриалния капитал в България. По думите му основната задача пред ръководството на МТИТС е да не се допуска стрес в системата на министерството като продължи реализирането на набелязаните политики и предприемането на адекватни действия за разрешаването на наболелите въпроси.Представителите на бизнеса информираха министъра, че през последните години се забелязва сериозно намаляване на кадрите в различни сектори на икономиката, в това число и в транспорта. Те изтъкнаха различни причини за това като една от пречките, които посочиха като пример, е изискването пилотите да притежават магистърска степен, което не съществува в другите европейски държави.По време на разговорите бяха разисквани механизмите за справяне с нерегламентирания превоз на пътници, възлагането на обслужването на автобусните линии от общините. Засегнати бяха и актуални въпроси, свързани с развитието на железопътния транспорт, обновяването на подвижния състав, както и подобряването на пътната и жп свързаност в страната.Министър Росен Желязков изтъкна, че ще разчита на подкрепата и съдействието на индустрията за навременното начертаване на конкретните проблеми и предлагането на практични решения, така че да се запази конкурентния принцип, което е гаранция за по-добро предлагане на услугите.", "date": "2018.11.08", "title": "Росен Желязков: Всички теми в сектора са важни и по тях се работи"}
{"url": "http://www.cross.bg/slychaya-selo-po-kusno-1588519.html", "text": "/КРОСС/ Два случая на нападение над възрастни хора след взимане на пенсия са регистрирани в Пазарджишко.Снощи въоръжен с нож мъж е нахлул през незаключена врата в дома на 77-годишен мъж от Огняново. Заплашил да го заколи и настоявал възрастният човек да му даде наличните си пари. Междувременно неканеният гост преровил най-различни места в стаите, но като не открил наскоро взетата пенсия на стопанина, взел радиоприемника му и избягал.Мъжът е заловен по-късно от полицията. Установено е, че е на 29 години, от същото село, криминално проявен. В обитаван от него имот е открита откраднатата вещ, иззети са и биологични следи уличаващи го като извършител.Днес 85-годишна жена също е била нападната село Алеко Константиново. След като взела пенсията си и излязла от пощенския клон, на съседна улица била пресрещната от млад мъж. Той успял да измъкне чантата от ръцете ѝ, в която имало документи и току що теглените пари. По случая е задържан 18-годишен извършител от същото село и 19-годишния му съучастник.Работата и по двата случая продължава в рамките на образуваните полицейски производства и под наблюдението на прокуратурата.Двама мъже ѝ задигнали чантата с пенсията. Полицията в Пазарджик е заловила крадците час по-късно.", "date": "2018.11.08", "title": "Два случая на грабеж над пенсионери в Пазарджишко"}
{"url": "http://www.cross.bg/politziyata-oryahovitza-razbi-1588520.html", "text": "/КРОСС/Бус, изпълняващ ролята на мобилна бензиностанция, се разби до полицията в Горда Оряховица.  По данни на очевидци, около 11 часа, товарният автомобил преминава на червено, на светофар, влиза в кръгово кръстовище, пука гума и се разбива в отсрещния тротоар до полицията в града. По чудо няма пострадали пешеходци.Според свидетели на тротоара е имало майка с количка, която в последния момент е скочила встрани. Ранен, с охлузни рани, е изваден шофьора на буса, който е освободен за домашно лечение. Най-вероятно, повреда в спирачната система е причина за инцидента. Полицията държа отцепен района, през целия ден, заради разлива на гориво. ", "date": "2018.11.08", "title": "Бус с нафта се разби до полицията в Горна Оряховица"}
{"url": "http://www.cross.bg/sofiya-reshenieto-toplofikatziya-1588521.html", "text": "/КРОСС/ \"Ще обжалваме в съда решението на СОС срещу референдума, а ако трябва, и подписка ще направим, за да го свикаме\". Това заяви председателят на БСП в София и на групата на социалистите в СОС Калоян Паргов. Така той коментира решението на управляващите в СО да отхвърлят внесения от 15 общински съветници Доклад относно провеждане на местен референдум с три въпроса, свързани с изграждането на инсталация за изгаряне на RDF отпадъци. Освен това, общинските съветници от БСП поискаха технологичен и технически одит на \"Топлофикация - София\", както и отчет от кмета Йорданка Фандъкова в последните 10 години какви инвестиции са направени в дружеството, какви мерки са взети и защо то в момента се намира в такова състояние и програма за неговото оздравяване.\"След отхвърлянето на доклада, ние ще обжалваме решението на СОС. Ако Съдът не се съобрази с нашите аргументи, тогава чрез подписка ще предизвикаме референдум и ще върнем темата за преразглеждане в СОС, обясни Калоян Паргов. - Колкото до \"Топлофикация - София\" - технологичният и технически одит на дружеството ще даде яснота в какво състояние се намира реално то в момента. Отчетът на кмета трябва да покаже с какво настоящото управление е допринесло за актуалното състояние на \"Топлофикация - София\". Настояваме да бъде направен и отчет на всички лицензи, издадени за високотехнологични производства в рамките на това предприятие и с каква ефективност и капацитет са те. А най-важно от всичко е да видим и чуем каква е програмата за оздравяване на дружеството. Защото този въпрос не е политически. Бъдещето на \"Топлофикация - София\" има ключово значение за енергетиката в страната. В тази връзка темата за референдума е изключително важна.Фактът, че управляващото мнозинство отказва да чуе хората, означава, че то се страхува, въпреки, уж, силните си аргументи. Очевидно те се страхуват да погледнат хората в очите и да се опитат да ги убедят и тях в това, което се опитваха да убедят нас по време на сесията на СОС в продължение на над 3 часа. За мен е напълно нормално да приложим правилата на пряката демокрация по един толкова важен въпрос като мястото за изграждане на инсталация за изгаряне на RDF отпадъци. Той касае бъдещето на София и на столичани не за една или две, а за десетки години напред. Гражданите имат право на глас, а ние нямаме право да им го отнемаме\".", "date": "2018.11.08", "title": "Калоян Паргов: Ще обжалваме в съда решението на СОС срещу референдума"}
{"url": "http://www.cross.bg/dohod-riska-chast-1588523.html", "text": "/КРОСС/ Електронно съобщение с информация за декларирания пред НАП осигурителен доход, трудов договор и други данни от данъчно-осигурителното му досие да получава всеки новоназначен служител. Това е една от мерките, които приходната администрация планира да предприеме за намаляване на проявлението на риска от укриване на част от работните заплати или т. нар. „заплата в плик“. Това стана ясно на кръгла маса, организирана от НАП днес. В събитието участие взеха представители на приходната агенция, НОИ, Изпълнителна агенция „Главна инспекция по труда“, Министерство на труда и социалната политика, работодателски организации и синдикати.Инициирането на срещи с представители на браншови организации на рискови отрасли, сключване на споразумения с тях, насърчаване на т. нар. саморегулация в браншовите организации, включително и чрез законодателни мерки, са също част от възможните решения за намаляване на проявленията на риска от укриване на заплатите на работниците. Всички участници в кръглата маса се обединиха около мнението, че най-ефективния подход за справянето с риска от укриване на доходите, е  свързан с информирането и комуникирането с обществото на това какви са техните преки загуби от подобно поведение, респективно, ползи от спазването на закона.Именно това разбиране стои в основата на информационната кампания на НАП „Заплата в плик“. Инициативата има за цел да запознае работниците и служителите с това какви са рисковете, ако се съгласяват да не ги осигуряват на реалния  им доход и вземат част от заплата си в плик. На специално създаден сайт – , всеки може да изчисли колко би загубил в следващите 30 години, ако се осигурява на по-нисък от реалния си доход чрез т. нар. „калкулатор на загубите“. Калкулаторът позволява, след попълване на данни за действителния и деклариран доход, всеки да разбере колко средства няма да получи в бъдеще под формата на неизплатени средства от болнични, майчинство, обезщетения за безработица, както и пенсии. Най-голям интерес софтуерът предизвиква сред потребители на възраст между 18 и 34 години. 61% от посетителите на сайта попадат в този диапазон, а 54% от тях са мъже.", "date": "2018.11.08", "title": "НАП: Имейл с размера на декларираната им заплата да получават новоназначените"}
{"url": "http://www.cross.bg/iiotova-stranata-bulgariya-1588505.html", "text": "/КРОСС/ През последните 30 години над два милиона българи са напуснали страната в търсене на друга възможност за себе си. Това каза вицепрезидентът Илияна Йотова при откриването на форум на тема \"Отражение на външната трудова миграция върху българската икономика в парк-хотел \"Москва\". Фондация \"Фридрих Еберт\" и Институтът за икономика и международни отношения ще представят по време на форума оценки за въздействието на трудовата миграция върху икономиката на България, съобщи 24 часа.По думите на Йотова много от хората обмислят да напуснат България и да намерят своята реализация навън и това определят като водеща полза от еврочленството. Резултатите са ясни - остра демографска криза, влошаващи се тенденции, неразвита и отчасти блокирана икономика, заяви вицепрезидентът. Тя отбеляза още, че данните от изследването, което ще бъде представено днес, показват, че над един милион българи на възраст от 18 до 64 години имат нагласата да емигрират, за да търсят своето работно място и препитание навън. По думите на вицепрезидента Илияна Йотова причини са различни - от търсене на по-добро заплащане, професионална реализация и кариера до по-дори социални условия, повече правила, повече сигурност и повече закони. Ако тази прогноза се сбъдне, вероятно анализаторите ще предскажат сериозна катастрофална картина, допълни Йотова.Според вицепрезидента няма как да се справим с проблемите без истинско реално развитие на българската икономика. Тя смята, че липсва многогодишна икономическа и финансова рамка за развитие на България, която да даде перспектива какво ще правим в страната в следващите 10, 20, 50 години. По думите на Йотова има сходство в приоритетите за развитието на икономиката в програмите на всички партии. Този необявен консенсус не ражда никаква конкретика и не дава реални решения , коментира тя.Приходите в българската икономика от работещи извън страната са по-големи от реалните инвестиции, каза още Йотова. Тя допълни, че за развитието си цели 80 процента от българските общини чакат на европейското финансиране. Все повече българи са песимисти и за икономическото развитие на страната, отбеляза вицепрезидентът.За Йотова е проблем и това, че не се създават работни места, изискващи по-висока квалификация и образование. Днес има дефицит не само на работна ръка, но и на качествени работни места, а ако те се създадат, ще гарантират по-добро заплащане и намаляване на емиграцията, коментира още Йотова. Според нея липсата им води до непълноценна реализация и лоша социална сигурност, която кара хората да търсят по-добри решения за себе си. Според Йотова се увеличават и дисбаланса между образование и професионалната квалификация. Тя даде пример с едно все още работещо предприятие у нас, което е чакало повече от четири години да си издейства професионална паралелка за дуално обучение в местното училище, за да обучава децата с цел гарантирано работно място.Вицепрезидентът постави и друга тема пред експертите - регионалното представителство на емиграцията, което по думите на Йотова е проблем, тясно свързан с вътрешната миграция. Вицепрезидентът посочи, че се оформят вече т.нар. демографски пустини в страната. Според Йотова заслужава анализ и това защо освен от Северозапада, който отдавна е оповестен като най-слабо развития регион в Европа, има и най- високи стойности на емиграция от градове като Шумен и област Сливен. Вицепрезидентът коментира, че трябва да се види дали зад това не стои погрешно разпределение на средства за регионално развитие по оперативната програма.Вицепрезидентът обърна внимание и на голямата тема за завръщането и подпомагането на завръщащите се емигранти в страната, което се повтаря във всяка предизборна платформа, а реално мерки няма. Според Йотова тревожно е, че данните показват, че една трета от завръщащите се български граждани се завръщат обратно от мястото, от което са дошли, защото не могат да намерят своята реализация в България. Вицепрезидентът обърна внимание и на въпроса - възможност или спекулация е вносът на работна ръка отвън. Според Йотова внушенията, че това са хора, които само чакат България да ги повика и да им даде работа, са неверни. Конкуренцията е силна от страна на съседните държави, включително и за нашите сънародници. В момента тече сериозно съревнование между България и Румъния за хора от Бесарабия и Украйна, но Румъния дава по-добри условия за обучение и условия на живот в общежитията. Трудовите договори, които предлага Румъния са също по-стабилни. Българската държава не следи и реализацията на хората, които завършват наши университети, коментира още Йотова.Трябва да се преценят и рисковете от социален дъмпинг пред нашите работници и дали това няма да е допълнителен мотив да изгоним активните млади хора от страната , каза Йотова. Тя смята, че България не разполага и с политики за истинска реализация на чуждите работници.Необходима ни е политическа воля и обществена воля, за да направим България по-доброто място за живот и труд на българските граждани, заяви Йотова. По думите й миграционните процеси няма как да бъдат спрени, ако хората не намират достатъчно мотиви да останат тук.Вицепрезидентът смята, че ни е необходимо и лидерство във вземането на тежки и непопулярни решения. \"Необходими са ни и знаещи, можещи и грамотни управленци, но за съжаление дефицитът не е само на работна ръка, но и на управление\", каза още Йотова.", "date": "2018.11.08", "title": "За 3 десетилетия над 2 милиона българи са напуснали страната"}
{"url": "http://www.cross.bg/zaplata-minimalnata-meditzinskata-1588504.html", "text": "/КРОСС/ С 200 лева ще се вдигне минималната работна заплата на медицинските сестри и лекарите през 2019 г. За сестрите тя скача от 750 на 950 лв., а на лекарите от 950 на 1150 лв, съобщава 24 часа. За това се договориха представителите на най-големите работодатели в сферата на здравеопазването, които преди минути подписаха новия колективен трудов договор за следващата.Въпреки договарянето обаче, дисбалансите в заплащането и качеството на медицинската помощ между малките населени места и големите градове остава, не отрекоха работодателите. Диспропорциите на места достигали между 3 и 5 цифрени заплати, обясни Мими Виткова, представители на Асоциацията на индустриалния капитал в България и бивш здравен министър.Това трябва да се промени и да се сложи ред.\"Няма как качеството на медицинската помощ да е добро, ако една сестра получава с 5 или 10 лв. повече от минималната за страната заплата\", каза и д-р Иван Кокалов, вицепрезидент на КНСБ.", "date": "2018.11.08", "title": "С 200 лева скача минималната заплата на лекари и сестри догодина"}
{"url": "http://www.cross.bg/evropa-borisov-bulgariya-1588502.html", "text": "/КРОСС/ \"Хубаво е, че днес тук имаме за пример граница на север Финландия и каквато е на юг - България. Преди 4 г. предупредих какво ще стане в Европа, ако не се вземат незабавни мерки за външните граници. България взе своите мерки и гарантира сигурността, други не го направиха и Европа се счупи по средата от имиграционна криза.\" Това заяви премиерът Бойко Борисов на конгреса на ЕНП.Би трябвало да се чуваме, тези, които сме на първа линия. Няма да говоря за двойния стандарт, който бе приложен към България, Румъния и Гърция, но това е друга тема - независимо, че всички институции в Европа казваха, че България и Румъния особено за по въздух са готови за Шенген, подчерта Борисов.И договорът за приятелство със Скопие никак не беше лесен за подписване от България, но дадохме пример със Заев как една партия като ГЕРБ и друга в Македония - социалдемократи, могат да постигнат един договор. И го направихме, защото смятаме, че като партия от ЕНП, перспективата на Македония за ЕС и НАТО минава през този договор, отбеляза още Борисов.И като се събираме и вземаме решения в ЕНП, има ли дисциплина или няма? Като ЕНП извикахме ли да питаме колегите в Гърция и Македония, вие къде искате да видите вашата държава в ЕС и НАТО или обратно и те да ни кажат. Ето тук е Вучич - огромна работа върши сръбският президент и то в много трудно място. Трябва максимално да помогнем на Сърбия, добави Борисов. Той посочи според него кои са двете големи опасности за Европа. „И тук не слагам миграционната криза, защото мисля, че сме я овладели и можем да я овладеем – това е Брекзит. Мишел Барние работи много, но не ви беше интересно да го слушате огромната част от залата, а това може да предизвика голям катаклизъм. Шапка му свалям. Другото е Европа на две скорости. Ако миграцията не счупи Европа, това ще счупи Европа – Европа на двете скорости и евроскептицизмът в страните от Източна Европа ще бъде голям”, каза още Борисов. ", "date": "2018.11.08", "title": "Борисов: България взе своите мерки за границите и гарантира сигурността"}
{"url": "http://www.cross.bg/lesovud-pomoshtta-slivensko-1588503.html", "text": "/КРОСС/ Ценна дървесина от защитена територия в Сливенско е изнесена с помощта на длъжностни лица, сигнализираха служители на местното горско стопанство, съобщава БТВ.Непроходим път в планината над село Боринци е трасе за незаконна сеч, твърдят горски. Водят ни до мястото, където дървесината се изнася с помощта на лицензиран лесовъдВ Дирекцията по горите в Сливен показват мащаба на отсеченото.Човекът, позволил незаконната сеч, според горските е Иван Иванов, лесовъд и бивш директор на природния парк „Сините камъни”. Той отрича.Изсечени са близо 50 кубика, между които стари дървета габър.Преписката по случая ще бъде изпратена към прокуратурата.", "date": "2018.11.08", "title": "Незаконна сеч с участието на лесовъд в Сливенско"}
{"url": "http://www.cross.bg/edinitzi-avtomobili-godinata-1588507.html", "text": "/КРОСС/ Според последните данни на Асоциацията на автомобилните производители в Европа (ACEA), пазарният дял на бензиновите автомобили е достигнал ниво от почти 58% през третата четвърт на годината, а 34.7% от регистрираните нови коли за периода са дизелови. От ACEA коментират, че в сравнение с третото тримесечие на миналата година, пазарният дял на бензиновите автомобили се е увеличил с почти 7%. Понижение в търсенето на нови дизелови автомобили се регистрира в по-голямата част от европейските държави, като единствените изключения са Дания, Румъния, България и Полша. В сравнение с периода юли-септември на 2017 година, пазарното участие на дизеловите автомобили е намаляло от 43.1% до 34.7%. ACEA отчита сериозен ръст-+29.7%, в търсенето на нови коли с алтернативно задвижване, като регистрациите на електромобилите се е увеличило с 37.4%, на обикновените хибриди с 37.1%, а при зареждаемите хибриди се наблюдава повишение от 24.5%. Данните на ACEA сочат, че през третото тримесечие на 2018 година, в България са били регистрирани 46 нови електромобила, а тези от началото на годината са 110. Сериозно понижение в родния бизнес се отчита по отношение на зареждаемите (plug-in) хибриди- -63.6% до 8 единици през третото тримесечие (Q3) и -34.3% до 23 единици от началото на годината. При обикновените хибриди съответните показатели са +102.6% до 395 единици и +40.9% до 1103 единици. Търсенето на бензинови автомобили в България се е увеличило с 12.1 до 5031 единици през Q3, а това за първите девет месеца на годината с 30.6% до 15 123 единици. При дизеловите коли също се наблюдава ръст- +7.4% до 5327 единици през Q3 и +5.6% до 15 529 от началото на годината.", "date": "2018.11.08", "title": "58% пазарен дял на бензина в Европа. 46 нови електромобила в България за третото тримесечие"}
{"url": "http://www.cross.bg/himicheski-zavod-izbyhna-v-kitaii-1588508.html", "text": "/КРОСС/ При взрив на химически завод в Китай са загинали шест човека, а други седем са били ранени, предава Синхуа.Агенцията уточнява, че инцидентът е станал в провинция Хубей. Двамата от ранените се намират в критично състояние.Властите разследват инцидента.", "date": "2018.11.08", "title": "Химически завод избухна в Китай"}
{"url": "http://www.cross.bg/collins-single-use-dyma-1588509.html", "text": "/КРОСС/ Съставителите на речника Collins English Dictionary обявиха за дума на 2018 година „single-use“ (еднократно). Съобщението беше направено в „Туитър“.„Еднократен е термин, описващ предмети, чието безконтролно разпространение нанася вреди на околната среда и влияе на хранителната верига“, пише в туита на Collins.Според съставителите на тълковния речник със „single-use“ се описват преди всичко изделия от пластмаса, които се изхвърлят след първото използване, предаде БНР.От 2013 употребата на думата се е увеличила четирикратно. В първата десетка на най-употребяваните думи за 2018 влизат също „MeToo“, „gaslight“ и „vegan“.През 2017 Collins определи като дума на годината „fake news“, а през 2016 – „Brexit“.", "date": "2018.11.08", "title": "Ето коя е думата на 2018 година"}
{"url": "http://www.cross.bg/petrolen-norvegiya-tanker-1588510.html", "text": "/КРОСС/ Фрегата на норвежкия флот и малтийски петролен танкер се сблъскаха във фиорд в западна Норвегия, съобщиха местните власти, като седем души са получили леки наранявания, съобщава БНТ.Фрегатата \"КНМ Хелге Ингстад\", която се връщала от учения на НАТО, бе евакуирана след сблъсъка с танкера \"Сола ТС\", съобщи армията на Норвегия.\"Поехме много вода и има реална опасност тя да потъне там, където е,\" каза служител на спасителния център \"Сола\" пред АФП.Изображение, публикувано от норвежкия телевизионен оператор НРК, показва, че водата почти достига нивото на хеликоптерната платформа на фрегатата.Общо 137 души са били на борда й, а 23 са били на танкера под флага на Малта.62-тонният танкер е получил само леки щети и чака да бъде изтеглен до близкия петролен терминал, съобщи служителят на спасителния център. \"Имаше малък петролен разлив, но нищо значимо\", добави официалният служител.Обстоятелствата около инцидента, случил се малко след 4:00 ч. през нощта местно време близо до Берген, все още не са ясни.Построен през 2009 г., \"КНМ Хелге Ингстад\", участва в операции за химическо разоръжаване в Сирия между декември 2013 г. и май 2014 г.", "date": "2018.11.08", "title": "Петролен танкер и фрегата се сблъскаха в Норвегия, има ранени"}
{"url": "http://www.cross.bg/proekti-sutrydnichestvo-nikolova-1588511.html", "text": "/КРОСС/ Над 10 млн. евро за подпомагане на малките и средни предприятия в пограничния регион между България и Гърция ще бъдат осигурени по програмата за трансгранично сътрудничество ИНТЕРРЕГ V-A Гърция-България 2014-2020 г. Това обяви заместник-министърът на регионалното развитие и благоустройството Деница Николова по време на Десетата юбилейна национална среща на експертите по програми и проекти в общините, организирана от Националното сдружение на общините в Република България в Боровец. Мярката ще бъде отворена до края на годината, като ще финансира около 80 предприятия от двете страни на границата, които ще получат средства за инвестиционни проекти. Зам.-министър Николова посочи, че така ще се даде тласък за развитие на малкия и среден бизнес и допълнителни възможности за инвестиции в южния пограничен регион.Заместник-регионалният министър отчете много добро изпълнение на всички програми за трансгранично, междурегионално и териториално сътрудничество, в които участва страната ни. По трите трансгранични програми, които управлява МРРБ – за сътрудничество с Турция, Македония и Сърбия, до момента са сключени 130 договора за изпълнение на проекти на стойност над 38 млн. евро. До края на годината ще бъдат сключени договори по и втората покана за набиране на проекти по програмите, като в момента се оценяват подадените общо 527 предложения. По останалите програми за трансгранично сътрудничество –с Румъния, Гърция и Черноморки басейн, където България е партньор, към момента се изпълняват 205 договора за 317 млн. евро, които дават сериозна подкрепа за развитието на пограничните региони в страната. Повечето проекти ще приключат през 2019 и 2020 г. По многонационалните програми за сътрудничество, в които България участва с цялата си територия, също се отчита сериозен интерес и напредък. В момента се изпълняват 167 проекта за над 4,5 млн.евро. Очаква се тяхната реализация да приключи до 2021 г.Заместник-министър Деница Николова съобщи още, че се очаква в средата на следващата година да се отчетат резултатите от междинните цели на Оперативна програма „Региони в растеж“ 2014-2020 г. След като бъде направен цялостен анализ на изпълнението на програмата и постигнатите индикатори, ще бъдат взети съответните управленски решения за периода до приключване на програмата. Зам.-министър Николова отчете, че по-малките общини към момента изпълняват инвестиционните си проекти по ОПРР много по-бързо от големите и призова за максимална активност при отчитането на проектите и средствата за тях. Сред рисковите индикатори към днешна дата са мерките за енергийна ефективност в големите общини, социалната инфраструктура, предвиждаща изграждането на центрове за деинституционализация на деца и възрастни с увреждания, модернизацията на спешната помощ и мерките, които се финансират с финансовите инструменти.Зам.-министър Николова обърна внимание на експертите по проекти в общините и за най-честите грешки, които допускат при отчитане на проектите и предизвикателствата в изпълнението.", "date": "2018.11.08", "title": "Деница Николова: Осигуряваме над 10 млн. евро за подпомагане на малките и средни предприятия в граничния регион между България и Гърция"}
{"url": "http://www.cross.bg/zhalbopodatelite-espch-izpulnenieto-1588512.html", "text": "/КРОСС/ С решение, което беше обявено на 25 октомври т.г., ЕСПЧ отхвърли оплакванията на жалбоподателите по делото „“ (жалба № 33586/15).Жалбоподателите - семействата Айдарови и Илиеви, български граждани от ромски етнически произход - живеят в кв. „Кремиковци“, община Гърмен. Земята, върху която се намира кварталът, е общинска и земеделска. През 2011 г. ДНСК констатира че постройките, в които живеят жалбоподателите, са незаконни и издава заповеди за премахването им. Господин Айдаров обжалва заповедта. Благоевградският административен съд отхвърля жалбата, като постановява, че жилището е построено на общинска земя, без необходимите строителни книжа и не може да бъде узаконено, тъй като земята е земеделска и за нея никога не е издаван подробен градоустройствен план. Първоинстанционното съдебно решение не е обжалвано. Другият жалбоподател не подава жалба до съда.През 2013 г. ДНСК спира изпълнението на заповедите до решаването на проблема с пренастаняването на живущите в района. През 2015 г., след получено писмо от областния управител на Благоевград, провокирано от сблъсъци между ромското население на квартал „Кремиковци“ и жителите на Гърмен, ДНСК отправя покани до г-н Айдаров и г-н Илиев за доброволно изпълнение на заповедите за премахване. След изтичане на срока за изпълнение ДНСК ангажира фирма за събаряне на постройките между 13 и 24 юли 2015 г.Жалбоподателите оспорват пред административния съд действията по изпълнението на заповедите, като твърдят, че постройките представляват техни единствени жилища и че разрушаването им ще засегне по непропорционален начин правото им на зачитане на личния живот и жилище. Съдът отхвърля жалбите. На 7 септември 2015 г. жилището на семейство Айдарови е разрушено. Разрушаването на жилището на семейство Илиеви е отлагано неколкократно и все още не е изпълнено.Пред ЕСПЧ жалбоподателите твърдят, че разрушаването на домовете им би представлявало непропорционална намеса в правото им на личен живот, жилище и мирно ползване на техните притежания, както и че не разполагат с ефективно средство за защита. Твърдят също, че предприетите спрямо тях мерки са били дискриминационни и че решението за разрушаване на къщите им противоречи на забраната за нечовешко и унизително отношение. След като разглежда подробно възраженията по допустимост на държавата, Европейският съд отхвърля всички оплаквания като недопустими. Съдът изследва подробно вътрешноправните средства за защита, с които жалбоподателите са разполагали. По отношение на обжалването на заповедите за премахване пред административните съдилища, ЕСПЧ отбелязва, че при всички положения то би било неуспешно. Този извод се налага, тъй като в множество сходни случаи националният съд е установил, че незаконни постройки, като тези в квартал „Кремиковци“, не подлежат на узаконяване, а съгласно постоянната практика на ВАС такива постройки подлежат на премахване, независимо от това дали мярката е пропорционална в специфичния случай на жалбоподателите. По отношение на обжалване на действията на ДНСК по заповедта за премахване на постройките Съдът изрично посочва, че по принцип вътрешноправно средство, при което пропорционалността на мярката се изследва на етапа на изпълнението й, би могло да бъде ефективно. В този смисъл ЕСПЧ посочва, че административните съдилища започват да създават практика, в която изследват пропорционалността на мерки по изпълнение в подобни ситуации едва след 2015 г., тоест към момента на събитията жалбите срещу изпълнението са били обречени на неуспех.Поради гореизложеното Съдът приема, че жалбоподателите е следвало да подадат жалбата си пред ЕСПЧ още през 2011 г., и я отхвърля, тъй като същата се явява просрочена.По отношение на твърдението на жалбоподателите, че действията на властите са били предизвикани от протестите против ромите през 2015 г. и дискриминационни, ЕСПЧ приема тезата на държавата, че жалбоподателите са разполагали с ефективно средство за защита, а именно подаване на жалба или иск по реда на Закона за защита от дискриминация, до което не са прибегнали.Накрая, Съдът приема, че оплакването относно разрушаването на къщата на семейство Айдарови е просрочено. Другите действия по изпълнението на заповедите заразрушаване не могат да се приравнят на нечовешко отношение, тъй като властите многократно са отлагали изпълнението, признавайки сериозните последствия, до които би довело. ", "date": "2018.11.08", "title": "Държавата спечели дело в Страсбург по жалба за разрушаване на незаконни къщи в Гърмен"}
{"url": "http://www.cross.bg/bezopasnost-putna-politikata-1588494.html", "text": "/КРОСС/ Втори КАТ у нас ще води битката с катастрофите. Постановлението за създаване на Държавна агенция за пътна безопасност е публикувано за обществено обсъждане на страницата за обществени консултации, съобщиха от пресслужбата на правителството.Документът може да бъде видян на адрес:Основната цел на Националната стратегия за подобряване на безопасността на движението по пътищата на Република България за периода 2011-2020 г. е значително намаляване на броя на загиналите и ранените при пътнотранспортни произшествия.Държавната агенция за пътна безопасност към Администрацията на Министерския съвет ще разработва, координира и контролира провеждането на политиката по пътна безопасност в България, като се предвижда да поеме част от контролните функции на различните институции, между които е споделена отговорността за пътната безопасност към настоящия момент. Специализираното звено ще събира обективни данни и ще осъществява постоянен мониторинг на постигнатите резултати и ефективността на предприетите мерки, като наред с това ще организира и провежда научноизследователска дейност, информационни и образователни кампании, както и ще извършва консултации с гражданското общество, бизнеса, академичните и научни среди.Предстои да бъде извършен задълбочен анализ с оглед хоризонталния характер на политиката за пътна безопасност и обществената й значимост преди да се пристъпи към промени в законодателството.Със създаването на агенцията се цели отстраняване на основните недостатъци на досегашния модел на провеждане на политиката по пътна безопасност, а именно недостатъчно взаимодействие и координация между институциите, недостатъчна синхронизация на данните и липса на системен анализ на причините за пътнотранспортните произшествия и ефекта от въведените мерки, недостатъчно взаимодействие с обществото, бизнеса и научните среди.Структурирането на агенцията ще бъде извършено с компенсирани промени в рамките на общата численост на администрацията.", "date": "2018.11.08", "title": "Държавта прави втори КАТ за битката с катастрофите"}
{"url": "http://www.cross.bg/rysiya-normalizirane-dialog-1588490.html", "text": "/КРОСС/ Кремъл обяви, че не вижда никакви перспективи за нормализиране на отношенията с Вашингтон, които са в най-ниска точка от времето на Студената война. Властите в Москва посочиха, че въпреки всичко са \"отворени за диалог\" със своя съперник след междинните избори в САЩ, довели до разцепление в Конгреса, предаде Франс прес.\"Естествено, на хоризонта не се забелязват някакви бляскави перспективи за нормализиране на руско-американските отношения. Това обаче не означава, че не се стремим към диалог\", заяви пред журналисти говорителят на Кремъл Дмитрий Песков, цитиран от ТАСС.Москва смята за незаконни ограниченията, наложени от САЩ на Русия във връзка със случая Солсбъри, и ще се отнесе по същия начин към нови подобни стъпки, каза Песков в отговор на въпрос. Русия не е изпълнила условията, поставени от САЩ след отравянето на бившия руски двоен агент Сергей Скрипал в Обединеното кралство, и може да й бъдат наложени нови американски санкции, съобщи във Вашингтон говорителката на Държавния департамент Хедър Науърт.", "date": "2018.11.08", "title": "Русия не очаква нормализиране на отношенията със САЩ"}
{"url": "http://www.cross.bg/tochki-rymuniya-shofyorite-1588491.html", "text": "/КРОСС/Депутатите в Румъния обсъждат нови правила за шофьорите в северната ни съседка, съобщават местни медии.Законопроектът, който получи положително становище от правната комисия, предвижда, че шофьорската книжка ще бъде отнемана, когато водачът натрупа 45 наказателни точки. Това е три пъти повече от сегашните 15 точки.Изменението беше предложено от министъра на транспорта Лучан Сова и няколко депутати от Социалдемократическата партия. Основният аргумент за това е, че шофьорите в Румъния сега рискуват да останат без книжка за някои престъпления, които не са много сериозни, но за които наскоро бяха увеличени глобите и броят наказателни точки.Законът понастоящем предвижда, че шофьорите, които натрупват 15 наказателни точки в даден момент, ще губят книжките си за 30 дни. Пълните точки могат да се възстановят до 6 месеца, ако водачът няма нови провинения.Румъния има най-високата смъртност при пътни произшествия в Европейския съюз през 2017 г.", "date": "2018.11.08", "title": "Нови правила за шофьорите в Румъния"}
{"url": "http://www.cross.bg/tasev-sdelkata-sityatziyata-1588498.html", "text": "/КРОСС/ Атакуващите сделката, пледиращи за намеса на държавата, поставят знак за равенство между сделката за приватизация и сделките на вторичния пазар, когато един мажоритарен собственик продава своя дял на друг, това каза в интервю за  проф. Атанас Тасев.Според него тезата, че атаката срещу  защитава обществения интерес, е неприемлива.Действащото законодателство разполага с достатъчно инструменти да гарантира интересите на крайните потребители, основната част от условно придобитите дружества са в режим на ценова и операционна регулация.Сделката между ЧЕЗ и Инерком е от частно-правен характер, при която мажоритарен собственик на акционерно дружество продава своя бизнес в България, не е без прецедент. Могат да се посочат много примери, напр. сделката E.O.N – ENERGO-Pro, се осъществи при пълно спазване на законодателството на страната, прозрачно, публично и без ексцесии и истеризация. В друга държава и при други обстоятелства тази сделка щеше да бъде коментар само на специализираните издания и преди всичко в информационен контекст, допълва още проф. Тасев.Според него ситуацията по придобиването на ЧЕЗ от Инерком напомня сценария, описан във вица за заека* „Зайо, защо си без шапка“?Управлението на придобитата фирма може да се осъществи от действащия екип, подпомогнат от допълнително наети елитни мениджъри. Практика е в големите корпорации собствениците да заемат места в контролните съвети, а не в състава на оперативното ръководство. При така разгледаната теза  попадаме в ситуацията, описана в първия сценарий от вица –„Зайо, защо си без шапка?“ – следва бой.Тук попадаме в ситуацията на втория  сценарий от вица –„Зайо, защо си със шапка?“ – отново бой.При подобна полярна смяна на тезите, използвани, за да се атакува сделката, е очевидна крайната цел –„бой“  със или без шапка.Според проф. Тасев намеса от страна на държавата с публични изказвания или промяна на законодателството в движение („добавка ЧЕЗ  в текстовете на Закона за енергетиката) естествено влияят негативно върху имиджа на страната, също така и трайно ще влияят на всяка следваща сделка с привличане на стратегически инвеститор, най-малко поради факта, че във финансовите параметри на предстоящи сделки ще се залагат по-високи стойности на коефициентите в метода за оценка на капиталовите активи за калкулация на политическия риск от промяна на законовата уредба.По определение – големите пари обичат тишината и устойчивостта на бизнес-средата. Проф. Тасев коментира ситуацията през последните дни като такава, която не защитава обществения интерес. ", "date": "2018.11.08", "title": "Проф. Атанас Тасев: Сделката с ЧЕЗ влезе в политиката, където икономическата и правната логика нямат място"}
{"url": "http://www.cross.bg/prodykti-spisuk-tzenite-1588492.html", "text": "/КРОСС/ Цените на родните медикаменти тръгват нагоре. Това ще стане след промените в Наредбата за условията, правилата и реда за регулиране и регистриране на цените на лекарствените продукти, която прие правителството на вчерашното си заседание. Редакциите ще доближат референтните стойности на българските медикаменти, които не се изнасят навън до цените на същите продукти в ЕС и по този начин всъщност ще ги повишат. Идеята на промените е да се избегне практиката наши хапчета да излизат от Позитивния лекарствен списък (ПЛС) и така да напускат пазара. Досега действаше нормативно ограничение при цените на лекарствените продукти, които нямат регистрирани стойности в референтните държави. Според него цената на производител на тези медикаменти може да е два пъти по-висока от най-ниската цена на лекарство със същия ДДД в терапевтичната група на позитивния списък. Тази разпоредба засяга предимно продукти на български производители в ниския и среден ценови диапазон, които се предлагат само на нашия пазар. Това би могло да доведе до отпадане на редица лекарствени продукти от Позитивния лекарствен списък. Затова с предложените промени таванът се вдига двойно.", "date": "2018.11.08", "title": "Цените на лекарствата тръгват нагоре"}
{"url": "http://www.cross.bg/radovich-petkova-bulgariya-1588527.html", "text": "/КРОСС/ Министърът на енергетиката Теменужка Петкова обсъди енергийното сътрудничество между България и Черна гора с посланик Снежана Радович. Разговорът е в продължение на проведените през месец септември разговори между министър-председателя на Република България Бойко Борисов и колегата му Душко Маркович. ", "date": "2018.11.08", "title": "Министър Петкова и посланика на Черна гора у нас обсъдиха проекта АЕЦ „Белене“"}
{"url": "http://www.cross.bg/taksita-nito-poruchki-1588532.html", "text": "/КРОСС/ Таксиметровите шофьори във Варна излязоха на поредния си протест. Те настояват минималната тарифа на километър пробег да е 1 лев през деня и 1,20 лв. през нощта, както и да бъде намален алтернативния данък, с който се облагат.Първата стъпка, която ще предприемат, ако исканията им не бъдат приети, е отказ на поръчки.\"Един ден примерно, няма да приемаме никакви поръчки от централите. Да видим тогава какво ще стане, ако градът остане без таксита\", закани се Димчо Иванов, председател на варненския таксиметровия синдикат \"Авто-94\".\"Ние не искаме кой знае какво увеличение. Общината е изчислила 0,75 ст. дневна минимална тарифа и 2 лв. максимална, но не се знае на база на какво. Нашите искания тотално ги отхвърлят и аз мисля, че Общинския съвет във Варна работи против нашия бранш. Те монополно решават и ни се подиграват на всички комисии\", посочи още Иванов и предупреди, че от 2 600 таксита, бройката им вече е паднала на 1500, а догодина ще са само 800.\"Тогава няма да има таксита нито на Коледа, нито на Нова година, нито за ежедневно ползване от гражданитеи туристите\", предупреди шефът на синдикат \"Авто-94\", цитиран от \"Монитор\".В отговор коментиращите в социалните мрежи реагираха с: \"Тръгнал да плаши кучето със салам!\" и предупредиха, че бизнесът не търпи празнини, като местата на бойкотиращите бързо ще бъдат заети от нови мераклии в бранша.", "date": "2018.11.08", "title": "Варненски таксиджии на протест: Левче – денем!"}
{"url": "http://www.cross.bg/administratziya-naprolet-gorivoto-1588526.html", "text": "/КРОСС/ Източването на горивото от потъналия край Созопол кораб „Мопанг“ е спряно заради идващата зима. Поради ниските температури на морската вода отворите в плавателния съд ще бъдат консервирани, а работата ще продължи напролет. 350 куб. м нефтоводна смес са били източени от „Мопанг“ за 19-те дни, в които се е работило. Според капитан Живко Петров, директор на Изпълнителна агенция „Морска администрация“ още толкова е количеството, което трябва да се изтегли от кораба: „Два резервоара са изпразнени. Има още два, има и малко в единия от трюмовете. И вече догодина, напролет, като се постопли водата и стане възможно източването, продължават\".Капитан Живко Петров обясни, че няма опасност след консервацията през зимния период да се получи изтичане на гориво: „Там, където пробиха отворите, за да проучат, след това са затапени, както трябва, за да не излезе от там. Освен това, пак казвам, през зимата температурите падат и то вече не е течно\". Директорът на Изпълнителна дирекция „Морска администрация“ уточни, че има и други потънали кораби, които след приключване на тази операция ще бъдат обследвани, за да се предотвратят подобни инциденти. ", "date": "2018.11.08", "title": "Временно спира източването на горивото от потъналия кораб \"Мопанг\""}
{"url": "http://www.cross.bg/zatvor-semeiistvoto-supryzi-1588496.html", "text": "/КРОСС/ По-сурови наказания ще има за насилниците в семейството у нас. Днес депутатите в парламента започват обсъждане на новите промени в закона, свързани с борбата срещу домашното насилие.Измененията предвиждат до пет години затвор за психически тормоз и преследване.Промените ще засегнат съпрузи, бивши съпрузи или партньори, с които се живее на семейни начала.Тормозът извън семейството ще се наказва със затвор до една година или пробация.", "date": "2018.11.08", "title": "До пет години затвор за психически тормоз у дома"}
{"url": "http://www.cross.bg/viktoriya-predavaneto-beshe-1588497.html", "text": "/КРОСС/ Съюзът на българските журналисти със свое решение ще удостои посмъртно Виктория Маринова с приз за изявена гражданска позиция на церемония по връчването на годишните си награди, съобщава \"Монитор\", позовавайки се на нейни колеги от предаването „Детектор“ по русенската телевизия TVN, на което Вики бе водеща.„Дори и да не беше журналист по професия, Вики беше такъв по призвание и сърце и със сигурност това признание е заслужено, без съзнателно да е търсено“, казват те.На страницата на предаването колегите й публикуват картичка с думи на благодарност и признателност към Виктория от децата и екипа на Центъра за настаняване на деца и младежи с увреждания, известен в Русе като Розовата къща. Това е една от последните благотворителни инициативи на Виктория.", "date": "2018.11.08", "title": "Награждават посмъртно убитата русенска журналистка Виктория"}
{"url": "http://www.cross.bg/predsedatel-bulgarsko-bivshiya-1588499.html", "text": "/КРОСС/ Специализираният апелативен съд ще разгледа мерките за неотклонение на бившия председател на Държавната агенцията за българите в чужбина (ДАБЧ) и другите арестувани по т. нар. „паспортна афера”.  е заподозрян като лидер на престъпна група, търгувала документи за българско гражданство.Заедно с него са задържани и главният секретар  и един от посредниците – сърбинът .Парите от подкупи за българско гражданство били обръщани във виртуална валута, сочи обвинението.Първата инстанция остави арестуваните зад решетките. Днешното решение ще бъде окончателно.", "date": "2018.11.08", "title": "Специализираният съд гледа мярката на бившия председател на ДАБЧ"}
{"url": "http://www.cross.bg/elena-iioncheva-mihaiilov-1588501.html", "text": "/КРОСС/ „Цялата парламентарна група на „БСП за България“ заставаме зад Елена Йончева и Георги Михайлов, като един. Разчитаме на бързо и обективно разследване“ Това заяви председателят на БСП Корнелия Нинова пред журналисти в парламента по повод поисканите имунитети на двамата народни представители. „Това са две ярки остриета на БСП. Допускам, че със своите изказвания и поведение те са предизвикали такава реакция, вярваме в тяхната невинност и очакваме разследването да го докаже\", допълни тя. Нинова обясни, че след проведено заседание на парламентарната група, решението е народните представители Елена Йончева и Георги Михайлов доброволно да дадат имунитетите си.„Съгласен съм да ми бъде снет имунитетът, доброволно го давам. Не смятам, че съм извършил някакви законови нарушения. Заварих болницата, като изп.директор, с 25 млн. лв. задължения и по време на екипа, който ръководих, тя намали своите задължения. Чувствам се напълно спокоен“, заяви народният представител проф. Георги Михайлов. „Нека разследването да продължи, да завърши и смятам, че всички неясноти ще бъдат изчистени“, допълни той.„Това са абсурдни обвинения. Тези клевети отдавна се лансират от депутатите от ГЕРБ и аз няколко пъти призовах съответните органи да направят проверка. Запозната съм с методите на репресии на ГЕРБ. Това е класическа схема за сплашване“, коментира народният представител Елена Йончева. Тя подчерта, че това обвинение идва само два дни след като е настоявала за независима експертиза на българските магистрали в европейски независими лаборатории. „Моята работа, като журналист, винаги е била публична и видима. Единственият договор, който съм имала, е за телевизионна техника за заснемане на документални филми за Сирия, Турция и Украйна. Ще си дам имунитета и се надявам делото бързо да влезе в съда, за да се види на какви репресии е подложен един депутат, на каква схема на сплашване“, каза още Елена Йончева.  ", "date": "2018.11.08", "title": "Корнелия Нинова: Цялата парламентарна група на „БСП за България“ заставаме зад Елена Йончева и Георги Михайлов"}
{"url": "http://www.cross.bg/tzyaloto-rukovodstvo-na-bdzh-podade-ostavka-1588506.html", "text": "/КРОСС/ Цялото ръководство на БДЖ е подало оставка късно снощи. Оставката си потвърди Велик Занчев, който е председател на съвета на директорите. По първоначална информация по настояване на министъра на транспорта Росен Желязков молби за освобождаване са подали още изпълнителният директор Владимир Владимиров и финансовият директор Филип Алексиев, предаде БТВ.Ден по-рано транспортният министър разпореди пълен одит на холдинга заради тежкото му финансово състояние. Тази година държавата се намесва два пъти с обща помощ от 134 млн. лв., за да може БДЖ да се разплати с кредиторите си при условия на запорирани сметки.Железниците разчитат на концесията на летище София, за да изплатят задълженията си.", "date": "2018.11.08", "title": "Цялото ръководство на БДЖ подаде оставка"}
{"url": "http://www.cross.bg/kurchev-zadulzheniya-danuchni-1588485.html", "text": "/КРОСС/ Подавам искане за свалянето на имунитета ми. Това заяви депутатът от ГЕРБ Борис Кърчев след като прокуратурата поиска имунитета му като народен представител, съобщава Стандарт.Когато прехвърлях фирми, те не са имали задължения, обясни още депутатът.Малко по-рано стана ясно, че имунитетът му е поисан във връзка с избягване на установяването и плащането на данъчни задължения в особено големи размери. В резултат на подадени сигнали от гражданин и НПО е започнала проверка, която е установила достатъчно данни за извършено от Борис Кърчев данъчно престъпление - затова, че през месеците юни – юли 2015 г. в гр. Стара Загора като управляващ „Би Би Си Кейбъл\" ООД избегнал плащането на данъчни задължения в особено големи размери. Става дума за 320 000 лева ДДС, като потвърдил неистина в подадена Справка - декларация по ЗДДС и използвал документи с невярно съдържание – отчетни регистри и данъчни фактури и приспаднал неследващ се данъчен кредит.В хода на проверките е установено използването на сходна практика за избягване, установяване и плащане на данъчни задължения в особено големи размери и от „КТВ\" ООД. Управляващ съдружник в дружеството от създаването му на 24.03.2005 г. до 24.08.2016 г. е бил Борис Кърчев. ", "date": "2018.11.08", "title": " Борис Кърчев пръв си даде имунитета"}
{"url": "http://www.cross.bg/chasa-symata-portfeiil-1588487.html", "text": "/КРОСС/ Кражба на около 2 000 лева е извършена от магазин за авточасти в Гоце Делчев. Сумата е била в портфейл, който е бил откраднат от неизвестно за сега лице. Сигналът е подаден в полицията в сряда, а престъплението е извършено за времето от 15:50 часа до 16:10 часа. Образувано е досъдебно производство.През изминалия ден е подаден сигнал и за кражба от жилище в Якоруда. Установена е липса на сумата от около 1 900 лв. По случая е образувано досъдебно производство.В 01 РУ-Благоевград е получен сигнал за извършена, около 11:35 часа на 06.11.2018г., кражба на портфейл със сумата от около 180 лв. от автобус, пътуващ по линия Пловдив – Благоевград.  По случая е образуван заявителски материал.", "date": "2018.11.08", "title": "Откраднаха 2 000 лв. от магазин за авточасти в Гоце Делчев"}
{"url": "http://www.cross.bg/vuzrazhdane-durveta-park-1588495.html", "text": "/КРОСС/ На 10 ноември от 11:00 ч., на територията на парк „Възраждане“ в София, доброволци – служители на ЧЕЗ и жители на Район „Възраждане“, ще засадят 64 иглолистни и широколистни дървета.Това е третото събитие от We Do Green – инициатива на „ЧЕЗ Електро България“ АД за засаждане на дървета в обезлесени територии в гори, паркове и населени места в Западна България. Досега, в рамките на тази инициатива, вече са засадени над 1 800 дървета. Район „Възраждане“ на Столична община се присъединява към We Do Green с инициативата „Възраждаме зелените детски мечти“. Кметът на район „Възраждане“ – Савина Савова и общинският съветник Борислав Борисов също ще участват в засаждането на новите дървета в парка.Каним всички, за които опазването и грижата за природната среда са лична кауза и имат възможност, да се включат на 10 ноември 2018 г. в залесяването на най-младия парк в столицата. ", "date": "2018.11.08", "title": "ЧЕЗ Електро продължава We Do Green със засаждане на 64 дървета в парк „Възраждане'' в София"}
{"url": "http://www.cross.bg/osigyrovki-buchvarov-tryda-1588483.html", "text": "/КРОСС/ Над 400 млн. лева годишно губи държавата заради феномена \"заплата в плик\", съобщи говорителят на Националната агенция за приходите Росен Бъчваров, съобщава БНР.Съвместно приходната агенция и Главната инспекция по труда са разработили калкулатор, в който всеки може да изчисли колко губи лично, ако получава част от трудовото си възнаграждение в сивия сектор.Над 60 на сто от работодателите са оценени като рискови за укриване на данъци и осигуровки, съобщи говорителят на приходната агенция Росен Бъчваров. Загубите са не само за хазната, но и лично за работника:\"Ако, например, човек получава 1000 лв. в действителност, но работодателят му плаща осигуровки на сумата от 500 лв., дългосрочната загуба с калкулатора, който сме разработили, показва загуба от порядъка на 60 000 лв.\", каза Бъчваров.Най-рискови са секторите строителство и търговия на дребно. А, ако човек се притеснява, че ще изгуби работата си, ако подаде сигнал, може да го направи анонимно в Инспекцията по труда, категорична е Дина Христова от институцията:\"Факт е, че най-често сигналите се подават именно свързани с изпълнение на трудовите правоотношения - възникването им и работното време и заплащането на труда, а не толкова за условия на труд, здраве и безопасност“, каза Христова.От началото на годината до октомври в инспекцията са подадени общо 5 000 сигнала.", "date": "2018.11.08", "title": "НАП: Над 400 млн. лева годишно губи държавата заради скрити осигуровки"}
{"url": "http://www.cross.bg/dryzhba-magazin-hranitelen-1588488.html", "text": "/КРОСС/ Разпознайте обирджиите. За това призовава Антон Георгиев във Фейсбук, а поводът е разбит хранителен магазин в плевенския квартал \"Дружба\".                           \"Здравейте, молим за Вашето съдействие. На 26 октомври беше разбит хранителен магазин в ж-к \"Дружба\". Лицата са 3 и се предполага, че са ученици. Има още няколко разбити обекта в рамките на месец. Нека не позволим отново да станат 50, а да помогнем на разследващите полицаи\", апелира той в най-голямата плевенска фейсбук група \"Забелязано в Плевен\".От публикуваните кaдри става ясно, че маскираните апаши са задигнали само цигари. В близост до тях се е намирала кутия за дарения, но те дори не са я погледнали. ", "date": "2018.11.08", "title": "Маскирани разбиха хранителен магазин в плевенския кв. \"Дружба\""}
{"url": "http://www.cross.bg/symi-depozitite-rust-1588484.html", "text": "/КРОСС/ Всяка седмица в страната се появяват по трима нови милионери. В края на септември броят на депозитите на граждани със суми над 1 млн. лв. в тях е 862, което е рекорд.Само за три месеца милионерските депозити са нараснали с 36 броя, сочат данните на БНБ.Най-голям ръст обаче има при влоговете със суми между 500 хил. и 1 млн. лв. Те се увеличават със 17,5% за година до 1508 броя, а общата сума в тях нараства с 16,9% до 1 млрд. лева.На второ място по ръст са влоговете със суми между 200 хил. и 500 хил. лв., които като брой и като обща съхранявана в тях сума нарастват с около 16%.Сериозен ръст от над 11% има и депозитите със суми между 100 хил. и 200 хил. лв. Оказва се, че най-много нарастват депозитите на хората с големи финансови възможности.При по-малките влогове със суми от 20 хил. до 100 хил. лв. увеличението на спестяванията е по-бавно и е в рамките от 7% до 9% за година.При по-малките влогове ръстът на спестените суми е още по-малък. Броят на най-малките влогове до 1000 лв. и общата сума в тях дори намалява.Оказва се, че депозитите на богатите нарастват най-бързо, а бедните теглят от спестяванията си за да вържат семейния бюджет, отчитат още от централната ни банка.", "date": "2018.11.08", "title": "Българинът богатее! В края на септември – 862-ма милионери "}
{"url": "http://www.cross.bg/telefona-igrae-ednovremenno-1588489.html", "text": "/КРОСС/ Манията по видеоигрите не е присъща само на децата. Възрастните също може да се окажат запленени от виртуалните герои. Такъв е случаят със 70-годишния Чен Сан-юан от Тайван, съобщава BusinessInsider. Мъжът е толкова вманиачен по играта Pokemon Go, че я играе на 11 смартфона едновременно.Мъжът дори си е разработил сложна стойка, която му позволява да вижда всички 11 телефона пред себе си постоянно дори и докато върви по улицата. Манията му продължава да се задълбочава.Той придобива местна слава през май т.г., когато е видян да кара колелото си и въпреки това да играе на 6 телефона едновременно. Явно те не му стигат и през юни решава да си направи стойка за 9 устройства за велосипеда. А сега е решил да се откаже от колелото и да увеличи смартфоните до 11.Мъжът харчи около 1300 долара на месец, за да поддържа хобито си. В тези разходи влизат самите телефони, мобилните абонаменти и виртуални аксесоари за играта.Освен това Сан-юан носи със себе си и голям сак, от който излизат множество кабели. Те свързват телефоните с няколко големи преносими батерии и осигуряват до 20 часа непрекъсната игра на всички 11 телефона.За него обаче това не е достатъчно. Той казва пред БиБиС, че планира нова версия на стойката, за да може да играе с общо 15 телефона едновременно.\r\n", "date": "2018.11.08", "title": "70-годишен мъж играе Pokemon Go на 11 смартфона едновременно"}
{"url": "http://www.cross.bg/godini-stzenata-only-1588482.html", "text": "/КРОСС/ Големи изненади за публиката готви зрелищното шоу HITS ONLY с DJ BOBO, NANA и C-BLOCK. Тази събота едни от най-ярките звезди на 90-те години ще преобразят Арена Армеец в гигантска дискотека с много от любимите хитове, щури танци и добро настроение. Организаторите от Keen Acts и Радио Energy ще зарадват феновете с игри и подаръци, като малко преди големия старт на купона 10 късметлии ще имат възможността да спечелят лична среща със самия DJ Bobo. На живо, от сцената, ще бъдат избрани 10 фена с билети за терен. Те ще се запознаят с любимеца си непосредствено преди появяването му.Вратите на Арена Армеец ще отворят в 18:30 ч., а големите късметлии ще бъдат избрани след 19 ч. Феноменалното шоу, отбелязващо второто издание на HITS ONLY и 13 години Радио Energy, ще започне в 20:00 ч. Първи на сцената ще излязат доайените на евро рапа C-Block. Те ще нажежат атмосферата с най-горещите си хитове, сред които , , . След тях любимият на българската публика Nana ще разпали доброто настроение до краен предел с обичаните , и още от най-емблематичните си парчета. Впечатляващото шоу на DJ Bobo, което ще превърне вечерта в невъобразим спектакъл за всички сетива, е планирано да започне в 21:30 ч. Енергичният швейцарец празнува 25 години на сцена. Подобаващо за празника изпълнителят идва у нас с няколко тира, разнообразни костюми, танцьори, пироефекти и десетки хитове.Билетите за големия концерт на Nana, C-Block и DJ Bobo са почти изчерпани, налични са ограничени бройки седящи места и пропуски за терена. Извънредно за специалната вечер всички посетители със седящи места ще имат свободата да слизат на терена, като връщането в секторите ще е възможно при показване на билета.Феноменалното шоу на 10-и ноември е второто издание на HITS ONLY, което миналата година взриви феновете с неповторимите Samantha Fox, Sandra и CC Catch. Грандиозната вечер ще отпразнува 13-ия рожден ден на Радио ENERGY, радиостанция номер 1 за любимата музика от 90-те до днес. Любимите водещи от екипа на ENERGY ще посрещнат публиката от сцената с ефир на живо преди голямото шоу.Организатори на събитието HITS ONLY – най-доброто от 90-те години с DJ BOBO, NANA и C-BLOCK, са KEEN ACTS и Радио ENERGY, а билетите са на цени от 45 до 70 лв. и са достъпни в мрежата на EVENTIM – бензиностанции OMV, билетен център НДК, касите на Български пощи и онлайн на Eventim.bg.                     ", "date": "2018.11.08", "title": "10 щастливци ще спечелят лична среща с DJ BOBO "}
{"url": "http://www.cross.bg/klinikata-prisuda-komentira-1588470.html", "text": "/КРОСС/ През юни 2016 година  оперира 14-годишния Алекс под пълна упойка в своята стоматологичната клиника в Перник. Той обаче не информира родителите за рисковете от операцията, съобщава бтв.След поставяне на упойката детето умира. Само антидот е могъл да помогне, но с такъв в клиниката не са разполагали. Момчето е закарано твърде късно в „Пирогов”, без жизнени функции.Според вещите лица, ако се приложи антидота, който не е бил наличен, смъртността е до 5%. Ако не се приложи  смъртността е 100%., коментира случая Румяна Арнаудова.„Дентролен” не е разрешен за използван в България, има го само в няколко болници в България, няма как да бъде използван в доболнична помощ. Всяка една инхалационна анестезия може да доведе до отключване, всяка една във всяка една болница, във всяко едно лечебно заведение. Това не е алергична реакция – да те изпрати на легло пациента и да се предвиди”, каза в своя защита д-р Владимир Павлов.Според  прокуратурата Спешна помощ е била извикана твърде късно, а пристигналата линейка е била без необходимата апаратура.Софийският градски съд постанови условна присъда 3 години лишаване от свобода с 5 години изпитателен срок, през които д-р Павлов не може да упражнява професията си. Със същата присъда са и съпругата му Венета Павлова и д-р Йонна Филипова от клиниката.Това не е лекарска грешка, това е престъпление, коментира в предаването „Тази сутрин” , майка на Алекс. По думите ѝ никой не им е обяснил за рисковете от упойката.Условната присъда е подигравка, ще обжалваме, коментира бащата на починалото момче .Адвокатът на семейството  коментира, че все още не е ясно защо екипа от клиниката в Перник не е потърсил веднага антидота „Дентролен”.", "date": "2018.11.08", "title": "Родителите на починало след упойка момче продължават да търсят справедливост"}
{"url": "http://www.cross.bg/ofroyd-treiiding-daliii-1588474.html", "text": "/КРОСС/ Днес, 08.11.2018 г. главният прокурор Сотир Цацаров отправи към Народното събрание искания за снемане на имунитета на шестима народни представители. Исканията касаят разрешение за възбуждане на наказателно производство, на основание чл. 70 ал. 1 от Конституцията на Република България, по отношение на:- Георги Михайлов, народен представител от ПГ „БСП за България“, за престъпления по чл. 219 ал. 3 вр. ал. 1 НК /умишлена безстопанственост/ и по чл. 220 ал. 1 вр. чл. 26 ал. 1 НК /сключване на неизгодни договори/. В СГП са постъпили материали от извършена проверка от отдел „Икономическа полиция“ на СДВР, с предложение за образуване на досъдебно производство. От тях, както и от приложените договори за доставка на медикаменти и консумативи, е видно, че към 31.05.2018 г. задълженията на Специализирана болница за активно лечение на хематологични заболявания- София /СБАЛХЗ ЕАД/ към всички доставчици са в общ размер на 24 359 808 лв. В хода на проверката от служителите на СДВР е установено, че за периода 07.05.2015 г. – 19.04.2017 г. директор на болницата и управител на търговското дружество е бил Георги Михайлов, като в това качество той е сключил преобладаващата част от договорите, последица от които е посоченото финансово състояние на лечебното заведение.- Веселин Марешки, Кръстина Таскова и Пламен Христов, народни представители от ПГ на ПП „Воля“. Спрямо тях, по досъдебно производство, започнало в ОП Варна, са повдигнати и предявени обвинения за престъпления по чл. 213а ал. 2 т. 4 вр. ал. 1 вр. чл. 26 ал. 1 НК /изнудване/. По предявено предно искане на главния прокурор, всеки от тримата народни представители е изразил писменото си съгласие за снемане на имунитет, съобразно чл. 70 ал. 2 от Конституцията. Понастоящем делото е прието по компетентност от Специализираната прокуратура, като наблюдаващият прокурор, с оглед събраните доказателства, е приел, че са налице основания за привличане към наказателна отговорност на Веселин Марешки, Кръстина Тодорова и Пламен Христов и за престъпление по чл. 321 ал. 6 НК /сговаряне на извършване на престъпления, чрез които се цели да се набави имотна облага/. Даденото вече съгласие от народните представители не включва и обвинението за това престъпление. Според тълкуването в Решение № 10 от 27.07.1992 г. по к. д. № 13/92 г. на Конституционния съд на Република България е необходимо повторно сезиране на парламента. Обвиненията касаят дейност на Веселин Марешки като съдружник и управител на „Фармнет“ ООД – Варна, а на Кръстина Таскова и Пламен Христов като регионални мениджъри, свързана с отправени заплахи за увреждане на имуществото към собственици на аптеки, с цел те да бъдат принудени да поемат имуществени задължения – да закупуват лекарства и лекарствени средства само от „Фармнет“ ООД, при неизгодни за тях условия /по-високи цени спрямо другите доставчици/. - Борис Кърчев, народен представител от ПП „ГЕРБ“, за престъпления по чл. 255 ал. 3 вр. ал. 1 т. 2, т. 6 и т. 7 НК /избягване на установяването и плащането на данъчни задължения в особено големи размери/. В резултат на подадени сигнали от гражданин и НПО е започнала проверка, която е установила достатъчно данни за извършено от Борис Кърчев данъчно престъпление -  - Елена Йончева, народен представител от ПГ „БСП за България“, за престъпление по чл. 253 ал. 5 вр. ал. 1 НК /изпиране на пари в особено големи размери/. Въз основа на постъпил сигнал от народни представители и след извършена проверка, в Специализираната прокуратура е образувано досъдебно производство за такова престъпление – за извършени финансови операции с парични средства, присвоени от „КТБ“ АД /в несъстоятелност/ и са прикривани чрез офшорна компания – „Далий Трейдинг Лимитид“ действителните права върху парични средства на „КТБ“ АД /в несъстоятелност/ в особено големи размери, за които се знае или предполага, че са придобити чрез престъпление по чл. 203 НК и случаят е особено тежък. В хода на разследването е установено, че на 17.04.2012 г., на основание чл. 113 от Търговския закон, едноличният собственик на капитала на „Авторска телевизия“ ЕООД Елена Йончева е взела решение представляваното от нея търговско дружество да учреди съвместно с офшорна компания „Далий Трейдинг Лимитид“ /дружество, регистрирано на 09.02.2011 г., съгласно действащите нормативни актове на територията на Британски Вирджински острови/ юридическо лице с правно организационна форма – дружество с ограничена отговорност и с наименование „Офроуд“ ООД. На 20.04.2012 г., представляващите „Далий Трейдинг Лимитид“ също са взели решение за учредяване на това съвместно дружество с „Авторска телевизия“ ЕООД. В решенията на управителните органи на двете търговски дружества е посочен размера на капитала на новосформираното „Офроуд“ ООД – 10 000 лева, разпределен в 100 дружествени дяла, всеки един с номинална стойност 100 лева. Всеки от учредителите /„Авторска телевизия“ ЕООД и „Далий Трейдинг Лимитид“/, при разпределението на капитала записва по 50 дружествени дяла /по 50 %/, с обща номинална стойност в размер на по 5000 лева. Вноските в капитала са разпределени, както следва: - съдружникът „Авторска телевизия“ ЕООД, срещу записаните 50 дружествени дяла, се задължава да извърши парична вноска в размер на 5000 лева.;- съдружникът „Далий Трейдинг Лимитид“, срещу записаните 50 дружествени дяла се задължава да извърши парична вноска в размер на 315 000лева, от които 310 000 лева /разликата между общата сума на паричната вноска и общата номинална стойност на записаните дружествени дялове/ да бъдат отнесени във фонд „Резервен“ на „Офроуд“ ООД. „Далий Трейдинг Лимитид“ се е задължило след учредяване на „Офроуд“ ООД в Търговския регистър на Република България да направи и допълнителна парична вноска в „Офроуд“ ООД в размер на 250 000 евро или тяхната левова равностойност в срок от 1 година, при годишна лихва 5 %.Учредителното събрание е проведено на 23.04.2012 г., като за управител и представляващ на новоучреденото търговско дружество „Офроуд“ ООД е избрана Елена Николова Йончева. В това си качество, тя е сключила с „КТБ“ АД Рамков договор за платежни услуги за ЮЛ и ЕТ. Определена е като единствено лице, което има право да се разпорежда със сумите по сметките на „Офроуд“ ООД. На 20.06.2012 г. и 22.06.2012 г. по разплащателната сметка на „Офроуд“ ООД са постъпили договорените суми, включително и валутен превод в евро от „Далий Трейдинг Лимитид“. Предстоят множество действия по разследването, свързани с установяване на начина на разпореждане с тези средства, както и спазване на разпоредбите на данъчното законодателство.Исканията на главния прокурор касаят разрешение за възбуждане на наказателно производство срещу всеки от народните представители и извършване на действия по разследването, засягащи правата им, както и привличане като обвиняем, при наличие на предпоставките за това, съобразно НПК. Съобразно чл. 31ал. 3 от Конституцията,обвиняемият се смята за невинен до установяване на противното с влязла в сила присъда. ", "date": "2018.11.08", "title": "Главният прокурор внесе в НС искания за снемане на имунитета на шестима депутати"}
{"url": "http://www.cross.bg/tzenite-razhodi-tzenata-1588472.html", "text": "/КРОСС/ Това прогнозират производители, търговци и превозвачи, съобщава Нова Телевизия.Новите цени на горивата и смяната на винетките с толтакси от догодина значително ще оскъпят превоза на храните и стоките, които купуваме най-често. Проверихме на кои продукти и услуги ще скочат цените и от кога.Всеки ден хиляди стоки се транспортират от производителите до търговската мрежа. И в момента огромни количества плодове и зеленчуци тръгват от складовете на едро към магазините и пазарите в страната.От следващата година разчетите на превозвачите са категорични: пътните такси, които транспортните фирми плащат, ще скочат драстично, което веднага ще повлече нагоре и цените на основните стоки и услуги.Според предложените варианти на Световната банка всички автомобили над 3 тона и половина ще плащат такси – 12, 20 или 26 стотинки за км. пресметна Йордан Арабаджиев от Съюза на транспортните превозвачи.Разходите за пътни такси на транспортните и спедиторски фирми ще скочат между 10 и 20 пъти, пресмятат от бранша. Това ще оскъпи продукцията, която возят.предупреждава Арабаджиев.казва и председателят на БТПП Цветан Симеонов.А повишението ще бъде платено от крайния потребител.  По сметки на производителите – 10-15 % от крайната цена на всяка бързооборотна стока, която купуваме, идва от транспорта. каза Владимир Иванов, председател на Държавната комисия по борсовите стоки и тържищата. обясни търговецът Красимир Станков.  Красимир пресмята, че поне 10 % от цената на стоката, която получава, плаща за доставянето й. При ръст на цените очаква отлив на потребители.Владимир Иванов казва, че 3-4 стотинки повишение на цената на килограм са в състояние да фалират един търговец, докато пазарът на дребно не би трябвало изобщо да реагира на такъв тип изменения от порядъка на няколко стотинки. казва Красимир Станков.Най-голямо ще бъде поскъпването при вносните плодове и зеленчуци, по-малко – при родната продукция.допълва Цветан Симеонов.Новите транспортни разходи вече се усещат и при доставките на хляб.обясни председателя на Националния браншови съюз на хлебарите и сладкарите в България Мариана Кукушева.От бранша все още нямат точни разчети, но при очаквания ръст на пътните такси и новите цени на горивата – поскъпването може да достигне и 3 %.По-големи разходи за транспорт вече отчитат и месопреработвателите. Очакваният ръст при месото и колбасите на щанда е 2-3 %.изчисли и Атанас Урджанов от Асоциацията на месопреработвателите в България. Очаква се скок  е цената на сиренето, млякото и кашкавала с  3-4 %. Производителите твърдят, че ако решат да запазят цените, мандрите са заплашени от загуби, съкращения и дори фалити.заяви Димитър Зоров, председател на Асоциацията на млекопреработвателите.Сега транспортните разходи зависят както от честотата на доставките, така и от добрата логистика. За да ги намалят – някои търговци обмислят и нови маршрути – без толтакси – което обаче ще забави доставките.обяснява председателят на БТПП. Движение в цените нагоре се очаква и при екскурзиите и куриерските услуги. заяви Галя Топалова от Националното сдружение на автобусните превозвачи.Тя прогнозира, че много транспортни фирми по редовните автобусни линии ще спрат работа. Засега увеличение на цените на билетите не се очаква.", "date": "2018.11.08", "title": "По-скъпи храни от догодина заради новите транспортни разходи"}
{"url": "http://www.cross.bg/byudzhet-predlaga-garantirat-1588473.html", "text": "/КРОСС/ \"За поредна година се налага БСП да предложи Алтернативен бюджет, защото бюджетът, внесен от Министерския съвет, не предлага онези политики, които ще гарантират доброто икономическо развитие, от което имаме нужда. Той не предлага дългосрочна визия, не предлага и необходимите реформи в отделните системи и отново прехвърля тежести върху най- уязвимите обществени групи\". Това каза народният представител от ПГ на \"БСП за България\" Димитър Данчев пред БТВ.Той коментира, че политиките, заложени в бюджета, гарантират още малко време за оцеляване на правителството. \"Ние, от БСП, предлагаме бюджет, който е ориентиран към преодоляване на демографската катастрофа на страната и затова нарекохме бюджета демографски\", каза народният представител. Той припмни, че в него се  предлага отпускане на еднократна помощ от 6400лв,10 минимални работни заплати, за раждането на второ и трето дете за всяко българско семейство с двама осигурени родители.", "date": "2018.11.08", "title": "Димитър Данчев: Предлагаме Алтернативен демографски бюджет"}
{"url": "http://www.cross.bg/lydogoretz-macha-zdravkov-1588476.html", "text": "/КРОСС/ Победа и нищо друго! За това ще се бори българският шампион \"Лудогорец\" в срещата от четвъртия кръг на груповата фаза на Лига Европа. Съперникът е АЕК Ларнака, а мястото на сблъсъка - стадионът в Разград.Кампанията за \"орлите\" в европейските клубни турнири започна разочароващо. След 3 кръга \"Лудогорец\" няма победа в своя актив. Това поставя отборът на трето място в класирането само с 1 точка. Тя пък бе спечелена именно срещу кипърския отбор в мача в Ларнака.Срещата срещу АЕК преди две седмици (25 октомври) бе дебют за новия треньор Антони Здравков начело на \"орлите\". Той обаче не завърши с очакваната победа, за това наставникът постави спечелването на трите точки като основа задача пред играчите си за мача в Разград.\"Ще се борим докрай! Трябва да победим и да запазим интригата в групата. Направихме грешни стъпки, които ни попречиха да натрупаме повече точки\", заяви Здравков. Ситуацията в групата всъщност е доста заплетена. Въпреки самотната точка в актива, разградчани имат шанс да продължат напред. Това минава през 3 задължителни победи и загуби на фаворитите. Мечтите за 1/16-финал на \"Лудогорец\" обаче могат да приключат още тази вечер, ако победата не бъде факт след пълните 90 минути. Добрата новина е, че Антони Здравков няма проблеми с контузени футболисти. Той няма да може да разчита само на трайно контузените Абел Анисе, Владислав Стоянов и Драгош Григоре.Дали \"Лудогорец\" ще продължи да мечтае? Ще стане ясно след мача, който започва в 22:00 ч.", "date": "2018.11.08", "title": "\"Лудогорец\" срещу АЕК - победа и нищо друго"}
{"url": "http://www.cross.bg/strelba-v-kaliforniya-ima-desetki-raneni-1588478.html", "text": "/КРОСС/ Мъж е открил огън с полуавтоматичен пистолет в \"Борделайн бар и грил“\" в град Таузънд Оукс, Калифорния.12 души са убити а над 20 са ранените. Сред жертвите е и зам.-шерифът на града.Нападателят е описван като мъж на приблизително 20 години с вид на човек от Близкия Изток.Малко след нападението мъжът е убит, съобщи шерифът на окръг Вентура Ерик Бишоу.", "date": "2018.11.08", "title": "Стрелба в Калифорния, има десетки ранени"}
{"url": "http://www.cross.bg/zemlyane-grypa-stzenata-1588475.html", "text": "/КРОСС/ Интервю на Оля Ал-Ахмед със солиста на група „Земляне” Руслан Щукин за ", "date": "2018.11.08", "title": "Солистът на група „Земляне” Руслан Щукин: Братя българи, слушайте истински рок за да имате адреналин в живота!"}
{"url": "http://www.cross.bg/petkov-obshtestvoto-durzhavata-1588479.html", "text": "/КРОСС/ Румен Петков запали свещ в Патриаршеската катедрала „Св. Александър Невски“,  за здравето и живота на българските полицаи, които днес на св. Архангел Михаил отбелязват своя професионален празник. „В голямата си част това са честни, почтени и достойни хора, който са направили най-тежкия избор, а именно да служат на обществото и държавата.Всички ние, обикновените граждани, трябва да си дадем сметка, че когато ние празнуваме Нова година, те са хората, които са на служба и ни пазят, че когато ние изпращаме децата си в първия учебен ден, те не изпращат техните деца, защото пазят нашите. За това дълбок поклон пред труда на честния и почтен български полицай“, посочи Петков.Той бе категоричен, че държавата трябва да застане до българската полиция с цялата си сила и мощ, ако иска тя да й служи по начина, от който се нуждае обществото. ", "date": "2018.11.08", "title": "Румен Петков: Държавата трябва да застане до българския полицай с цялата си сила"}
{"url": "http://www.cross.bg/borisov-bulgariya-sipile-1588477.html", "text": "/КРОСС/ Двамата разговаряха в правителствената резиденция \"Кесаранта\" в Хелзинки. Във фокуса на срещата бяха темите за европейската перспектива на страните от Западните Балкани, сигурността и граничния контрол, образованието, енергетиката и туризма, съобщи пресцентърът на Министерски съвет. Финландският министър-председател поздрави Борисов за успеха на първото българско председателство. Сипиле определи като отличен избор приоритетите на страната ни, докато оглавяваше Съвета на ЕС.добави още финландският премиер след срещата. Бойко Борисов и Юха Сипиле се договориха за обмен на ученици и преподаватели между двете държави.каза Борисов и подчерта, че лично премиерът Сипиле е поел ангажимент за обмен на ученици и преподаватели. Борисов посочи, че по-конкретно Професионалната гимназия по компютърно програмиране и иновации в Бургас е била обсъждана като възможност за такова сътрудничество. Двамата правителствени ръководители дискутираха още разширяването на сътрудничеството в сферата на енергетиката. добави българският премиер. Бойко Борисов подчерта, че България и Финландия са моделът за опазване на външните граници на ЕС като политическа воля, силна гранична полиция и споразумения с трети страни, които да работят.Българският премиер съобщи още, че е отчетено и двойно увеличение на броя на финландските туристи у нас.каза министър-председателят Борисов. ", "date": "2018.11.08", "title": "България и Финландия ще обменят ученици и преподаватели"}
{"url": "http://www.cross.bg/trump-vupros-reporter-1588463.html", "text": "/КРОСС/ Остра реакция на Асоциацията на кореспондентите в Белия дом, заради отнета акредитация на репортер от CNN, който влезе в спор с Доналд Тръмп. Дотук се стигна след като на пресконференция Джим Акоста зададе въпрос на Доналд Тръмп за кервана с мигранти от Латинска Америка. Когато Акоста опита да зададе допълнителен въпрос, Тръмп каза: \"Достатъчно!\". След това сътрудничка на Белия дом опита да вземе микрофона на журналиста, но така и не успя. Според Асоциацията на кореспондентите подобен въпрос не може да води до отнемане на журналистическа  акредитация, предаде БГНЕС.\"Наистина мисля, че трябва да ме оставите да управлявам страната, а вие - да управлявате Си Ен Ен. Си Ен Ен би трябвало да се срамуват, че работите за тях\", заяви Тръмп.Държавният глава каза на друг репортер, че \"не му е фен\" и нареди на няколко да седнат на местата си.\n\t\t\t\t\t", "date": "2018.11.08", "title": "Тръмп с остра реакция към репортер, отне му микрофона заради въпрос (Видео)"}
{"url": "http://www.cross.bg/trakiya-posoka-sofiya-1588464.html", "text": "/КРОСС/ До 17 ч. днес движението от км 20 до км 22 на АМ \"Тракия\" в посока София шофьорите да се движат с повишено внимание поради монтаж на ограничителни системи в аварийната лента.До 17 ч. днес движението от км 27 до км 28 на АМ \"Тракия\" в посока София се в една лента поради монтаж на ограничителни системи в изпреварващата лента. Движението се извършва в активната лента, съобщават от пресцентъра на АПИ.", "date": "2018.11.08", "title": "До 17 ч. ще се подменят мантинели на  АМ \"Тракия\" в посока София"}
{"url": "http://www.cross.bg/donaldsun-paynda-syveniri-1588461.html", "text": "/КРОСС/ Дж. К. Роулинг съди бившата си лична асистентка Аманта Доналдсън за неспазване на работните правила. Според писателката Доналдсън е използвала парите й, за да си купува козметика и подаръци, информира БГНЕС.Доналдсън е работила за авторката на \"Хари Потър\" между февруари 2014 г. и април 2017 г., преди да бъде заловена за измамите си. Тя е обвинена за присвояването на 23 696 паунда, като е харчила пари от бизнес кредитната карта и е взимала на сувенири от поредицата за \"Хари Потър\". 35-годишната жена отхвърля обвиненията.Личната асистентка е трябвало да изпраща фактури на счетоводителите всеки месец. През февруари 2017 г. в тях започват да се откриват несъответствия. Роулинг се среща със счетоводителите си, за да изяснят къде са отишли парите и решава, че вината е на Доналдсън.Помощничката е контролирала покупките на сувенири от страна на феновете, то тя възползвайки се от позицията е успяла да отмъкне сувенири на стойност малко над 3 000 паунда. Писателката твърди, че тези играчки са били взети без нейното знание. Предполага, че Доналдсън е купила 2 котки на стойност 1 200 паунда и е изтеглила 400 паунда за депозит за вечеря в ресторант, който така и не бива платен.", "date": "2018.11.08", "title": "Дж. К. Роулинг съди бившата си асистентка"}
{"url": "http://www.cross.bg/premier-beshe-gryevski-1588462.html", "text": "/КРОСС/ Бившият премиер на Македония Никола Груевски влиза в затвора за 2 години. Той е осъден за престъпление по служба, докато беше начело на правителството. Груевски беше министър-председател два мандата – от 2006 до 2016 година.Днес комисия в македонския парламент потвърди искането на съда да му бъде отнет депутатският имунитет, предаде БТВ. Той получи присъдата за оказване на натиск на държавни служители за покупката на ненужно луксозна бронирана лимузина за правителството.Междувременно в парламента започнаха дебатите по промените в конституцията, които ще отворят пътя на страната към евро-атлантическите структури.", "date": "2018.11.08", "title": "Бившият премиер на Македония влиза зад решетките"}
{"url": "http://www.cross.bg/aleksandra-kategoriya-pokaza-1588469.html", "text": "/КРОСС/ Спортният талант на „Еврофутбол\" - Александра Георгиева, спечели златото в категория до 41 кг.  на турнира от категория G1 Dracula Open в Румъния. Алекс постигна три победи, като първата срещу представителка на Сърбия бе и най-оспорваната.При резултат 17:17 се игра допълнителен рунд, в който българката показа по-стабилна психика и надделя. Във втория си мач тя надигра гъркиня с 20:7. На финала Александра показа отлична игра и спечели с 29:9, с което прибра и титлата.\r\n ", "date": "2018.11.08", "title": "Талантът на Еврофутбол Александра Георгиева със злато от Румъния"}
{"url": "http://www.cross.bg/veber-kandidat-evropeiiskite-1588466.html", "text": "/КРОСС/ Европейската десница се събра в Хелзинки, за да избере водещ кандидат за мястото на Жан Клод-Юнкер след европейските избори догодина.Претендентите за поста в Европейската народна партия са двама - германецът Манфред Вебер, който е лидер на ЕНП в Европарламента и бившият премиер на Финландия Александър Стуб.Вече стана ясно, че делегатите на ГЕРБ ще подкрепят  Вебер. От страна на европейските социалисти водещият кандидат е заместник-председателят на Еврокомисията Франс Тимерманс. За конгреса на ЕНП във финландската столица пристигна и министър председателят Бойко Борисов, който тази сутрин ще се срещне с финландския си колега Юха Сипила.", "date": "2018.11.08", "title": "ЕНП избира кандидата си за председател на Европейската комисия"}
{"url": "http://www.cross.bg/subitiya-metra-zabavni-1588467.html", "text": "/КРОСС/ Понякога те са странни, щури, почти невероятни, но винаги рекорди. Днес е Световният ден на рекордите на Гинес! Десетилетия наред организацията обикаля света и търси различните, онези готови да предизвикат себе си, уменията си и околните.Денят ще бъде отбелязан със серия забавни събития, а в тазгодишното издание на едноименната книга ще влязат много постижения. Като например редене на кубчето на Рубик с главата надолу, за по-малко от 16 секунди. Или стрелба към баскетболен кош на разстояние над 17 метра, при това с премятане. Или картина, видима само с ултравиолетова светлина, с дължина 453 метра и 22 см.", "date": "2018.11.08", "title": "Отбелязват Световния ден на рекордите на Гинес с редица забавни събития"}
{"url": "http://www.cross.bg/edreva-magazin-resheniya-1588465.html", "text": "/КРОСС/ Шест месеца след началото на ремонта на ул. \"Граф Игнатиев\" търговци на знаковата улица са пред фалит. Десетки магазини останаха празни, а собствениците им искат компенсации, съобщава Нова Телевизия.\"Как точно да си покрия наема, кредита, с който стартирах своя бизнес? Аз имам само един магазин, от който се издържам. Смятам, че с еднодневната неустойка за некачествен ремонт, която е 250 000 лв., биха се покрили наемите на почти цялата улица\", каза собственичката на магазин за сувенири. Тя заяви, че след като търговците покрият заемите си, ще върнат парите на общината. Собственици на ресторант също се оплакаха, че са фалирали. Те имат споразумение за кредит, който трябва да плащат всеки месец. Не могат да покрият и семейните си разходи. Търговците са  готови на бунт. \"Ние искаме да съдействаме на общината, за да може този ремонт да приключи по-бързо. Искаме тези ограждения да бъдат премахнати. Всички търговци в момента просто чакат някой да каже, за да излязат на протест и да затворят улиците\", каза друг от потърпевшите собственици.Председателят на групата на ГЕРБ в Столична община Малина Едрева заяви, че управляващите са наясно за причинените неудобства. По нейни думи партията изцяло подкрепя икономическото развитие на София през малкия и среден бизнес. \"Инициирахме този диалог с представителите на бизнеса, за да потърсим най-добрите решения на проблема. Нарушена е комуникацията в подготовката на проекта и етапите на изпълнението му\", добави Едрева.На 9 ноември се организира среща с търговците от ул. \"Граф Игнатие\". Според Едрева само чрез оперативни решения между бизнеса и общината ще се постигне резултат.", "date": "2018.11.08", "title": "Заради ремонта на ул.Граф Игнатиев: Търговци напускат магазините си в центъра на София "}
{"url": "http://www.cross.bg/leva-ivan-ylytzi-1588471.html", "text": "/КРОСС/ Бригада влиза в домовете и изнудва за големи суми.Схема за измама на възрастни хора в карловските села – бригада от майстори предлага почистване на улуци срещу дребни суми, а после иска няколко хиляди, съобщава бтв.Вече седмица възрастното семейство Йовчеви живее в постоянен ужас.Всичко започва на 1 ноември, когато на външната врата се появява млад мъж и казва, че улуците на къщата имат нужда от ремонт. Дядо Иван бързо се съгласява да плати за залепване и почистване на тръбите. „Това беше уговорката – за 2 литра ракия”, казва дядото.За петнайсетина минути дворът на къщата е окупиран от мъже, които му предлагат нова оферта. В следващия половин час бригадата сваля всички улуци без съгласието на собственика и, започва да подменят тръбите въпреки протестите на дядо Иван. „И аз също 10 пъти му казах, че не искам да правят нови, искам да ги залепят”, каза потърпевшият. След още час единият от майсторите се представя за бивш затворник, а сумата, която вече искат от дядо Иван, е 1400 лева.  След още 15 минути сумата набъбва с още 2000 лева. Дядо Иван е надупчен с шило по ръката и е заплашен. „До стотинка ми взеха парите – общо 3000 лева”, допълва потърпевшият.  Бригадата измамила и Ани Иванова. „Дойде един господин една вечер, предложи ми почистване на улуци. Споразумяхме се за някаква разумна цена – 30 лева за почистване на улук и 70 лева за евентуални заварки на место. Впоследствие поискаха 2700 лв., платила съм 550”, заяви тя. Дядо Иван твърди, че на 5 ноември е подал сигнал в полицията. Според местната власт от майсторите на улуци пропищели и в съседните села Климент, Московец, Богдан и Иганово. „В нашето село 5 случая имаме на пострадали семейства.  Те работят по една и съща схема. Отиват при хората, представят се, че ще им свършат нещо дребно за минимална сума от около 50 лева. Свалят почти всички улуци. И започват със заплахи да искат много големи суми”, посочи Славка Червенкова, кмет на с. Каравелово. От пресцентъра на МВР в Пловдив твърдят, че досега сигнали за подобни измами не са получавали. ", "date": "2018.11.08", "title": "Строителна бригада изнудва за големи суми хора по селата"}
{"url": "http://www.cross.bg/kybicheski-polsha-miliarda-1588468.html", "text": "/КРОСС/ Полша подписа със САЩ договор за доставка на втечнен природен газ за срок от 24 години. Това бе обявено от полската енергийна компания PGNiG, съобщава БГНЕС.Беше сключено дългосрочно споразумение с „Cheniere Marketing International“. То предвижда получаването от Полша през 2019-2022 г. около 0,73 милиарда кубически метра газ след регазификация, а след това през 2023-2042 г. около 39 милиарда кубически метра газ след регазификация за целия период, което означава доставки в размер на около 1,95 милиарда кубически метра газ годишно.По-рано през октомври PGNiG подписа договор със САЩ за доставка на 2 милиона тона газ годишно в Полша в продължение на 20 години.", "date": "2018.11.08", "title": "Полша подписа със САЩ 24-годишен договор за доставка на втечнен газ"}
{"url": "http://www.cross.bg/narkotitzi-poveche-marihyana-1588452.html", "text": "/КРОСС/ Нов вид синтетична дрога навлиза на нелегалния пазар с наркотици у нас, който води до тежки агресивни състояния. Затова сигнализираха от Общинския съвет по наркотични вещества в Благоевград. Все повече пада и възрастовата граница на децата, които вече са опитвали марихуана и други наркотици, съобщава БНТ.\"Канибал\" не е нови вид наркотик, това е наркотик, който от години е на пазара, но за съжаление все повече и повече навлиза и на българския пазар и достига до все по-малки деца, обясни Магдалена Рахова от Общинския съвет по наркотични вещества в Благоевград.Ученици казват, че все повече са случаите, в които техни връстници още в началните класове в гимназията започват да пушат марихуана. Разказват и че не е никак трудно да си купиш.Чули ли сте ваши приятели или съученици да са пушили трева или да са употребявали друг вид наркотици? Ами по принцип да....Говореше се по- рано, по Струмско имало е хора, които са пушили на моите години, по- големи, по- малки. Какво са употребявали? Ами, най- често марихуана.Ти пушил ли си някога трева? Не. Знаеш ли от къде си набавят? Има си съученици, които са като дилъри, в смисъл някои така заработват пари.Познавам хора, които са си пробвали , познавам и хора, които редовно си пушат, но откъде намират не знам. Казва ли ли са как се чувстват, защо го провят? Ами успокоява ги , било за кеф, за по- една вечер, по дискотеки нещо.Ти някога пробвал ли си? Пробвал съм, какво си пробвал? Само цигари. Как те кара да се чувстваш, защо си пробвал? Ами е така, по край някоя компания , примерно и съм пробвал, друго нищо.Тинейджърите разказват, че много от техните познати започват с марихуана, след това минават и на по- тежки наркотици. А най- честата причина, за да започнат е да впечатлят приятелите си. Учениците признават, че в последните няколко години вече е модерно да употребяваш дрога.Познати да в махала, в Еленово има много къде са пробвали най- различни неща. Какво например? Много неща, кокаин и други глупости.Забелязала съм, че доста хора като се запознаеш с течение на разговор те пита, някога опитвала ли, си, знаеш ли колко е хубаво, колко е приятно. Никога не съм искала да опитвам. А предлага ли ли са ти? Да, била съм в компании, които са искали „запали, дръпни си нищо няма да ти стане.Полицията в Благоевград предприема мерки срещу разпространението на наркотици около учебните заведения.Николай Хаджиев, дир. на ОД МВР- Благоевград: Още преди 15 септември районите на училищата така са обект на наблюдение от наша страна.Ученици казват, че намират информация за наркотиците в интернет, но според тях в училище трябва да има повече беседи със специалисти за последствията и вредата от дрогата.", "date": "2018.11.08", "title": "Какви мерки се предприемат срещу разпространението на наркотици в училище?"}
{"url": "http://www.cross.bg/suvetnitzi-instalatziya-ybedeni-1588454.html", "text": "/КРОСС/ Столичният общински съвет решава дали в София да се проведе местен референдум за изграждането на инсталация за изгаряне на отпадъци. Предложението за допитване беше внесено в началото на октомври от 15 общински съветници. Те твърдят, че подобна инсталация застрашава околната среда, съобщава БНР.Общинските съветници от \"Политическа група 5\" , които са сред вносителите на доклада, са убедени, че предложението им ще бъде отхвърлено, след като въпросите в допитването им бяха определени от постоянните комисии към СОС като незаконосъобразни. Симеон Славчев обаче увери:\"Ние ще обжалваме това решение в съда, и на второ място мислим варианта за събирането на подписка от гражданите\".Общинските съветници от групата на ГЕРБ са убедени, че инсталацията ще даде възможност за цялостното оползотворяване на битовия отпадък на столицата:\"Разнообразяваме горивната база на \"Топлофикация\" . С произведената топло и електроенергия от страна на тази инсталация ще бъдат задоволени нуждите на 70 хиляди домакинства в столицата\", каза Лорита Радева - председател на Комисията по екология към Общинския съвет.", "date": "2018.11.08", "title": "Решават ще има ли референдум за отпадъци в София"}
{"url": "http://www.cross.bg/grazhdani-plati-bondarenko-1588453.html", "text": "/КРОСС/ Няма почти никаква събираемост на глоби от чуждестранни граждани, каза Малинка Бондаренко от Съюза на българските автомобилисити. Според нея е важно да се въведат готвените промени за увеличаване двойно размера на глобите, ако не се платят в срок. Експертът по пътна безопасност Любка Маринова също подкрепя промените, съобщава БНТ.Тя открои, че 60 % от глобите се събират, а тези, които не плащат, няма как да не го направят.Любка Маринова, експерт по пътна безопасност: Едно добро решение е това да скачат двойно неплатени в срок актове и фишове. В други страни има и намаление с 50%, ако се плати в рамките на две седмици и има санкции, ако се случи закъснение. Има над милион 150 акта и фиша съставени. Има добра наказателна дейност Пътна полиция, те се събират. Давността е около 5 години, така че и неплатените ще се съберат.Според Бодаренко е много важно да има събирамест от чуждите граждани, което може да стане само ако се въведе елeктронно фишовете и актовете и на границата се събират.Малинка Бондаренко - Съюз на българските автомобилисити: Предложението е за чужди граждани, които са глобени и подкрепяме това предложение на Национална служба полиция, ще бъде изградена единна система, и ще се знае кой и за какво е извършил нарушение и на границата чужденецът ще трябва на границата да плати глобата.Тя открои, че законодателството за електронните фишове е 70% по-малко, ако не се плати, гражданинът плаща пълния размер или повече от наказанието.Малинка Бондаренко - Съюз на българските автомобилисити: Ще влязат лизингови и рентакар, както и служебните автомобили, понеже там е по-трудно да се намери и реши кой да плати. От чужди граждани няма събираемост почти никаква, затова трябва промяна.Според Бондаренко всички наказания трябва да се качат в електронен вид на сайтовете на поделенията на МВР, където живее водачът и да се счита, че след публично обявяване да се счита за връчен актът.", "date": "2018.11.08", "title": "Автомобилен експерт: Няма почти никаква събираемост на глоби от чужденци"}
{"url": "http://www.cross.bg/spanak-lista-turgovskata-1588451.html", "text": "/КРОСС/ Продължават проверките на Агенцията по безопасност на храните след съмненията за спанак в търговската мрежа, примесен с листа от отровното растение татул, съобщава бтв.Двама души от Попово – мъж и жена, бяха приети в болница с натравяне, след като консумирали храна, приготвена със спанак. Продукцията е от пловдивското село Златитрап.Мъжът и жената са в стабилно състояние, освободени са за домашно лечение, тъй като не е било наложително да бъдат хоспитализирани в лечебното заведение. До момента няма оплаквания от други хора.„След сигнала извършихме незабавна проверка в обекта, от който е закупен спанакът. При отваряне на пакетите в една от опаковките са намерили единични стръкчета, различни от спанака по цвят и мирис. Това са предполагаемите листа татул”, обясни д-р Анелия Цонева, директор на областната дирекция на БАБХ в Търговище.„Цялото количество намерен спанак е изтеглен от търговската мрежа. Самата фирма веднага си задейства процедурата по изтегляне. Междувременно извършваме проверки и в другите хранителни обекти в града”, допълни тя.Д-р Цонева призова хората, които са си закупили от този спанак и все още не са го консумирали, да го върнат в магазините. Земеделският производител каза, че има над 700 кг от спанака, които са под възбрана в склада му, които предстои да бъдат унищожени и нито един пакет от него няма да достигне до търговската мрежа.Ивайло Малджански няма логично обяснение как листа от татул са попаднали в пакетите със спанак. Прави се инспекция на 3 места и всичко, което не е спаначени листа, се отстранява, увери той. В момента е спряна беритбата до изясняване на ситуацията, каза още Малджански.", "date": "2018.11.08", "title": "Проверките на БАБХ след съмненията за опасен спанак продължават"}
{"url": "http://www.cross.bg/slab-dyha-vyatur-1588455.html", "text": "/КРОСС/ Времето остава без съществена промяна. В равнините ще е мъгливо или с ниска слоеста облачност и на отделни места ще преръмява, показва прогнозата на НИМХ.", "date": "2018.11.08", "title": "Слънцето продължава да ни радва"}
{"url": "http://www.cross.bg/shryoder-ryski-gerhard-1588456.html", "text": "/КРОСС/ Крим, рано или късно, ще трябва да бъде признат за руски. Това каза в интервю за в. ”Аахенер нахрихтен” бившият канцлер на Германия Герхард Шрьодер.", "date": "2018.11.08", "title": "Шрьодер: Ще трябва да признаем Крим за руски"}
{"url": "http://www.cross.bg/gurtziya-evro-bulgariya-1588458.html", "text": "/КРОСС/ През последните години пенсиите в Гърция бяха намалени значително като част от пакета икономии, приети от Атина, в отговор на исканията от страна на кредиторите на държавата. В резултат днес много от пенсионерите от страната избират да се преместят и да живеят в България, разказва  в своя публикация.\"Самата Гърция, разпознаваема за други европейци като добра дестинация за пенсиониране, намира своите по-възрастни граждани да живеят в по-евтината й северна съседка, след като пенсиите им бяха съкратени поне 20 пъти по време на дълговата криза\", посочват от медията.Според Bloomberg те правят този \"рационален избор\", тъй като по данни на Евростат към 2017 година разходите за живот в родината им са близо двойно по-високи от тези в България - страната с едни от най-ниските разходи за живот в Европейския съюз.Според изчисленията в София разходите за гориво са средно 1,15 евро на литър при около 1,60 евро в Атина, чашата кафе е средно 2,30 евро при 4,70 евро в Гърция, а билетът за метро струва 80 евроцента в сравнение с 1,40 евроцента.\"Като цяло животат е 30% по-евтин от Гърция и това е така, ако избереш да живееш в София, Бургас или Пловдив\", разказва един от пенсионираните гърци, избрал да се премести в България. \"Ако избереш по-малките градове, животът е още по-евтин\", допълва той.\"Аз все още живея комфортно тук, въпреки голямото намаление на пенсията ми, тъй като цените на всички стоки и услуги са значително по-ниски от тези в Гърция\", разказва друг възрастен гражданин на южната ни съседка, преместил се у нас.\"Сега рядко се връщам в Атина. Синът ми ме посещава често и винаги намира да купи неща, които в родината ни са много по-скъпи\", допълва той.", "date": "2018.11.08", "title": "Bloomberg: Защо гръцките пенсионери правят \"логичния избор\" да се преместят в България"}
{"url": "http://www.cross.bg/real-pilzen-roma-1588457.html", "text": "/КРОСС/ Отборът на \"Реал\" (Мадрид) изнесе истинска лекция на \"Виктория\" Пилзен и победи като гост в Чехия с 5:0 в среща от груповата фаза на Шампионската лига в дебюта на новия си треньор Сантиаго Солари в турнира. Мачът започна с груба изява на капитана на \"Реал\" Серхио Рамос, който пусна кръв от носа на Милан Хавел, извади го от игра, но не получи дори жълт картон.Карим Бензема даде тон в красив гол в 21-ата минута, негов номер 200 за \"Реал\", като се разходи между няколко бранители по лявото крило. Каземиро в 23-ата, отново Бензема в 37-ата и Гарет Бейл в 40-ата минута смълчаха трибуните в Пилзен с 4:0 на почивката. През втората част Тони Кроос вкара още едно попадение за крайното 5:0.\"Реал\" се изравни по точки с \"Рома\", като има два допуснати гола по-малко и води в класирането преди битката с \"вълците\" в Рим на 27 ноември. В другата среща от групата по-рано \"Рома\" се наложи с 2:1 над ЦСКА в Москва.", "date": "2018.11.08", "title": " \"Реал\" Мадрид с категоричен успех в Чехия"}
{"url": "http://www.cross.bg/noemvri-yaponiya-tehniki-1588460.html", "text": "/КРОСС/ Регионалният исторически музей в София представя експозицията \"Япония. Изкуството сега\", която е част от 29-ите Дни на японската култура в България. Официалното откриване е днес, 8 ноември, от 18 ч. в зала \"Временни изложби\" на музея (до 30 ноември). Участват 19 художници от различни японски градове, работещи в разнообразни техники. Експозицията съдържа изключителна пъстрота от идеи и техники (живопис, графика, керамика, текстил, фотография). Основният фокус пада върху връзката между обществото и околната среда, както и хуманността, без значение от националната, географската или религиозната принадлежност. Съпътстващата програма включва лекция \"Съвременното японско изкуство\" на Какуко Ишии (9 ноември от 18 ч.), три уъркшопа на 10 ноември: \"Абстрактна рисунка\" на Мицуру Куроки (от 11 ч.), \"Чудото на мастилото суми\" на Кенджи Сато (от 13 ч.), \"Керамика\" на Ичиро Мацуо (от 15 ч.). За участие в тях се изисква предварителна регистрация. Организатори са посолството на Япония, Аматерас фондация, NEXUS (Япония) и Японската фондация.", "date": "2018.11.08", "title": "Изкуството на Япония в Музея на София"}
{"url": "http://www.cross.bg/naii-malko-ybiti-pri-bynt-v-zatvor-v-tadzhikistan-1588459.html", "text": "/КРОСС/ Таджикистанските сили за сигурност убиха най-малко 13 затворници по време на бунт, избухнал снощи в затвор в град Ходжант, съобщи Ройтерс, като се позовава на три източника от правоохранителните органи.Местните власти са потвърдили пред агенцията, че е имало бунт, но не са дали повече информация,съобщава телевизия МИР24.", "date": "2018.11.08", "title": "Най-малко 13 убити при бунт в затвор в Таджикистан"}
{"url": "http://www.cross.bg/kralev-vitosha-suoruzheniya-1588486.html", "text": "/КРОСС/ Имаме съвсем реални шансове да получим домакинство на Зимните младежки олимпийски игри през 2024 година. Това каза министърът на младежта и спорта Красен Кралев по време на сутрешния блок на БТВ „Тази сутрин\". Той коментира, че ако не бъде създадена възможност да се сменят лифтовите съоръжения на Витоша, България няма да кандидатства за домакинство на Олимпиадата. „Спортните съоръжения на Витоша ще останат в наследство за столичани, за да могат всеки ден да ходят на планината и да използват лифта\", каза Кралев.„В момента водим срещи с експертите в Лозана, за да се установи какви са нашите ангажименти и кои дисциплини ще приемаме, ако спечелим домакинството\", каза той. Кралев заяви, че младежките олимпийски игри не са като основните Олимпийски игри, където всички дисциплини са задължителни.Красен Кралев бе категоричен, че не може да се коментира, че предлаганите изменения в Плана за управление на Витоша ще премахнат ограниченията във всички зони на планината. Кралев обясни, че Министерство на младежта и спорта (ММС) е изпратило иницииращо писмо до МОСВ, на база на заключенията на работната група. В писмото се казва, че трябва несъответствията в Закона за устройство на територията (ЗУТ) и Плана за управление на Витоша да бъдат премахнати, за да могат да се изградят стълбове за лифтови съоръжения. Спортният министър коментира, че целта на създадената междуведомствена работна група е била да се види къде са проблемите. Проблемът с действащия План за управление на парк Витоша е, че разрешава подмяна на лифтове, единствено, ако новите съоръжения имат точно същите параметри като старите. Според ЗУТ, за да се смени бетонирания стълб, трябва разрешение за строеж. В същото време Планът забранява строителство. Експертите на Столична община са достигнали до същото заключение – че без промяна в Плана за управление, няма как да бъдат модернизирани съоръженията.Министър Кралев бе категоричен, че Витоша не може да се сравнява с Пирин или с Боровец. На въпрос на Антон Хекимян как така е подменен лифтът на Мартинови поляни на Боровец, а на Витоша не може, Кралев отговори: „Боровец не е природен парк. Там няма план за управление, който да забранява строителството. Земята не е публична държавна собственост, процедурите са много по-леки. Тук имаме друг режим\". Красен Кралев призова проблемите около Пирин да не се прехвърлят на Витоша, защото се получава изкривяване на информацията.Според него основната задача на институциите е да убедят хората, че няма да има злоупотреби. „Цялата процедура е ангажимент на МОСВ. След официалното искане за промяна от ММС, МОСВ трябва да свика висш екологичен съвет, който да обсъди предложените промени. След това се прави инвестиционен проект, който също се одобрява. Окончателните промени в Плана трябва да бъдат утвърдени с решение на Министерски съвет. Не може просто на някого да му хрумне и да започне да строи. Има много инстанции, през които трябва да се мине\", коментира още Красен Кралев.", "date": "2018.11.08", "title": "Министър Кралев: Спортните съоръжения на Витоша ще останат за столичани и след Олимпиадата"}
{"url": "http://www.cross.bg/potrebitelite-margaritov-turgovski-1588493.html", "text": "/КРОСС/ Туроператорите и хотелиерите стриктно и точно да анонсират в офертите и в рекламите си степента на категоризация на обекта, напомни председателят на Комисията за защита на потребителите (КЗП) Димитър Маргаритов по БНР във връзка с предстоящата кампания за декемврийските празници.„Попадаме на случаи, в които обектът е категоризиран като семеен хотел или като къща за гости, а се рекламира като хотел. Това не е коректно, тъй като неслучайно Наредбата въвежда различни степени на категоризация и съответните изисквания, за да може даден туристически обект да получи тази категория”, коментира Маргаритов.Председателят на Комисията за защита на потребителите посочи, че все по-рядко се среща предоставянето на туристическа услуга в т.нар. некатегоризирани обекти, за разлика от минали години, когато това е било честа практика. Според него положителното развитие на сектора е свързано с две основни обстоятелства. Първо, желанието на самите търговци да повишат качеството на предоставяната от тях услуга. И второ – бдителността на потребителите, които все по-често сигнализират при проблем.В хода на разговора Маргаритов открои два от основните проблеми, от които се оплакват най-често потребителите: разочарованието от разминаването между описаното в офертата и обективната реалност и заблудите и нелоялните търговски практики при “ол-инклузив“ пакетите. „Пазарът не може да бъде напълно изчистен от нелоялни търговски практики, но стремежът ни е да продължи положителната тенденция за подобряване качеството на туристическия продукт и в следващите периоди”, каза още председателят на КЗП.Маргаритов напомни, че и през предстоящия зимен сезон потребителите могат да подават сигнали за нарушения в туристически и търговски обекти чрез сайта на КЗП и на денонощния телефон 0700 111 22. „За да можем да реагираме своевременно и да извършим проверките възможно най-бързо с цел да установим какво е действителното положение, ще направим такова конфигуриране на нашите екипи, включително с колеги от други части на страната с не толкова активно присъствие на туристи през зимния сезон, че да имаме повече инспектори в планинските курорти и да можем да помогнем тогава, когато е необходимо”, добави той.", "date": "2018.11.08", "title": "КЗП: Внимавайте с хотела по коледните празници"}
{"url": "http://www.cross.bg/belgiya-virysut-virysa-1588480.html", "text": "/КРОСС/ Белгия разследва \"военна връзка\" в разпространението на африканска чума по свинете, съобщи министърът на отбраната Стивен Вандепют, цитиран от местни медии, съобщава Нова телевизия.Министерството на отбраната е решило временно да закрие полигон на сухопътните войски, където бяха открити първите трупове на диви свине, заразени с вируса. Отбелязва се, че първоначално властите са имали съмнения за пренасянето на вируса от товарни автомобили от Източна Европа. Допълва се, че вирусът е разпространен в България, Естония, Унгария, Литва, Латвия, Полша, Чехия, Румъния, Русия и Китай.Вандепют е уточнил, че първите смъртни случаи на диви прасета в Белгия са установени през август миналата година. Досега в страната са известни 104 случая. Учени се опитват да разберат дали заразените животни са навлезли в Белгия от друга държава. Изследванията им са потвърдили, че вирусът, открит в Белгия, е същият като разпространения в източноевропейските държави.На основата на данните от разследването медии допускат, че има три основни възможности за появата на вируса. Първата, почти отхвърлена, е диви свине да са били пренесени незаконно до Белгия. Втората и третата възможност са свързани с огнището на епидемията - учебен полигон за подготовка на военни действия в градска среда. Допуска се, че вирусът може да е бил пренесен от белгийски войници, участвали в учения в Прибалтика, или от гостуващи военни от Полша и Чехия.Белгия е първата държава в Западна Европа, където бе открито разпространение на вируса след появата на смъртни случаи от африканска свинска чума в Европа в последните месеци. Отбелязва се, че вирусът не е опасен за хората, но поразява домашни свине, в чието отглеждане в Белгия са заети около 15 000 семейства. За последен път това заболяване е било наблюдавано в страната през 1985 година.", "date": "2018.11.08", "title": "Белгия разследва \"военна връзка\" в разпространението на африканска чума по свинете"}
{"url": "http://www.cross.bg/karta-invalidni-karti-1588450.html", "text": "/КРОСС/ В синята зона в плевен почти всяка кола е с инвалидна карта, за да не плаща паркинг. С инвалидни карти на частните си автомобили са дори полицаи и автоинструктори.  Оказва се, че всеки десети човек в плевен е човек в неравностойно положение. Възможно ли е това?Град Плевен.  В синята зона за почасово паркиране - почти всяка втора кола е с инвалидна карта, съобщава Нова Телевизия.казва Върбан Мончев, който е с увреждания.Инвалидната карта позволява безплатно паркиране на хора с минимум 50% намалена трудоспособност, доказана с ТЕЛК. Без да подозира, че е сниман от скрит камера обаче, служител на Центъра за градска мобилност ни споделя, че не всички, използващи картите, са инвалиди.Картата е лична, не е на автомобила. Според наредбата на Община Плевен тя може да се ползва и от друг човек, но само ако при и по време на паркирането той обслужва персонално лицето, чиято е картата. Опитваме да разберем - ползват ли се правомерно инвалидните карти и контролира ли ги някой. 30 октомври. 9 часа сутринта. Зад областната дирекция на полицията паркира полицай. На предното стъкло на автомобила, от който слиза, има поставена инвалидна карта.От наши източници разбираме, че картата е издадена на жена, която има увреждания. Полицаят обаче е сам в колата, а инвалид няма.Екипът ни среща полицай Павлин Георгиев, който признава, че няма инвалидна карта. Когато разбира, че сме го заснели да паркира на мястото, той казва, че всъщност ползва картата на майката на съпругата си.Други шофьори с инвалидни карти, също не бяха с притежателите им, но обясниха, че ги чакат. Срещаме дори учебен автомобил, който е с карта за безплатен паркинг за хора с намалена трудоспособност. Тази карта също се оказа на жена, а в колата беше само инструкторът. По-късно същият ден на колата беше поставена скоба.казва Пламен Мирчев. Той казва, че според него  скобата е сложена избирателно, защото има много автомобили  с инвалидни пропуски.А за да избегнат глобите и отнемането на инвалидните карти, някои нарушители изпадат в комични ситуации. Като Пламен, който пропътува пътя до съседно село, за да докара притежателя на картата и да бъде освободен от скобата.Какво показва сметката - всеки десети човек в Плевен е инвалид. Издадените инвалидни карти са близо 10 хиляди. Валидни от тях са половината, останалите са вписани като изгубени, унищожени или с изтекъл срок.Асен Асенов, който работи в Центъра за градска мобилност обяснява, че прави проверки на случаен принцип.По документи проверки се правят не на случаен принцип, а по установени правила. Хора с инвалидни карти имат право да паркират само на обозначени с маркировка и знаци инвалидни места за не повече от 3 часа. Виждаме обаче, че маркировка няма, а синята зона се използва като безплатен паркинг през целия работен ден.казва директорът на Центъра за градска мобилност гр. Плевен Иваница Георгиева.Тя обяснява, че инспекторите могат  да проверят единствено визуално дали тази карта е издадена от ЦГМ или от друг град.А ако от Градска мобилност решат да направят проверка, единственото, което могат да направят, е да сложат скоба на колата ви. Ако вие обаче не се появите до 19 часа и 30 минути, скобата трябва да бъде премахната, защото свършва работното им време и няма как да бъде установено нарушение.От Центъра за градска мобилност могат да правят и съвместни проверки с полицията.Една кратка разходка в центъра на Плевен е достатъчна, за да преброим стотици коли с инвалидни карти.  Според Центъра за градска мобилност обаче нарушителите са само 12. Толкова са отнетите карти за неправомерно ползване от началото на годината до сега.   Няколко пъти се опитахме да се срещнем с кмета на Плевен Георг Спартански. Не успяхме, заради многото му служебни ангажименти.  Той ни изпрати писмен отговор, в който заявява, че проблемът ще бъде решен с поставянето на пътна маркировка. Надява се това да приключи до края на месец ноември. Ще се спазват ли правилата тогава, ще проверим отново.", "date": "2018.11.08", "title": "Скандално: Полицаи с инвалидни стикери за паркиране в Плевен"}
{"url": "http://www.cross.bg/supryzi-semeiistvoto-zatvor-1588447.html", "text": "/КРОСС/ По-сурови наказания за насилниците в семейството.В парламента започва обсъждане на новите промени в закона, свързани с борбата срещу домашното насилие.  Измененията предвиждат до пет години затвор за психически тормоз и преследване.Промените ще засегнат съпрузи, бивши съпрузи или партньори, с които се живее на семейни начала. Тормозът извън семейството ще се наказва със затвор до една година или пробация.", "date": "2018.11.08", "title": "Депутатите ще обсъдят по-строги наказания за домашно насилие"}
{"url": "http://www.cross.bg/arhangelovden-pravoslavna-tzurkva-1588444.html", "text": "/КРОСС/ Църквата чества днес Събор на св. архангел Михаил, народът ни нарича празникът Архангеловден.Денят на Свети Архангел Михаил – военачалник на цялото небесно войнство от ангели и архангели, е вторият по значимост след Димитровден есенен празник на Българската православна църква.Светецът символизира тържеството на доброто, светлината и справедливостта. В църковната иконография е изобразен с копие в ръка, тъпчещ с краката си дявола. В българската народна традиция Архангеловден се свързва с почитта към мъртвите и душата на човека. Във всички епархии на Българската православна църква на днешния ден се отслужват празнични Свети Литургии и водосвети в чест на водача на небесното войнство.Имен ден имат , , , , , , ,  и производните им. ", "date": "2018.11.08", "title": "Архангеловден е"}
{"url": "http://www.cross.bg/rodeni-na-noemvri-1588438.html", "text": "/КРОСС/ Асен Агов, бивш депутат О.р. полк. Валери Рачев, експерт по сигурността, бивш посланик в Ирак Добрина Икономова, солистка в Държавен музикален и балетен център Емануела, попфолк певица Иван Динев, състезател, треньор по фигурно пързаляне Доц. д-р Рая Кунчева, литературен историк. Румен Крумов, председател на Националния съюз на превозвачите", "date": "2018.11.08", "title": "Родени на 8 ноември "}
{"url": "http://www.cross.bg/zhena-droga-turgoviya-1588446.html", "text": "/КРОСС/ Най-възрастната жена, хващана за търговия с дрога, се изправя пред съда.  77-годишната жена беше арестувана заедно с внука й. Според обвинението тя е участвала в престъпна група за търговия с марихуана и кокаин.  Малко преди разследващите да влязат в жилището на възрастната жена в столичния квартал \"Люлин\", тя изхвърлила през прозореца плик с близо четвърт килограм марихуана, опитала и да изхвърли дрога в тоалетната. От всичките участници в групата само тя не е осъждана.", "date": "2018.11.08", "title": "Възрастната жена, обвинена в разпространение на наркотици, се изправя пред съда"}
{"url": "http://www.cross.bg/byudzhet-nito-pravitelstvoto-1588443.html", "text": "/КРОСС/ Гледаме най-важния закон, от чийто решения зависи животът на всяко българско семейство. Това, което ще се случи днес, ще влезе във всеки дом през следващата 2019 г. Но управляващото мнозинство ще гласува Закона за бюджета за 2019 г. без нито едно изказване – правете си изводите защо е така. Ние не само ще направим анализ на техния бюджет, ще използваме възможността и малкото време, което имаме, да кажем няколко думи за алтернативата и възможна ли е тя. До сега колегите говориха с числата, аргументите на финансите, икономическата логика и процесите. Бих искала да погледнем на бюджета по друг начин – една различна гледна точка, през проблемите, които българите сочат за най-важни за тях и как бюджетът на правителството ги решава или не ги решава, как алтернативата на БСП ги решава или не. По много критерии ще се позовавам на независими източници, не политически, заради обективността. Най-важни за хората и за България са демографската катастрофа, лошото качество на здравеопазването и неговата недостъпност, образованието, което не отговаря на нуждите на бизнеса и на икономиката, бедността и неравенствата. Да видим дали се опитват управляващите да решават тези въпроси и как. Ясно е, че за да се решат, преди всичко трябва да има икономика, растеж, производство и инвестиции. Г-н Горанов и всички от управляващите в последните седмици твърдят колко добър икономически растеж има, каква хубава прогноза има за следващите година. Разбира се, числата не отговарят на това. През 2017 г. техният икономически растеж, заложен в бюджета, е 3.8%. През 2020 г. ще бъде 3.5%. Вие си правете извода дали това е растящ икономически подем или обратното. Националният статистически институт казва, че българите оценяват, че икономическата ситуация в страната се влошава. Притеснява ги инфлацията и казват, че потребителското доверие пада с 3,2 пункта, само от юли до октомври, като тенденцията е сходна и в градовете, и в селата. Според нея докладът на НСИ дава оценка не само за заложеното в бюджета, а и за стабилността през 2018 г. Този доклад дава оценка не само на това, което правителството предлага за 2019 г., а на стабилния и сериозен икономически растеж, който са имали през 2018 г. Г-н Горанов каза в своето изказване, че залагат на развитието на инвестициите, както за тази, така и за следващата година. Ще се позова на анализ на Българската стопанска камара, т.е. на българския бизнес, който казва само преди месец, че за разглеждания 10-годишен период (това е управлението на Бойко Борисов), преките чуждестранни инвестиции са намалели 10 пъти в абсолютна стойност и 14 пъти, като процент от БВП. Прогнозите за 2019 г. и 2020 г. не са по-добри от тази констатация, освен една, а тя е следната: много голяма част от тези инвестиции представляват парите, които работят в чужбина и ги изпращат на семействата си в България. Ако министърът каже изречението: разчитаме на инвестиции, за да има икономика и растеж през 2019г., позовавайки се на този анализ, той казва: разчитаме на българите, които работят в чужбина да осигурят икономиката и растежа на българската държава, вместо правителството, като си внасят парите, които изкарват там, тук, в България. Това би било обективно. Ето това е ръстът на инвестициите и на икономическия растеж. В обръщението министърът каза конкурентоспособност на българската икономика и колко залагат на това. Световен икономически форум за 2018 г., който изследва конкурентоспособност на сто и няколко страни, България е на 51 място, заедно с Уругвай и Бахрейн. И да приключа с тези макроикономически показатели, но да поставя един въпрос – в същото време, в което държавата не гарантира условия, нито за съществени чуждестранни инвестиции, нито за растеж в резултат на производство и на икономика, държавата и следващата година ще продължи, чрез правителството на Борисов – 3, ще продължи да разграбва останалите печеливши държавни активи в икономиката на страната. Конкретно като даде Летище „София“ на концесия, при условия, които няма да коментирам сега. Обръщам се към Обединени патриоти. Уважаеми колеги, все се позовавате на програми за управление, на предизборни програми. Няма ли да ви се разтреперят ръцете, като натиснете копчето, с което сега ще позволите правителството на Борисов догодина да даде на концесия най-важният стратегически обект от националната сигурност на България. Къде сте, г-н Волен Сидеров, който от тази трибуна искахте от г-н Валери Симеонов ревизия на всички концесии, спиране на тези концесии? Това е политиката на Борисов и Обединени патриоти, които изпълняват програмата на коалицията. След икономиката, на второ място е демографската катастрофа, според хората. Как този бюджет на правителството подпомага преодоляването на демографската криза? Никак! Една мярка няма. Ето как най-социалният бюджет действа за демографската катастрофа – замразяват обезщетението за отглеждане на дете от 1 до 2 години, замразяват месечните помощи за деца, замразяват еднократната помощ при бременност, замразяват еднократната помощ при раждане, същото е при раждане на близнаци, същото е при осиновяване на дете, замразяване на помощта за майките-студенти, замразяване на еднократната помощ за първокласник, замразяване на гарантирания минимален доход и още 7 такива социални плащания, ориентирани към млади семейства. Всичко е замразено в иначе най-социалния бюджет, който е ориентиран за бори демографската криза. Съжалявам, че не чуха гласа на разума, алтернативата и БСП и не приеха нито семейното подоходно облагане, нито помощта за второ дете, което предлагаме от 6400 лв, нито безплатните учебници за деца до 12 клас и редица мерки, които предложихме в нашия алтернативен бюджет. Сега това е работа на управляващите, наша ще бъде тази политика ще стане факт, когато спечелим избори и управляваме държавата. Важно е, че алтернативата я има и че това, което правят не е безалтернативно. Следващ проблем според българските граждани е здравеопазване – лошо качество и недостъпност. Управляващите се хвалит, че дават 500 млн. лв. в здравеопазването и това също е елемент от най-социалния бюджет. Може ли някой да излезе и да ми обясни какъв ще бъде ефектът от това увеличение. Изчислен ли е този ефект в следните направления: тези пари ще намалят ли доплащанията, които всеки българин прави, когато отиде на лекар? Да кажат: държавата и правителството даваме 500 млн.лв., но хората, като отидат на лекар, вече няма да ги карат да плащат нито на маса, нито под маса. Нищо подобно няма в тази политика и този бюджет. Тези пари, които наливат там, ще намалят ли цените на лекарствата? Не. Тези пари ще осигурят ли спешна помощ и болница на майката от Свищов, която трябва да роди детето си, като пътува до Велико Търново? Не. Ще има ли повече лекари и медицински сестри, които липсват по градове и села в страната? Не. Тогава какво правят, защото хората питат – ще имаме ли лекар, болница, ще са скъпи ли лекарствата. Нищо не правят с този най-социален бюджет, защото не решават нито един от тези реални проблеми. И не приеха отново гласа на алтернативата – поне да намалим ДДС на лекарствата, да направим регионално разпределение на болнична и доболнична помощ и други. Следващият проблем е бедност, неравенства и доходи. Социалният бюджет какво прави в следната ситуация: 1 660 000 работещи души, които декларират доход средно до 510 лв. на месец. 53% от заетите изкарват чисто не повече от 460 лв., след удържане на данъци и осигуровки. До 1000 лв. получават 811 000 души в България. И да не продължавам с пенсионерите, тези работещи и младите, над 2.5 млн. живеят на прага на бедността. 8 000 души си изписват дивидент 7 млрд. лв в България. Как точно Бюджет 2019 решава проблемът с неравенствата? Ето как: увеличават пенсиите с близо 5% и то от първи юли, при положение, че отдавна цената на вода, парно, газ, ток, хляб, мляко, са увеличени на 5%. Увеличават заплатите на администрацията с 10% и минималната заплата с 50 лв. И казват, че дават 900 млн. лв. за социални нужди. Браво, а защо не кажат колко милиарда ще вземат чрез нови данъци и увеличение на старите данъци, осигуровки и акцизи – 1.5 млрд. лв. Прибирате ги от най-бедните и слабите с данъка върху старите коли, който гласуваха. С таксите върху дрехите втора употреба, който гласуваха. С увеличаване на минималния осигурителен праг на земеделски производители и на тютюнопроизводители. От там ще вземат повечето пари. Този бюджет има ли една стъпка поне за преодоляване на неравенствата в България? И пак няма никаква чуваемост и разум за алтернативата – прогресивен данък, семейно подоходно облагане, данък върху дивидентите. Всичко се отхвърля, нищо не се приема. Но алтернативата я има. По темата доходи отново се обръщам към Обединени патриоти да ги питам: къде е 300 лв пенсия и 1500 лв заплата? Защото г-н Горанов твърди, че имаме ниски данъци, въпреки че ГЕРБ увеличават данъците, обратно на програмата им, и че тези ниски данъци ще докарат инвестиции – нищо подобно. Виждате, че инвестициите се оттеглят. До края на мандата остават още няколко месеца, а сега приемаме бюджет за цялата 2019 г. Най-много ме дразни неравенството между политическия елит и народ. Не толкова между тези 2.5 млн. и онези 7 хил. души. Не го казвам за първи път и съм последователна в това. Г-н Горанов, искам да излезете и да кажете на трибуната – минималната заплата догодина ще се повиши с 50 лв. на хората, а на администрацията с 10%. Искам да ми кажете с колко ще се повишат заплатите на депутати, министри, премиер, президент, омбудсман, КЕВР, съдии във ВСС и ВКС? И да ми дадете икономически, защото когато на работещите трябва да вдигнем заплатата, търсим производителност на труда. А на политическия елит вдигаме заплатите автоматично, без производителност на труда. Няма да подкрепим този бюджет, защото е бюджет на застоя в икономиката. Защото е бюджет на увеличените данъци на бедни хора. Защото е бюджет на безпътица и без надежда, който не дава перспектива. Защото е бюджет само за оцеляване на правителството и е бюджет, който е мехлем за политическия и икономическия елит и поредния удар по българския народ.", "date": "2018.11.08", "title": "Корнелия Нинова: Този бюджет е мехлем за политическия елит и удар по българския народ"}
{"url": "http://www.cross.bg/proizhod-latinoamerikanski-obshto-1588445.html", "text": "/КРОСС/ Броят на конгресмените от латиноамерикански произход в новия състав на Конгреса на САЩ ще достигне до поне 40. При кандидатите на демократите 32 от общо 44 от латиноамерикански произход печелят по места на изборите. При републиканците броят им е 6 от общо 15.В страната живеят 57 милиона души от латиноамерикански произход, те са най-голямата етническа или расова малцинствена група, но досега участието им във властта беше незабележимо.На този фон медиите отчитат рекорден зрителски интерес към вота – телевизия \"Фокс\" отчита 7,8 милиона зрители на репортажите и предаванията, което е рекордна аудитория на междинни избори за цялата история на американските кабелни телевизии.Телевизията е известен като любимия канал на президента Доналд Тръмп.", "date": "2018.11.08", "title": "Конгресмените от латиноамерикански произход в новия Конгрес на САЩ ще са поне 40"}
{"url": "http://www.cross.bg/ypravlenie-fyga-gymi-1588448.html", "text": "/КРОСС/ Стърчащи, метални шини пукат гуми на прохода на републиката. Заради интензивния трафик през Хаинбоаз фуга на мост по трасето е аварирала.  Кога ще бъде ремонтиран пътя и колко са пострадалите, провери Мартин Георгиев.Такова е състоянието на тази фуга, която свързва мост с пътя на прохода Хаинбоаз, край село Вонеща вода. Според полицията – така е от лятото.„Ужасни шумове се чуват трясъци - на гуми, шаси, ходови части, тук на самия завой. Съединенията са много лоши и от тях стърчат метални железа и хората се оплакват”, казва Георги Николов от село Вонеща вода. Най-голямата цепнатина достига ширина от 40 сантиметра.По този мост, където е повредената шина, през която преминават тежкотоварни автомобили, могат да се видят части от леки автомобили, тасове, парчета от различни видове гуми.От областното пътно управление научиха от нас за проблема.„До този момент, в Областно пътно управление не са постъпвали сигнали или разпореждания от областна дирекция на МВР, конкретно за фугата до Вонеща вода, както и от граждани. Не са констатирани стърчащи метални шини, елементи на диталатационната фуга, както се твърди, че създават непосредствена опасност за възникването на пътно-транспортни произшествия”, заяви Петя Каразахова, директор на Областното пътно управление във Велико Търново.Причината за отварянето на фугата, според пътната агенция, е несъобразената скорост. В този участък ограничението е 50 км/ч. Често обаче то не се спазвало.„При спазване на ограничението, съществуващата повреда в диталационната фуга, не би довело до възникването на подобни инциденти”, казва още Каразахова.От АПИ, вече са започнали почистване на Прохода и подготовката му за зимния сезон. Обещават, че в най-скоро време и фугата ще да бъде затворена. А според местните – тази работата не била сложна.„Не е много труден този ремонт. Трябва един самосвал асфалт. Компетентните хора могат…но – безобразно е, наистина”, коментира Георги Николов.„Надявам се, че до края на тази седмица, максимум до другата – ще бъдат изпълнени”, обещаха от пътното управление.", "date": "2018.11.08", "title": "Метални шини пукат гуми на Прохода на Републиката"}
{"url": "http://www.cross.bg/bakterii-energiya-guba-1588449.html", "text": "/КРОСС/ Американски учени успешно тестваха идея за създаване на електричество от гъба покрита с бактерии. Те използваха 3D принтиране, за да закрепят клъстери от бактерии за гуглата на гъбата, информира БГНЕС.Гъбите доставят идеална среда, която позволява на цианобактериите да генерират достатъчно енергия. Според експертите бионичната гъба може да има голям потенциал, тъй като по цял свят се търсят различни източници на енергия. Наскоро нарасна и интересът към цианобактериите. Организмите могат да бъдат намерени и в океаните. Но техните способности да превръщат слънчевата светлина в електроенергия са изследвани именно на сушата. Големият недостатък е, че те не оцеляват достатъчно дълго, за да разкрият пълния си потенциал. Затова се нуждаят от помощта на гъбите, които вече са дом на множество други форми на бактериален живот.", "date": "2018.11.08", "title": "Учени създават електричество чрез гъби и бактерии"}
{"url": "http://www.cross.bg/tochki-putya-narysheniya-1588440.html", "text": "/КРОСС/По-скъпа „Гражданска отговорност\" при покупка на кола от собственик с нарушения на пътя. Това е заложено в новата система \"Бонус-малус\". Застраховките ще поскъпват до 400%, ако редовно нарушаваме правилата на пътя.За превишена скорост можем да получим до 4 „малус\" точки, за алкохол под 1,2 промила - 7 точки, за неспазване на дистанция - 7 точки, а за агресивно шофиране - 7 точки. За алкохол над 1,2 промила, наркотици и при катастрофа със сериозни щети точките са 10. Най-много - 19 точки, ще бъдат поставяни при ПТП с жертви или тежко ранени.Според застрахователите този критерий е справедлив, а купувачът вече ще трябва да проверява не само техническото състояние на автомобила, но и застрахователното му досие в Гаранционния фонд, ако той се купува на старо. Шофьорите обаче не са съгласни да плащат повече заради друг.Първата година след влизане в сила на системата всички ще започнат от нула точки и от базовата цена на застраховките си, независимо дали са имали нарушения, или катастрофи досега. Дори цената за „Гражданска отговорност\" да се увеличи за някои шофьори, в застрахователния бранш сключените задължителни полици няма да са по-малко. За фирмите пък правилото ще е друго. Системата „Бонус-малус\" няма да се прилага за държавните и общинските автомобили.Системата ще бъде положителна за всички шофьори, които са изрядни на пътя. Това обаче ще става поетапно. До намалението от 25% на цената на „Гражданска отговорност\" те ще могат да стигнат, ако 7 години са карали без нарушения. Тоест всяка година, в която водачът кара като спазва закона, той ще преминава в по-нисък клас, а с това ще расте и отстъпката му. ", "date": "2018.11.08", "title": "Плащаш повече, ако си купиш кола от нарушител на пътя"}
{"url": "http://www.cross.bg/zaev-makedoniya-komisiyata-1588439.html", "text": "/КРОСС/ „Проектите за изменения са достъпни за цялата общественост и заслужават подкрепата на всички народни представители. В тях няма нищо, което да противоречи на международното право\", заяви премиерът Зоран Заев пред депутатите от конституционната комисия, съобщи БГНЕС.„Депутатите, с подкрепата на инициативата, ще покажат, че са за европейското бъдеще на Македония\", каза Заев.Той подчерта, че Антифашисткото събрание за народно освобождение на Македония не е заличено от встъпителната част на Конституцията на Република Македония, а напротив, ще се съдържа два пъти. Във въведението се добавят и думите Охридски рамкови договор, с което ще се потвърди историческото значение за държавата, подчерта премиерът Зоран Заев в обосновката на проекта за изменения на Конституцията на днешното заседание на Комисията по конституционни въпроси.Сесията на Комисията по конституционни въпроси може да отнеме 12 дни, предаде „Плусинфо\". Пленарното заседание председателят на парламента Талат Джафери, който едновременно е и председател на Комисията, насрочи за 1 декември.", "date": "2018.11.08", "title": "Заев: Македония няма да заличи историята си в конституционните изменения"}
{"url": "http://www.cross.bg/blaga-otrova-mudriya-1588437.html", "text": "/КРОСС/ „Търси мъдреца, пий от него вяра,а видиш ли глупак, завий веднага, От мъдрия и чаша със отрова ще е блага, А глупавият мед да ти предлага... бягай!\" Омар Хаям", "date": "2018.11.08", "title": "От мъдрия и чаша със отрова ще е блага..."}
{"url": "http://www.cross.bg/tema-bulgariya-zhivo-1588433.html", "text": "/КРОСС/БНТ, „Сутрешен блок\"Тема: В чакалнята на живота. Специално за БНТ за първи път говори лекарят, който помогна 8 българи да получат бял дроб във Виена - проф. Валтер Клепетко от АвстрияТема: Трансплантациите в България. Ще бъде ли решен проблемът с трансплантациите в България - проф.Никола ВладовТема: Отровен спанак? Изтеглят от пазара спанак заради съмнения, че е примесен с татул - как се разпознаваТема: Европа и мигрантите. Eвропа и миграцията - коментар на Ивайло КалфинТема: Глоби и данъци. Нови правила за събиране на глобите от електронни фишове - как ще се разплащат длъжницитеТема: Власт и съд. Ще влезе ли в затвора македонският президент Никола Груевски?БТВ, \"Тази сутрин\"Тема: Татул в опаковки със спанак! Изтеглена ли е опасната партида от търговската мрежа?Тема:  Как от Пътната агенция отговарят на поисканите от БСП проверки за качеството на магистралите?Тема:  Каква ще е цената на Гражданската отговорност при въвеждане на системата „бонус - малус\"?Тема:  Ще бъде ли блокирана работата на президента Доналд Тръмп след победата на демократите в долната камара на американския конгрес?Тема:  Докъде стигна съдебната битка на родителите на 15-годишното момче, което почина след упойка в стоматологична клиника?Тема:  Какви са шансовете България да бъде домакин на световно първенство по футбол? В студиото - спортният министър Красен Кралев;Тема:  Какви нови правила за албанското население предвиждат промените в Конституцията на Македония? Коментар на журналиста от bTV Иван Георгиев;Тема:  На Архангеловден - на живо от Благоевград;Нова телевизия,  „Здравей  България\"Тема:  \"Как близо два тона спанак с токсичен татул попаднаха в магазините и колко опасно е това?\".Тема:  Наказания и за примерните шофьори с новия метод бонус-малус. Какви са другите уловки?Тема:  Полицаи с инвалидни стикери за паркиране. Как всеки десети шофьор в Плевен се оказа човек в неравностойно положение?Тема:  Скок при цените на основните стоки и услуги заради въвеждането на толктаксите. С колко и откога? Отговорите в \"На твоя страна\" с Георги Георгиев.Тема:  Метални шини пукат гуми на Прохода на Републиката - Хаинбоаз? Кога ще бъде отстранено препятствието?Тема:  Търговци напускат магазините си, заради ремонта в центъра на София. Искат компенсации, на живо - ще ги получат ли?Тема:  Продават част от Айфеловата кула. На живо от търга в Париж.Тема:  Класически приказки стават виртуални.  Разговор за бъдещето на реалността с една от най-известните жени в света на технологиите. ", "date": "2018.11.08", "title": "Теми и гости в ефира"}
{"url": "http://www.cross.bg/stranata-pishe-otzenyava-1588432.html", "text": "/КРОСС/ Собствениците на стари коли ще плащат по-висок данък от догодина. Това гласува окончателно парламентът, който одобри новата формула за изчисляване на налога, пише “Сега“.Водачите с рисково поведение на пътя ще плащат застраховка Гражданска отговорност с до 400% надценка, а спазващите правилата ще ползват отстъпка до една четвърт от сумата. Това предвижда проектонаредба на Комисията за финансов надзор. Според предлаганата система шофьорите и автомобилите ще се разпределят в 20 класа, като базовият клас отговаря на стандартната цена на застраховката, отбелязва “Дума“.Клас, който оценява риска ще получава не само шофьорът, но и автомобилът. Ако той е бил продаден, но е бил собственост на недисциплиниран водач, новият собственик ще трябва да плати по-скъпа полица, дори самият той да е без нарушения, обяснява “24 Часа“.Очакванията на потребителите за покачване на инфлацията се запазват и през следващите 12 месеца, а икономическата ситуацията в страната се оценява от голяма част от тях като неблагоприятна за спестяване. За безработицата в страната прогнозите са, че ще има известно съкращаване на персонал, пише вестник “Земя“, като цитира данни на националната статистика.Всяка седмица в страната се появяват по трима нови милионери. В края на септември броят на депозитите на граждани със суми над 1 милион лева е 862, което е нов рекорд, информира “Труд“ като се позовава на данни на БНБ.", "date": "2018.11.08", "title": "Преглед на печата"}
{"url": "http://www.cross.bg/izbran-otkrita-park-1588436.html", "text": "/КРОСС/ 392 г. - Със забраната на езическите ритуали, император Теодосий I налага християнството като официална религия в Римската империя. 1273 г. - Сватбата на унгарската принцеса Анна Арпад и римския император Андроник II Палеолог.1520 г. - Стокхолмска кървава баня: След успешното нахлуване на шведски войски в Дания са екзекутирани 100 благородници и духовници.1602 г. - Открита е Бодлиевата библиотека на Оксфордския университет.1793 г. - Музеят на изкуствата в Париж - Лувър е официално открит за посещения.1889 г. - Монтана става 41-вия щат на САЩ.1893 г. - В американския щат Колорадо жените получават право да участват в изборите.1895 г. - Вилхелм Рьонтген открива в университета на Залцбург Х-лъчи, по-късно известни като рентгенови лъчи.1899 г. - Открита е жп линията Плевен-Шумен (243 км).1917 г. - В Съветска Русия правителството започва да се нарича Съвет на народните комисари на СССР.1923 г. - В Мюнхен се извършва т. нар. Бирен пуч - опит за завземане на властта от Националсоциалистическата германска работническа партия, един от активистите на която е и Адолф Хитлер.1926 г. - Основан е ФК АПОЕЛ във Левкосия, Кипър.1932 г. - Франклин Рузвелт е избран за първи мандат като президент на САЩ.1942 г. - Втора световна война: Започва операция „Факел\", в която САЩ и Великобритания дебаркират по бреговете на Френска Северна Африка.1950 г. - Вълко Червенков е избран за генерален секретар на ЦК на БКП, след като от 3 февруари с.г. заема поста министър-председател на Народна република България.1960 г. - Джон Фицджералд Кенеди е избран за 35-ти президент на САЩ.1962 г. - Създаден е Народен парк „Вихрен\" (сега Национален парк „Пирин\")с цел опазване на горските масиви.1971 г. - Led Zeppelin издава албума Led Zeppelin IV - третият най-продаван музикален албум в историята на САЩ.1972 г. - Стартира излъчването на платената кабелна мрежа HBO (Home Box Office).1973 г. - Премиера на американския анимационен филм „Робин Худ\".1991 г. - В България е съставено правителството на Филип Димитров.1994 г. - Джордж Уокър Буш става губернатор на щата Тексас. ", "date": "2018.11.08", "title": "8 ноември в историята "}
{"url": "http://www.cross.bg/sili-bezplutni-dyhove-1588435.html", "text": "/КРОСС/ Събор на св. Архангел Михаил и другите небесни безплътни сили (Архангеловден) Осми ноември е празник в чест на съборното единство на ангелските чинове. Ангелите са безплътни сили или духове, служители на Бога и пазители на човеците (Евр. 1:14). Съобразно служението на Бога и отношението им към човеците, ангелите се явяват в девет чина по три лика или разряда. Първият, най-горният чин, са серафими, херувими и престоли (Ис. 6:2; Бит. 3:22; Кол. 1:16)Вторият чин са господства, сили и власти (Кол. 1:16; 1Петр. 3:22).Третият чин са начала, архангели и ангели (Кол. 1:16; 1 Сол. 4:16; 1Петр. 3:21)Пръв из първоангелите е Архангел Михаил (което значи - \"Кой е като Бога\".) Той е вожд или архистратиг на безплътните сили. Архангел Гавриил - (\"сила Божия\") - е вестител на Божиите спасителни тайни. Един от първите ангели - Деница (Ис. 14:12) се възгордял и с падането си увлякъл множество други безплътни сили и тъй се е появило злото. Злите духове - демоните, са станали такива поради злоупотреба със свободата. Църквата се обръща с молитва към ангелите да ни закрилят и пазят от изкушенията на злите духове. Всеки човек, член на Църквата, има ангел пазител (Мат. 18:10).", "date": "2018.11.08", "title": "Събор на св. архангел Михаил. Св. мчк Ангел Лерински (Архангеловден)"}
{"url": "http://www.cross.bg/seshuns-pravosudieto-trump-1588441.html", "text": "/КРОСС/Президентът  Доналд Тръмп уволни министъра на правосъдието на САЩ Джеф Сешънс. В писмо до президента Сешънс написа: \"Подавам оставка по Ваша молба\". В Twitter Тръмп съобщи, че за и.д. министър на правосъдието (главен прокурор) е назначен началникът на кабинета на Сешън Матю Уитакър. Очаква се Уитакър да продължи преговорите за руското разследване, по което Сешънс си направи отвод.\"Благодарим на Джеф Сешънс за службата и му желаем всичко добро! Номинация за постоянно изпълняващ длъжността ще бъде направена на по-късен етап\", написа още в Twitter американският президент. ", "date": "2018.11.08", "title": "Тръмп уволни министъра на правосъдието на САЩ"}
{"url": "http://www.cross.bg/chasa-sofiyaot-provede-1588434.html", "text": "***София.От 09.00 часа ще се проведе заседание на Народното събрание.***София.От 11.00 часа в конферентната зала на Министерството на здравеопазването (ет. 4). Министърът на здравеопазването Кирил Ананиев и представители на национално представени работодателски и синдикални организации ще подпишат Колективния трудов договор, регламентиращ трудовите и осигурителни отношения на работещите в отрасъл „Здравеопазване\".***София.От 09.00 часа в храм „Свети Архангели\" при Военна академия „Георги Стойков Раковски\" ще бъде отслужена Златоустова света Литургия.***София.От 09.30 часа ще започне заседание на Пленума на Висшия съдебен съвет.***София.От 10.00 часа ще започне заседание на Столичния общински съвет.***София.От 09.00 часа от IV състав на Специализирания наказателен съд ще се гледа делото срещу Симеон Дянков, Иво Прокопиев, Трайчо Трайков, Радослав Р. и др., обвинени в престъпление по служба.***София.От 09.00 часа в Дом на науката и техниката (ул. „Г. С. Раковски\" 108) зам.-министърът на регионалното развитие и благоустройството Валентин Йовев ще участва в XXVII международен симпозиум за „Съвременните технологии, образованието и професионалната практика в геодезията и свързаните с нея области\".***София.От 09.15 часа в Галерия \"Академия\" (ул. „Шипка\" 1) ще се състои конференция „Социално предприемачество в изкуствата: Международни модели и българска практика\".***София.От 09.30 часа в конферентна зала 305 (3-и етаж) на Руския културно-информационен център ще се състои седмата Международна конференция „Русия и Европа: актуални проблеми на съвременната международна журналистика\".***София.От 09.30 часа в Центъра за изследване на демокрацията на ул. „Александър Жендов\" № 5 ще се проведе кръгла маса на тема „Връзки между престъпността и тероризма в Европа\".***София.От 09.30 часа в XV състав на Специализирания наказателен съд ще се гледа делото срещу Алексей Петров, Антон П., Кирил Т. и др., обвинени в организиране и ръководене на организирана престъпна група.***София.От 09.30 часа в Х състав на Специализирания наказателен съд ще се гледа делото срещу Росен Ч. и Полина И., обвинени в организиране и ръководене на организирана престъпна група.***София.От 09.30 часа в VIII състав на Специализирания наказателен съд ще се гледа делото срещу Цветан Василев, Александър П., Илиан З., Георги Х. и др., обвинени в организиране и ръководене на организирана престъпна група.***София.От 09.30 часа в VI състав на Специализирания наказателен съд ще се гледа делото срещу Атанас А., Красимир Я. и Николай Р., обвинени в организиране и ръководене на престъпна група.***София.От 09.30 часа в XVI състав на Специализирания наказателен съд ще гледа делото срещу Иван Д.***София.От 10.00 часа в хотел „ИнтерКонтинентал\" ще се проведе пресконференция на Института за пазарна икономика, на която ще бъде представен „Алтернативен бюджет с ниски данъци и реформи - 2019, фокус: Здравеопазване\".***София.От 10.00 часа в сградата на КЕВР ще се проведе открито заседание за обсъждане на доклад относно заявление от „Топлофикация - Враца\" ЕАД за изменение на лицензия за производство на електрическа и топлинна енергия.***София.От 10.00 часа в Кепитал Форт (бул. „Цариградско шосе\" 90) ще се състои „Форум Младост\".***София.От 10.00 часа в XIX състав на Специализирания наказателен съд ще се гледа делото срещу Цветелин Ц., Владислав Н. и Светлин С., обвинени в образуване и ръководене на организирана престъпна група.***София.От 10.00 часа до 16.00 часа в Дома на Европа на ул. „Георги С. Раковски\" 124 ще се проведе международната конференция „Признаване на правата на еднополови двойки, сключили брак или съжителство в ЕС\", която се организира от фондация „ГЛАС България\".***София.От 10.00 часа в централното фоайе на Интер Експо Център ще се проведе дискусия за здравословното хранене при децата пред предстоящия зимен сезон. Инициативата ще се проведе под надслов „Здрави и силни от малки\".***София.От 10.00 часа в Общинското предприятие „Софпроект - ОГП\" ще се проведе ден на отворените врати в Зона Б5, бл.11, вх.Б, ет.18. Общинското предприятие, което отговаря за Общия градоустройствен план ще представи работата си по стратегията „София играе\", веломрежата на Столична община и плана за действие за Манастирски ливади-изток.***София.От 10.30 часа в XII състав на Специализирания наказателен съд ще се гледа делото срещу Римял А., Ремо А., Атанас Г. и Стоян И., обвинени в участие в ръководството на престъпна организация или група.***София.От 11.00 часа пред сградата на Главна дирекция „Национална полиция\" на бул. „Александър Малинов\" № 1 ще се състои тържествената церемония, с която полицейските служители ще отбележат своя професионален празник.***София.От 11.00 часа в „Камерна сцена\" на Софийската опера и балет ще се състои пресконференция за сезон 2018/2019.***София.От 11.00 часа в Националния пресклуб на БТА ще се състои пресконференция на Фондация „Българска памет\" по повод завършването на първия етап от съвместния проект с Държавна агенция „Архиви\" за изследване на еврейската емиграция през и от България и Балканите в годините на Втората световна война (1939-1945).***София.От 11.00 часа в „Оборище 5 - галерия и зала\" (на ул. „Оборище\" No.5) ще се проведе пресконференция и среща с американския художник Стивън Уилсън, по случай неговата първа самостоятелна изложба в България - „Луксозни нишки\" и официалното откриването на галерията.***София.От 11.30 часа в Многофункционалната спортна зала на НСА ще бъдат връчени дипломите на завършилите бакалавърска и магистърска степен.***София.От 13.00 часа в XII състав на Специализирания наказателен съд ще се гледа делото срещу Камен Б., Ивайло Б., Димитър З. и др., обвинени в организиране и ръководене на престъпна група.***София.От 14.30 часа в зала „Изток\" на Народното събрание ще се проведе заседание на Комисията по правни въпроси, на което ще бъдат обсъдени мотивите на законопроекта за изменение и допълнение на Наказателния кодекс, свързан с предоставяне на всеобхватна и широка защита на жените и децата - жертви на домашно насилие и всички форми на агресия срещу тях.***София.От 18.00 часа в Регионалния исторически музей ще бъде представена експозицията „Япония. Изкуството сега\", част от 29-те Дни на японската култура в България.***София.От 18.00 часа в Унгарския културен институт ще се състои пърформанс на актрисата Габриела Хаджикостова и Николай Иванов.***София.От 19.00 часа в Концертната зала на Военния клуб ще се състои премиерата на втория образователен видеопроект на сдружение „Българска история\" и ЗАД „Армеец\" - документалната поредица „Нашите пълководци\".***София.От 19.00 часа в зала „Диамант\" на хотел „Рамада\" На тържествена церемония в рамките на Националния форум „Библиотеките днес и цифровата трансформация\" (8 - 9 ноември) под патронажа на Мария Габриел, комисар по цифровата трансформация и общество, ще бъдат връчени вторите Годишни награди на Фондация „Глобални библиотеки - България\".***София.От 19.00 часа в УниКредит Студио ще бъде официално открита изложбата \"Преглед на българския дизайн 2018\".***София.От 19.30 часа в „Червената къща\" ще бъдат представени 4 филма с участие на деца и насочени към детска публика. Филмите са „Баба\" (анимация) и игралните „Гривната\", „Да поиграем\" и „9 + 1\".***София.От 19.30 часа в ДНК-пространството за съвременен танц и пърформанс ще гостува представлението The Victory Day.***Асеновград.От 10.00 часа в зала 2 на Районния съд ще се проведе заседание по делото Атанас С. А., обвинен, че в качеството си на частен съдебен изпълнител е присвоил огромни суми пари.***Боровец.От 09.30 часа в хотел „Рила\" зам.-министърът на регионалното развитие и благоустройството Деница Николова ще представи напредъка по изпълнение на ОП „Региони в растеж\" 2014-2020 г. на национална среща на НСОРБ.***Варна.От 11.00 часа в района на входа на Военноморския музей (бул. „Приморски \" № 2) ще се проведе военен ритуал по полагане на венци и цветя пред кораба-музей „Дръзки\" и паметника на капитан І ранг Димитър Добрев, командвал отряда торпедоносци по време на бойните действия през 1912 година, по повод 106 години от първата българска морска победа.*** Велико Търново. От 10.30 часа в Областна дирекция на МВР ще се проведе откриване на изложба и награждаване на децата от центровете за работа с деца и младежи, участвали в конкурса „Полицаят - моят приятел\".*** Велико Търново. От 10.30 часа в аудитория 321 на Ректората на ВТУ ще се проведе удостояване на Струмишкия митрополит Наум с титлата „Почетен доктор\" на ВТУ „Св. св. Кирил и Методий\".***Велико Търново.От 11.00 часа в зала „Европа\" на Великотърновския университет ще се проведе IV Международна научна конференция „Медии и комуникации на 21. век\".*** Велико Търново. От 11.00 часа в МДТ „Константин Кисимов\" ще бъде представена „Пипи Дългото чорапче\" - детска постановка.*** Велико Търново. От 16.30 часа в прес залата на стадион „Ивайло\" ще се проведе изнесена приемна на Председателски съвет на Великотърновски общински съвет.*** Велико Търново. От 17.30 часа в Изложбени зали „Рафаел Михайлов\" ще се проведе откриване на изложба „Сърцето на поета\" с автор Цанко Петров.*** Велико Търново. От 18.00 часа в Регионалния пресклуб на БТА ще се проведе среща на дискусионен клуб „Димитър Благоев-Никола Габровски\". Гост ще бъде политологът проф. Тодор Галунов.*** Велико Търново. От 18.00 часа в Художествена галерия „Борис Денев\" ще се проведе откриване на „50+50+30\" - съвместна изложба на Мариета Конова и Марио Конов.*** Велико Търново. От 18.30 часа в Клуб 7 ще бъде представена книгата „Голямата работа\" на автора Пламен Петков.*** Велико Търново. От 19.00 часа в МДТ „Константин Кисимов\" ще бъде представен„Да пееш по дъжда\" - мюзикълна Държавна опера - Варна.*** Велико Търново. От 19.00 часа на стадион „Ивайло\" ще се проведат масови безплатни тренировки - Есен 2018.***Видин.От 09.30 часа в заседателната зала на 6 етаж в Общинска администрация Видин, Венци Пасков - заместник-кмет на Община Видин ще участва в международна работна среща „Източна социална мрежа\" по проект на Фондация „Подкрепа за реализация\".***Видин. От 11.00 часа в РСПБЗН-Видин (сградата до ТЕЦ-Видин) главен инспектор Георги Георгиев - началник на РСПБЗН-Видин и инспектори от състава на службата ще представят актуална информация за работата на видинските огнеборци, статистика за възникналите пожари на обслужваната територия и превантивни съвети към жителите на региона във връзка с отоплителния сезон и риска от пожари.***Враца.От 17.00 часа в Конферентната зала на Общински съвет-Враца ще се проведе обществена консултация във връзка с приемане на проект на Наредба за изменение и допълнение на Наредба за определянето и администрирането на местните такси и цени на услуги и права на територията на общината.***Габрово.От 18.00 часа в зала 4 на Музея на хумора и сатирата ще бъде открита гостуващата изложба „Поздрави от... Италия и България\".***Девин./с. Михалково.От 09.00 часа ще започне Празнична св. Божествена Литургия в църквата „Св. архангел Михаил\" в село Михалково по повод 80 години от построяването ѝ и храмовия ѝ празник.***Добрич.От 19.00 часа в Драматичния театър „Йордан Йовков\" ще се състои Виенски меланж с музиката на Франц Лехар, Имре Калман, Йохан Щраус и др.Диригент Владимир Бошнаков.***Каварна/с. Българево.В 10.00 часа на площада в село Българево със събор ще бъде отбелязан празникът на населеното място.***Кюстендил.От 10.30 часа в зала „Велики учители\" в читалище „Братство\" се организира семинар за повишаване на предприемаческия капацитет.***Перник.От 11.00 часа в зала „Струма\" на Областна администрация-Перник ще се състои пресконференция за резултатите от проведената тридневна теренна експедиция „По стъпките на 26-и пехотен Пернишки полк\" на територията на Северна Гърция, където бе открит паметник-чешма, построен от българската армия през 1916 г.***Пловдив.От 10.00 часа в Ректората на Пловдивския университет „Паисий Хилендарски\" ще бъде открита традиционната научна конференция с международно участие „Паисиеви четения\".***Пловдив.От 11.00 часа ще бъде открит специализиран кабинет за дентално лечение на хора с увреждания във Факултета по дентална медицина.***Пловдив.От 11.00 часа в Международния панаир ще се състои откриването на изложение за текстил, облекло и мода „ТексТейлър Експо\".***Пловдив.От 14.00 часа в Конферентната зала на НБ „Иван Вазов\" ще се състои церемония, на която ще бъдат обявени най-четените от учениците в Пловдив български книги.***Пловдив.От 18.00 часа в „Bee Bop Cafe\" ще бъде представена книгата „Годината на осемте химии\".***Пловдив.От 18.00 часа в читалище „Алеко Константинов\" ще бъде представена новата стихосбирка на журналиста Петър Генов - „Осил в петата\".***Пловдив.От 18.30 часа в галерия „Aeterna\" ще бъде открита изложбата си \"Кауза: Олимпийски надежди\".***Разград.От 10.30 часа на зелената площ до „Ситицентър\"-Разград ще се проведе презентация на полицейска техника.***Разград.От 22.00 часа на стадион „Лудогорец арена\" ще се проведе футболна среща между ПФК „Лудогорец\" и ФК „АЕК Ларнака\".***Русе.От 10.00 часа в Зала 1 на Областна администрация Русе ще се проведе съвместно заседание на Постоянната комисия в областта на образованието, младежките дейности и спорта и Областния съвет за сътрудничество по етническите и интеграционните въпроси.***к.к. „Св. Св. Константин и Елена\".От 17.00 часа в хотел Астор Гардън в к.к. „Св. Св. Константин и Елена\" ще се проведе кръглата маса „Варна - целогодишна дестинация за здравен и медицински туризъм\".***Свищов.От 11.30 часа на улица „Патриарх Евтимий\" № 68 ще бъдат официално открити обновената улица „Черни връх\" в ж. к. „Младост\" и ремонтираният парк „Радост\".***Сливен. От 10.00 часа в зала „Май\" започва двудневна научна конференция под надслов „Местни култури и музейни стратегии\", посветена на патрона на Регионалния исторически музей \"Д-р Симеон Табаков\". Лектори ще бъдат професор Иван Маразов, Ирена Бокова, директорът на РИМ Николай Сираков, археолози и музейни работници от цялата страна.***Сливен./с. Гавраилово.От 10.30 часа ще бъдат поднесени цветя пред паметника на загиналите във войните жители на село Гавраилово. Програмата продължава със спортен празник от 11.00 часа в Основно училище „Найден Геров\" - село Гавраилово, съвместно със Средно училище „Любен Каравелов\" - град Шивачево. Тържествен водосвет ще бъде отслужен в църквата „Свети Архангел Михаил\" от 11.30 часа.***Смолян.От 18.00 часа в Клуба на дейците на културата в Смолян ще бъде представена най-новата книга на писателя Костадин Глушков от Чепеларе.***Стара Загора./с. Маджерито.От 12.00 часа в централния парк тържествено ще бъде осветен реставрираният войнишки паметник на загиналите военнослужещи от с. Маджерито през Балканските войни и Първата световна война.***Стара Загора.От 19.00 часа в камерната зала на Драматичния театър ще се състои постановката „Щурчето - убиецът на Ботев?..\".***Стара Загора.От 19.00 часа в Оперния театър ще се състои съвместен концерт на Национален фолклорен ансамбъл „Филип Кутев\" и Общински фолклорен ансамбъл „Загоре\".***Трявна.От 13.00 часа в хотел „Калина Палас\" ще бъде открит двудневен форум на земеделци от цялата страна на тема: „Качество, съхранение и приложение на минерални торове в земеделието\".", "date": "2018.11.08", "title": "Предстоящи събития в страната за 8 ноември "}
