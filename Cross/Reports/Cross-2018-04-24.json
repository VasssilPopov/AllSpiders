{"url": "http://www.cross.bg/surbiya-gurtziya-rymuniya-1573318.html", "text": "/КРОСС/ България, Гърция и Румъния трябва да помогнат на Сърбия за влизане в Европейския съюз (ЕС). Това каза министърът-председателят Бойко Борисов след срещата в Съвета за сътрудничество на високо равнище между Сърбия, България, Гърция и Румъния.Четиристранната среща на балканските лидери се проведе в Букурещ. Премиерът на Румъния Виорика Дънчила беше домакин на премиерите на Гърция и на България Алексис Ципрас и Бойко Борисов и на президента на Сърбия Александър Вучич.\"Трябва да бъдем едно голямо семейство на Балканите\", каза Борисов. Той поздрави премиера Вучич за извършените успешни политики в областта на присъединяването на Сърбия към ЕС. Всички отчетоха, че страната има все още дълъг път, който трябва да извърви, но присъединяването на Сърбия към Европейския съюз ще бъде от полза за всички страни.Държавните и правителствени ръководители на четирите страни обсъдиха развитието на общите инфраструктурни проекти в контекста на свързаността на Балканите, сигурността и стабилността в региона.Освен обсъдените инфраструктурни проекти, министър-председателите и президентът обсъдиха и свързаността на Румъния, Сърбия, Гърция и България по отношение на пристанищната инфраструктура.\"Балканите могат да бъдат много проспериращо място и като туризъм, и като икономика. Която и държава на Балканите да има проблем, той винаги е общ. Ние искаме инфраструктура, искаме пристанища, искаме свързаност, искаме да напреднем в икономически план\", каза още Борисов.Сръбският президент даде заявка, че иска Сърбия да бъде следващата държава-членка на ЕС. Александър Вучич получи подкрепата, както на Гърция, така и на Румъния.  ", "date": "2018.04.24", "title": "Борисов: България, Гърция и Румъния трябва да помогнат на Сърбия за ЕС"}
{"url": "http://www.cross.bg/chast-sofiya-proekta-1573297.html", "text": "/КРОСС/ Управляващият орган на Оперативна програма „Региони в растеж\" 2014 - 2020 одобри проекта на Столична община „Възстановяване на Западен парк - представителна част, гр. София\".Проектното предложение е част от Инвестиционната програма на Столична община по Приоритетна ос 1 „Устойчиво и интегрирано градско развитие\" на Оперативна програма „Региони в растеж\"  2014-2020. Общият размер на проекта е 10 939 995,34 лв., от които 8 549 999,32 лв. е стойността на безвъзмездната финансова помощ, която се предоставя по ОПРР.Основните дейности по проекта са насочени към възстановяване на парка, благоустрояването му и подобряване устройството на представителната му част с максимално запазване на автентичния му вид.  Ще бъдат обновени настилките, ще се изградят нови детски площадки, ще се подменят парковото обзавеждане, елементи от техническата инфраструктура и парковото осветление. Ще се изградят видеонаблюдение и поливни системи.Проектът е насочен към реализиране на интегрирани мерки за подобряване на градската среда като част от изпълнението на Интегриран план за градско възстановяване и развитие на София. Чрез реализацията на проекта ще се подобри и цялостният облик на града, екологичните условия и парковата среда в столицата.В една от основните зелени зони на София - Западния парк, ще се подобрят възможностите за обучение, отдих, спорт и прекарване на свободното време на жителите и гостите на града. ", "date": "2018.04.24", "title": "С над 10 млн. лева ще бъде възстановена представителната част на Западен парк в София"}
{"url": "http://www.cross.bg/razvitie-statistichesko-raiionirane-1573296.html", "text": "/КРОСС/ Министърът на регионалното развитие и благоустройството Николай Нанков ще се срещне утре с депутатите от 2-ри многомандатен избирателен район Бургас. Той ще им представи вариантите за ново статистическо райониране, по които в момента МРРБ провежда широки обществени обсъждания в цялата страна. Министър Нанков ще се запознае лично с мнението на народните представители от Бургаския регион относно предложението за обособяване на Черноморски район, който е един от трите варианта за ново райониране.Срещата е по покана на депутата от ГЕРБ Ивелина Василева. На нея ще присъства и кметът на Бургас Димитър Николов. Разговорите ще се проведат от 11,30 ч в Народното събрание.По-късно същия ден, от 12:15 часа заместник-министърът на регионалното развитие и благоустройството Деница Николова ще открие кръгла маса, на която ще бъдат дискутирани предложенията за новото статистическо райониране. Събитието ще се проведе в зала „Мусала\" на хотел „Хилтън\", гр. София.Инициираната промяна в териториалния обхват на районите от ниво 2, определен в чл.4, ал.3 от Закона за регионално развитие, е свързана с  изискванията на Регламент (ЕО) 1059/2003 за установяване на обща класификация на териториалните единици за статистически цели (NUTS) и тенденциите в демографското развитие на българските региони.Сформираната за целта през 2017 година междуведомствена работна група, включваща заинтересовани страни с широка представителност, предложи за публично обсъждане три варианта на ново статистическо райониране - с 6, 5 и 4 района, като   дискусиите и предложенията на работната група са базирани на аналитично проучване на Националния статистически институт. Целта на обществените обсъждания е да се достигне до окончателен вариант, който да бъде поставен в основата на бъдещото регионално планиране, статистическо отчитане и регионално развитие.  ", "date": "2018.04.24", "title": "Министър Нанков ще се срещне с депутатите от Бургас"}
{"url": "http://www.cross.bg/gradysa-mesta-kratkotraiini-1573313.html", "text": "/КРОСС/ През нощта над по-голямата част от страната ще бъде ясно, но на отделни места в планинските райони на Западна България преди полунощ все още са възможни краткотрайни валежи. Минималните температури в повечето райони ще са между 9 и 14 градуса.В сряда ще преобладава слънчево и отново топло време. През деня ще се развива купеста и купесто-дъждовна облачност и на много места, главно в следобедните часове, ще има краткотрайни валежи с гръмотевици и временно усилване на вятъра. Максималните температури ще са между 26 и 31 градуса.Над Черноморието ще бъде предимно слънчево. В следобедните часове ще има купеста облачност, но само на отделни места е възможно да превали краткотраен дъжд и да прегърми. Ще духа бриз. Максималните температури ще са между 20 и 24 градуса. Температурата на морската вода е 13-14 градуса. Вълнението на морето ще бъде 1-2 бала.Над планините ще се развива купесто-дъждовна облачност и ще има краткотрайни валежи с гръмотевици. Ще духа до умерен запад-югозападен вятър. Максималната температура на височина 1200 метра ще е около 20 градуса, на 2000 метра - около 13 градуса.И през следващите два дни времето ще остане топло и предимно слънчево, но по-неустойчиво. Главно в следобедните часове и до полунощ в четвъртък над Западна и Централна България ще се развива купеста облачност и на места, повече в планините и планинските райони, ще има краткотрайни валежи от дъжд, на отделни места и с гръмотевици.В петък ще превали и в Североизточна България. Преобладаващите минимални температури ще са между 9 и 14 градуса, а дневните - между 25 и 30 градуса.  ", "date": "2018.04.24", "title": "Топлото време продължава"}
{"url": "http://www.cross.bg/toronto-napadenieto-politziyata-1573316.html", "text": "/КРОСС/ Задържаният нападател в Торонто Алек Минасян бе обвинен в убийство от първа степен на 10 души и опит за убийство на 13 души. Вчера 25-годишният нападател прегази 10 пешеходци с нает микробус на оживено кръстовище в северната част на Торонто. 15 души бяха ранени, а състоянието на четирима от които е критично. Все още не са известни мотивите за нападението.Нападението в Торонто, което се разигра посред бял ден в една от оживените северни части на града, категорично е било преднамерено, обяви Марк Сандърс, шеф на полицията на Торонто. Извършителят - 25-годишнят Алек Минасян - досега не е бил в полезрението на властите.Ралф Гудейл, министър на обществената безопасност подчерта, че няма индикации нападението да е свързано с националната сигурност: \"Събитията, разиграли се на улицата зад мен са ужасяващи, но изглежда, че по никакъв начин не са свързани с националната сигурност, основавайки се на информацията, която имаме към момента.\"Полицията все още установява самоличността на повечето от жертвите. Провежда се мащабно разследване, в рамките на което се очаква да бъдат разпитани очевидци и да бъдат прегледани записите на десетки камери в района на нападението. Полицията разкри гореща телефонна линия, на която очевидци могат да съобщават информация.Първият сигнал до полицията, че мъж прегазва хора край ул. „Йънг\" в Торонто, дошъл в 13.26 часа местно време. Белият, нает от Минсасян ван, минавал от платното на тротоара и обратно. Заподозреният бил арестуван в 13.52 часа местно време до вана, спрял на тротоара с ударена предна част. Минасян е задържан след кратка конфронтация с полицай, като в един момент е поискал от служителя на силите за сигурност да бъде застрелян.Нападателят е жител е на Ричмънд хил - северно предградие на Торонто. Студент е в местния колеж „Сенека\", в чийто технологичен център е работил през последните няколко години. Преди това посещавал училище за ученици със специални нужди. Негови съученици разказват, че нямал много приятели, но изглеждал абсолютно безобиден. Тепърва се очаква да бъдат разкрити мотивите за нападението.Местните власти призоваха гражданите на Торонто да се върнат на работните си места и увериха туристите и посетителите на Торонто в сигурността в най-големия град в страната. Кметът на Торонто Джон Тори посочи: „Този трагичен инцидент не символизира начина ни на живот, кои сме ние, няма общо с всекидневния живот в града. Надявам се, че хората ще отразят това, ще го потвърдят.\"В обръщение към нацията днес министър-председателят Джъстин Трюдо заяви, че целият канадски народ е „натъжен и шокиран от безсмисленото нападение\". Трюдо приветства работата на полицията и медиците и реакцията на канадското общество след трагедията: „Цялото общество в Торонто показа сила и решителност пред лицето на тази трагедия. Днес всички канадци остават единни с Торонто.\"Инцидентът съвпадна с провеждащата се в Торонто среща на ниво министри на сигурността и на външните работи на най-големите индустриални държави Г-7.  ", "date": "2018.04.24", "title": "Обвиниха нападателя от Торонто в убийство"}
{"url": "http://www.cross.bg/poshtenski-tirazh-marki-1573278.html", "text": "/КРОСС/ На 25.04.2018 г. , 10.30 ч. в Централна поща, гр. София, ул. „Гурко\" № 6, главният изпълнителен директор на „Български пощи\" ЕАД Деян Дънешки ще пусне в употреба издание на тема „ Европа 2018 - мостове\".Изданието се състои от две пощенски марки в тираж 18 000 броя, две пощенски марки в блок в тираж 10 100 броя, карнетка, илюстрован пощенски плик с оригинален знак за цена на пощенската услуга и специален пощенски печат.Особено интересни за колекционерите са четирите серии пощенски марки, вложени в карнетка в тираж 5 000 броя.Автор на проекта е Майя Чолакова. ", "date": "2018.04.24", "title": "Представят марка на тема: „Европа 2018 - Мостове“ утре"}
{"url": "http://www.cross.bg/lozenetz-blokira-klyuchovi-bylevardi-horata-si-iskat-tramvaya-1573317.html", "text": "/КРОСС/ Десетки жители на столичния квартал „Лозенец\" блокираха бул. „Арсеналски\" и кръстовището на \"Черни връх\" и \"Свети Наум\" тази вечер в знак на протест срещу спирането на трамвай №6, който минаваше в района.Пускат се само линейки, полицейски коли и автобуси.Неправителствената организация „Спаси София\" и инициативен комитет събраха над 4000 подписа в подкрепа на стария маршрут.Той беше променен преди 2 години заради ремонти и изграждането на метрото. В момента обаче трамваят продължава да върви от „Обеля\" до „Иван Вазов\" - по уж временното си трасе.Кметът Йорданка Фандъкова и ръководството на Столичната община на няколко пъти променяха позицията си за бъдещето на шестицата, като сега се твърди, че тя ще бъде премахната. За сметка на тролей, който ще стига до „Манастирски ливади\" - нов квартал, който няма добри транспортни връзки с центъра.Последната дума ще е на общинския съвет.   ", "date": "2018.04.24", "title": "„Лозенец” блокира ключови булеварди, хората си искат трамвая"}
{"url": "http://www.cross.bg/plamna-avtobys-na-stolichen-bylevard-1573315.html", "text": "/КРОСС/ Автобус на градския транспорт в София се запали. Инцидентът е на булевард \"Данаил Николаев\".Няма пострадали, а пътниците са евакуирани. На мястото има пожарна.Вероятната причина за пожара е късо съединение, при което са се запалили кабели. Шофьорът е загасил пожара с пожарогасител.  ", "date": "2018.04.24", "title": "Пламна автобус на столичен булевард"}
{"url": "http://www.cross.bg/vreme-patrylnite-korabi-1573314.html", "text": "/КРОСС/ Фрегатите \"Адмирал Григорович\" и \"Адмирал Есен\", както и патрулните кораби \"Питливи\" и \"Сметливи\", практикуват морска битка като част от бойни учения в Средиземно море.Информацията съобщава ТАСС, позовавайки се на пресслужбата на Черноморския флот на Русия.В съобщението се отбелязва, че корабите провеждат планирани маневри в далечна оперативна зона. Допълва се, че по време на ученията фрегатите атакуват патрулните кораби, които пък от своя страна се опитват да отблъснат симулираща вражеска атака.Също така се тренират ракетни удари по крайбрежни цели, както и подпомагане на кораб, получил поражения по време на битка.След завършване на ученията корабите ще продължат да изпълняват мисиите в съответствие с плана на командването.  ", "date": "2018.04.24", "title": "Черноморският флот на Русия с бойни учения в Средиземно море"}
{"url": "http://www.cross.bg/transplantatziya-transplantatzii-bubrek-1573312.html", "text": "/КРОСС/ Известен топ-хирург  светило в  органната трансплантация гостува в Бургас и София за да консултира безплатно българските пациенти (нуждаещи се от трансплантация).Професор Динчкан от Болници Медикъл Парк е извършил над 4000 трансплантации от 2004 година насам.Първата трансплантация на матка е извършена в трансплантационния център под негов контрол, като медикален директор на отделението.Професор д-р  Айхан Динчкан  е специалист още по  трансплантация на бъбрек, черен дроб и панкреас.Роден през 1972 г. Завършва медицинското си образование през 2004г. със специалност „Хирургия„ в Университета Akdeniz гр. Анталия, Турция.През 2009 г. е хабилитиран за доцент, а от 2014 г. е професор.В периода 2004-2007 г. участва активно в операциите по трансплантация на черен дроб, бъбреци и панкреас, както и в първата лицевата трансплантация в Турция.От 2011 г. проф. Айхан Динчкан е директор на Трансплантационния център и Института към  Университета \"Akdeniz\".Опитът му се опира на над 4000 бъбречни трансплантации- 99,1% от които животоспасяващи и 98,3% с успех в органната трансплантация.  11% от трансплантациите са педиатрични.Всички трансплантации са от жив донор и се извършват по лапароспкопския метод.Натрупаният опит в чернодробните трансплатции е от над 1000 извършени интервенции, като успехът на животоспасяване при тях е 91,7%.Проф. Динчкан е извършил и комбинирани трансплантации на панкреас - бъбрек, бъбрек - сърце, бъбрек - черен дроб, както и 3 кръстосани бъбречни трансплантации. Комбинираните трансплантации на  черен дроб - бъбрек са 14 на брой , 2 бр. сърце-бъбрек и  74 бр. панкреас-бъбрек.Има над 80 публикации в областта присаждането на органи.От 2017 г. е директор към Клиниката по трансплантации в болница МЕДИКЪЛ ПАРК БАХЧЕШЕХИР - ИстанбулНа 27/04 в гр.Бургас с адрес : ЖК ‘'Изгрев'' Бл.No 27/ MЦ ‘'Прайм Клиник''За да запазите час , моля обадете се на тел: 0887105004На 28/04 в гр.София с адрес : ул.Цар Самуил 1 ,партер (пряка на бул.Патриарх Ефтимий)За да запазите час , моля обадете се на тел: 0888688805 ", "date": "2018.04.24", "title": "Светило в първата лицева трансплантация в Турция  гостува в Бургас и София"}
{"url": "http://www.cross.bg/erdogan-evropa-predizboren-1573307.html", "text": "/КРОСС/ Турският президент Реджеп Тайип Ердоган обяви, че планира предизборен митинг в Европа през май.Пред парламентарната група на управляващата Партия на справедливостта и развитието в Анкара той обясни, че подготовката вече е завършена и проявата ще се състои в спортна зала, без да уточни в коя държава ще е тя.Ердоган обяви миналата седмица предсрочни президентски и парламентарни избори на 24 юни. Те трябваше да се проведат през ноември 2019 г.Изборите са ключови, тъй като след това ще влязат в сила промените в конституцията, които засилват пълномощията на президента.Миналата година по време на кампанията за референдума на 16 април за конституционни промени, разширяващи президентските пълномощия, Ердоган и европейските лидери влязоха в конфронтация по повод усилията на управляващата партия да организира предизборни митинги в Европа. Германия, Холандия и Австрия обявиха забрана за водене на предизборна кампания на тяхна територия преди изборите в Турция. ", "date": "2018.04.24", "title": "Ердоган планира предизборен митинг в Европа през май "}
{"url": "http://www.cross.bg/sudut-dyshi-afganistantzi-1573305.html", "text": "/КРОСС/ Районният съд на Харманли не даде ход на делото срещу афганистанците, участвали в бунта в бежанския лагер през 2016 г. Следващото заседание е насрочено за 5 юни.В съдебната зала под стража бяха докарани само 10 афганистанци, които сега са настанени в центъра от затворен тип в Любимец. Останалите 11 не се явиха, защото са нередовно призовани.Съдът поиска различни справки за това къде се намират неявилите се обвиняеми.Размириците в лагера започнаха през ноември 2016 г., когато властите забраниха свободното движение на бежанците заради съмнения за опасни заразни болести. В разгрома на лагера участваха 500 души, които унищожиха имущество за около 100 хил. лева. В сблъсъците пострадаха полицаи и жандармеристи. Около 400 души тогава бяха депортирани.Обвинените 21 афганистанци ще отговарят за непристойни действия, извършени с изключителна дързост и цинизъм. ", "date": "2018.04.24", "title": "Съдът не даде ход на делото за бунта в бежанския лагер в Харманли"}
{"url": "http://www.cross.bg/rekord-gradysa-april-1573309.html", "text": "/КРОСС/ Температурен рекорд беше регистриран в Силистра. Термометрите в града показаха 29.6 градуса, показва справка от метеорологичната обсерватория в града.Предишният температурен рекорд за този ден е от 24 април 1950 година - 25.9 градуса.Това е втори температурен рекорд през последните няколко дни след регистрирания на 22 април в Силистра.Най-топло през месеца през последните около седем десетилетия е било на 6 април 1998 година - 33.2 градуса. ", "date": "2018.04.24", "title": "Температурен рекорд регистрираха в Силистра"}
{"url": "http://www.cross.bg/tzatzarov-vupros-stava-1573310.html", "text": "/КРОСС/ За провокация и за подхвърляне на пари по случая с кмета на „Младост\" и дума не може да става. Това каза пред журналисти в Брюксел главният прокурор Сотир Цацаров, предаде Агенция „Фокус\".„Mисля, че тезите, развити от защитниците на г-жа Иванчева, са обясними - малко или много това са хора, на които се плаща, за да защитават позиции. Това е логиката на адвокатската професия. Вярно е, че бяха изложени тези, които са в пълен разрез с действителното положение и досъдебното производство - като това, че едва ли не парите са били предадени преди да са били поискани, но в крайна сметка доброто е, че предстои досъдебен процес и смятам, че колегите от Специализираната прокуратура ще извършат това бързо.В съдебната зала ще стане ясно колко от тези неща са истински и колко са плод на защитната теза. Но за провокация и за подхвърляне на пари и дума не може да става. Въпросът кога да бъде извършено самото задържане е бил въпрос, който е бил изцяло в оперативната преценка на наблюдаващите прокурори - те са избрали момент, свързан с това, кога е финализирано предаването на парите\", каза още главният прокурор.На въпрос дали има СРС-та по случая, той отговори: „Този въпрос има дълга история, която е документирана по съдебния ред\". \"Нека се съсредоточим върху фактите и да пропуснем спекулата. Прочетох наскоро, че спекулата е била първата стъпка към прокурорска диктатура - това са пълни глупости. Не мисля, че казуса „Иванчева\" е нещо, което да е изолиран случай в работата на Прокуратурата. За що се отнася до други казуси - нека припомня, че на следващия ден беше задържан с подкуп началник на полицейско управление, а днес се извършва проверка и в „Автомобилна администрация. Това не са изолирани случаи, просто на някого не са удобни\", каза още Цацаров.  ", "date": "2018.04.24", "title": "Цацаров: За подхвърляне на пари по случая с кмета на „Младост“ и дума не може да става"}
{"url": "http://www.cross.bg/dzhonsun-dushterya-razhdaneto-1573299.html", "text": "/КРОСС/ Дуейн Джонсън стана баща за трети път. Бившият кечист публикува снимка на себе си и новородената си дъщеря в Instagram. Това е второто дете на Скалата и съпругата му Лорън Хашиян. Двамата имат по-голям син.Двойката е решила да кръсти момиченцето си Тиана.В текста към снимката Джонсън отдаде уважението си към всички майки по света и посъветва бъдещите бащи да присъстват на раждането на малките си съкровища.„През целия си живот съм бил заобиколен от силни жени, но след като присъствах на раждането на Тиана, бих искал да отдам нужната почит и уважение към Лорън и всички майки по света за невероятната смелост и сила, които притежават. Това, че присъствах на раждането на дъщеря си, промени живота ми завинаги. Мъже, бъдете до съпругата си, когато ражда и ѝ дайте нужната подкрепа\", пише той.Джонсън има и по-голяма дъщеря от брака си с актрисата Дани Гарсия.  ", "date": "2018.04.24", "title": "Скалата стана баща за трети път"}
{"url": "http://www.cross.bg/svilenski-otgovornost-borisov-1573311.html", "text": "/КРОСС/ На 1 май социалистите организират митинг-протест срещу бедността и корупцията, обяви Георги Свиленски. По повод днешните арести на служители от автомобилна администрация Свиленски реторично попита кой носи отговорност за корумпираните служители от държавната администрация и докъде във властта стига тази корупция.\"Призивът ми към г-н Борисов е, ако не могат да се справят, спирам да искам оставки, видях, че оставки трудно се подават, трудно се носи отговорност. Ако тези хора не могат да управляват държавата, а оставят в обществото заблуждението, че могат, нека да се оттеглят. Да освободят постовете. Има хора, които могат да дойдат да управляват прозрачно. Държавата е изпусната, държавата я няма в момента на терен, няма я при хората и те това го усещат, за това говорим. Ако иска г-н Борисов може да го направим един посланик на мира и да се занимава със своята геополитическа дейност, но България трябва да се управлява от някого\", Георги Свиленски - зам.-председател на ПГ на \"БСП за България\".  ", "date": "2018.04.24", "title": "На 1 май БСП организира митинг-протест срещу бедността и корупциятa"}
{"url": "http://www.cross.bg/leva-macha-singul-1573288.html", "text": "/КРОСС/ Ливърпул ще надиграе Рома в първата им полуфинална среща за Шампионската лига тази вечер, показват коефициентите на „Еврофутбол\" - 1.39 за англичаните срещу 4.20 за „вълците\" от Италия. Вижте всички възможности за развитието на двубоя . Варианти на прогнози за голмайстор в мача можете да разгледате . Другият полуфинал на Шампионската лига - между Байерн Мюнхен и Реал Мадрид, също ще завърши в полза на домакините. Коефициентът за успех на „баварците\" е 1.87 срещу 3.42 за „кралския клуб\". Други възможности за развитието на срещата ще намерите , а предложения за голмайстор в мача има . Ето и други предложения на българския букмейкър за полуфинални срещи за Лига Европа и за Купата на България:Славия София - Ботев Пловдив                             Сингъл, Live, ТОП „1\"- 2.16 „Х\"- 2.83 „2\"- 2.68Левски София - ЦСКА София                                 Сингъл, Live, ТОП „1\"- 3.20 „Х\"- 2.95 „2\"- 1.79Марсилия - Залцбург                                              Сингъл, Live, ТОП „1\"- 1.56 „Х\"- 3.76 „2\"- 4.70Арсенал - Атлетико Мадрид                                    Сингъл, Live, ТОП „1\"- 2.40 „Х\"- 3.02 „2\"- 2.69Опитен познавач на футбола от Пловдив блесна с изненадващо постижение! Той избра цели 22 мача в права колонка, позна как ще завършат и грабна . Прогнозите за права колонка донесоха печалби между 4 000 и 5000 лева и на други участници. В Пазарджик например футболен експерт си тръгна с  от 8 мача, друг от Разград -  от 5 мача, а техен колега от София - с  от 6 мача. Още една интересна футболна прогноза привлече сериозна възвращаемост през изминалите дни -  и 4 мача в права колонка пловдивчанин взе .В Гълъбово могат да се похвалят с виртуоз на предвижданията във виртуалните конни надбягвания. От няколко дни насам в един и същ пункт в града падат по няколко печалби дневно с една и съща прогноза - за Място. Вчерашните постижения бяха в размер на ,  и , а предишните дни имаше удари за , , ,  и .30-те срещи от МАКСГОЛ можете да намерите . Суперджакпот 15 към 14.00 часа на 24.04.2018 г. е на стойност  лева, а срещите от него можете да намерите . Натрупаната сума в Джакпота с 13 срещи е  лева, а мачовете, с които можете да играете за него, ще откриете  ", "date": "2018.04.24", "title": "„Еврофутбол“: Ливърпул ще надиграе Рома в полуфинала за Шампионската лига"}
{"url": "http://www.cross.bg/ystanovi-napravi-proverka-1573290.html", "text": "/КРОСС/ ", "date": "2018.04.24", "title": "КЕВР ще направи проверка на Топлофикация-София"}
{"url": "http://www.cross.bg/organizatziya-partiiina-ninova-1573287.html", "text": "/КРОСС/ На 25 април председателят на НС на БСП Корнелия Нинова и лидерът на столичните социалисти Калоян Паргов ще участват в тържествено честване на 70-ата годишнина от учредяването на Коларовската районна партийна организация и 30 години от създаването на Районните партийни организации \"Сердика\", \"Надежда\" и \"Връбница\". На тържественото събрание-концерт сред гостите ще бъдат народни представители от \"БСП за България\" и общински съветници от групата на социалистите.Събитието, организирано от районните съвети на БСП \"Сердика\", \"Надежда\" и \"Връбница\", ще се състои от 18,30 часа в салона на Синдикалния дом на културата на транспортните работници в България, клон София (бившето кино \"Освобождение\", бул. \"Мария Луиза\" №106). ", "date": "2018.04.24", "title": "Нинова и Паргов ще участват в тържествено честване на 70-ата годишнина от учредяването на Коларовската районна партийна организация"}
{"url": "http://www.cross.bg/tanchev-prisuda-zatvornichesko-1573289.html", "text": "/КРОСС/ След две седмици издирване, пловдивски полицаи задържаха 42-годишния Георги Танчев, който избяга от затворническо общежитие в града под тепетата, съобщиха от прокуратурата. Затворникът е бил намерен в апартамент в Пловдив, ползван от негов криминално проявен познат.Танчев, който излежава едногодишна присъда за наркотици, изчезна на 10 април, когато от затворническо общежитие „Хеброс\" установиха, че той не се е прибрал от обекта, където е трябвало да работи.Появиха се информации, че още същата вечер затворникът е отишъл на казино в Пловдив, но така и не беше хванат \"по горещи следи\".За 42-годишния мъж това е поредна присъда, като предишните са за престъпления против собствеността и отново за наркотици.Сега към тях може да се прибавят и 3 години лишаване от свобода заради бягството.  ", "date": "2018.04.24", "title": "Заловиха беглеца от пловдивския затвор"}
{"url": "http://www.cross.bg/ivancheva-rysev-kmet-1573291.html", "text": "/КРОСС/ Зам.-кметът на Младост Владимир Клисуров е отказал да стане и.д. кмет на района, след като бе посочен от задържаната титуляр на поста Десислава Иванчева в заявлението й за платен отпуск, докато е в ареста, пише ОFFNews.Вторият зам.-кмет Румен Русев - освен задържаната с Иванчева нейна заместничка Биляна Петрова, се е съгласил да заеме мястото й и районната администрация е изготвила заповед за това. Документът трябва да бъде подписан от Иванчева, затова пътува към килията й на Векилски 2 за параф. Иванчева обаче едва ли ще подпише заповед за и.д. на Русев, защото той бе посочен от нея като участник в схема за отстраняването й.Иванчева, която не е с отнети правомощия като кмет, нито е отстранена от поста, трябва да определи заместника си.Другият вариант, предвиден в закона е Столичния общински съвет да определи и.д. кмет между заместниците на титуляра. СОС обаче едва ли ще иска да определи Русев след изявленията на Иванчева за заговор срещу нея от страна на СО и Русев.Така хаосът в Младост става огромен, проблем е и факта, че няма кой да подпише заповедта, за да си получат работещите в общината заплатите. ", "date": "2018.04.24", "title": "Пълен абсурд в Младост, няма кой да стане кмет"}
{"url": "http://www.cross.bg/hora-konferentziya-mladite-1573293.html", "text": "/КРОСС/ „Възмутително е, че  на Европейската младежка конференция  млади хора бяха организирани да ръкопляскат на премиера и лекторите , а не да покажат своите проблеми\". Това заяви зам.- председателят на ПГ на „БСП за България\" Георги Свиленски на пресконференция в централата на партията. Той обясни, че когато в парламента се внасят закони, насърчаващи политиките за решаването на проблемите на младите хора, те се отхвърлят от мнозинството и отношението им е същото като към младите хора на събитието. „Тези хора не успяха да покажат проблемите си и не бяха чути от представителите на властта\", коментира Свиленски. „Единственият изход от тази ситуация е не да се пишат позиции в подкрепа на това мероприятие, а управляващите да имат достойнството да се извинят\", категоричен бе международният секретар на МО в БСП Николай Бериевски. Той цитира мнението на президента на Европейския младежки форум Луис Алварадо за Европейска младежка конференция, която се проведе в София: „Тази конференция разруши работата на поколенията преди нас, унищожи труда на няколко генерации младежи и показа пълно пренебрежение към младите хора изобщо.Тази конференция беше учебникарски пример за това, какво не е включване на младите хора в Европа\". Николай Бериевски  припомни, че  един от приоритетите на българското председателство е бъдещето на Европа и младите хора. „По какъв начин  бе спазен този приоритет, при положение, че на тази конференция дори не се даде думата на младите хора? На практика това, което се случи на Европейската младежка конференция,  е че млади хора бяха използвани за статисти в спектакъла на правителството и това беше евтин ПР. Но колко струваха аплодисментите за г-н Борисов?\", попита Бериевски.„Европейската младежка конференция се прави под егидата на т.нар структурен диалог. Ние, младите хора, можем да си вземем думата, имаме какво да кажем и можем да дадем смислени идеи- как да се развива младежката политика в България и Европа\". Това каза Мина Кутева, секретар на МО в БСП. Тя заяви, че идеята на диалога е, че трябва някой да  слуша от другата страна. Ако няма никой, този диалог се обезмисля. „Взехме думата, но не бяхме чути от управляващите\", каза Мина Кутева.", "date": "2018.04.24", "title": "Георги Свиленски: Възмутително- млади хора бяха организирани да ръкопляскат на премиера, а не да покажат своите проблеми"}
{"url": "http://www.cross.bg/obshtinata-zaem-obekti-1573292.html", "text": "/КРОСС/ Позицията на  БСП  не  се е променила от гласуването на предишния заем, теглен от управляващото мнозинство в община Марица. Несъстоялото се  обсъждане на предложението за изтеглянето на нов 6 милионен заем в комисиите на Общински съвет, включително и в тази по Бюджет и финанси е грубо нарушение на Закона за местното самоуправление и Правилника на общината.Това е и една от причините БСП да поиска отлагане на точката, а след това да напусне заседанието при нейното гласуване, заяви председателят на БСП Виолета Христодулова. Според нея проблемните въпроси са няколко - на първо място, е че няма заявени ясни приоритети, кои са спешните и важни обекти,  липсва информация кои и къде ще са улиците, които ще бъдат ремонтирани, няма отговор защо не е  кандидатствано по програми на ЕС и други донори за финансирането на проектите, водени ли са разговори с жителите на общината дали планираните мултифункционални сгради са от  голямо значение или има други спешни въпроси. На второ място е и големият въпрос,  какво точно се  свърши със средствата от предишния заем. „Ясно заявихме, че не сме против изграждането на детски градини и ясли, но това трябва да става след разчет на потребностите, а не да построим нещо, а после да го дострояваме. Обяснението на кмета Иванов, че направеното било видно не е достатъчно, защото всяко нещо има цена и хората трябва да знаят как са разходвани средствата.\", категорична е  Христодулова. Управляващите искат да натоварят жителите на общината с  пореден  заем, а не са готови дори технологично с предложенията е мнението на социалистите. Според тях не е ясно в детайли какво и как ще се прави с 6 милиона, липсват каквито и да било икономически анализи, няма даже готови проекти на някои от посочените обекти, за които се иска финансиране. Съветниците не получихме  ясна количествено стойностна сметка за предложените обекти, но станахме свидетели на огромното желание  на управляващите да изтеглят заем  на всяка цена. „Ние, за разлика от другите политически сили  не искаме тихомълком да се изтеглят тези пари, без да дадат каквито и да е обяснения, за какво конкретно ще бъде похарчена тази сума. Защото връщането им ще става от всеки един от нас, от всеки жител на общината в следващите 10 години, когато близо половин милион  годишно от бюджета на общината ще трябва да бъде връщан.\", категорични са съветниците от БСП.", "date": "2018.04.24", "title": "Виолета Христодулова: Управляващите община Марица теглят 6 милиона без ясни приоритети  "}
{"url": "http://www.cross.bg/bezopasnost-putnata-stankov-1573294.html", "text": "/КРОСС/     ", "date": "2018.04.24", "title": "Инж. Николай Станков: Повишаване на културата на обществото е най-важно за пътната безопасност"}
{"url": "http://www.cross.bg/vuglishtata-tzenata-minite-1573295.html", "text": "/КРОСС/ Протестът на служителите на „Мини Марица – изток” пред енергийното министерство мощно освирка ресорния министър Теменужка Петкова, след като тя излезе, за да коментира пред медиите за какво се е разбрала със синдикатите, но не говори пред недоволните. Стигна се и до кратък сблъсък между демонстранти и полицаи.Хората искат увеличаване на цената на въглищата с мотива, че заплатите им са „замразени” от години, а имат нужда и от по-модерна техника.Министърът отбеляза, че увеличение на цената на въглищата ще се отрази неблагоприятно на централите от Маришкия басейн. Петкова все пак заяви, че ще посети през следващата седмица мините, за да се запознае с реалната ситуация там.„Това, което казахме на министъра, беше, че тя най-вероятно не получава по веригата вярна информация за това, което става в „Марица-изток” – водят я на панорамата да гледа лъскавите хубави багери и горе-долу до там й се изчерпва представата за това, което става в „Марица-изток”, каза Димитър Манолов от КТ „Подкрепа”.Междувременно един от миньорите се опита да остави чувал с въглища пред министерството, но беше спрян от полицията.", "date": "2018.04.24", "title": "Миньорският протест приключи с освирквания за ресорния министър и сблъсък с полицията"}
{"url": "http://www.cross.bg/plazha-bila-zhertvata-1573285.html", "text": "/КРОСС/ Труп на жена беше открит захвърлен до плажа на сицилианския град Катания „Ла Плая\" на 22 април, съобщиха италианските медии. Според в. \"Република\" той бил идентифициран от властите - става въпрос за 30-годишната Николина Маринова.Полицията предполага, че тя е била убита с изстрел в лицето. Разследването се води в средите на проституцията. Според хипотезите вероятен убиец е бил или клиент, или сводник на жертвата.Властите са идентифицирали жертвата благодарение на процедура за разпознаване на пръстовите отпечатъци. Намерено е и фотокопие на стар документ на жената.Българката имала значителни рани по лицето и главата, както и много кръв по себе си. Тя била само по сутиен и яке. Според съдебните лекари смъртта е настъпила 3 дни преди откриването на тялото. Изключено е наличието на сексуално насилие върху жертвата. Властите са открили дело за убийство.Трупът на българката до плажа бил видян случайно от чужда туристка, която подала сигнал до Финансовата гвардия. Трупът бил облегнат на стена до плажа, сякаш жената била седнала насред намиращия се там боклук. ", "date": "2018.04.24", "title": "Намериха труп на убита българка до плаж в Сицилия"}
{"url": "http://www.cross.bg/proverki-avtobysi-kamioni-1573274.html", "text": "/КРОСС/ Операция в цялата страна за проверки на автобуси и товарни камиони започнаха от МВР и ДАИ. Акцията стартира след тежките инциденти с микробуси и автобуси, станали преди дни в страната с убити и ранени,съобщава БНР.На различни точки по пътищата в България се извършват проверки. Проверява се дали пътуващите в автобусите са с предпазни колани, както и за изрядността на документите на превозните средства.Резултатите от акцията ще бъдат съобщени след нейното приключване. ", "date": "2018.04.24", "title": "МВР и ДАИ започнаха операция в страната за проверки на автобуси и товарни камиони"}
{"url": "http://www.cross.bg/godina-zemya-zemedelska-1573273.html", "text": "/КРОСС/  което е с 14.6% повече в сравнение с 2016 година. Спрямо предходната година през 2017 г. увеличение е отчетено в цената на нивите - с 13.0%. Цената на постоянно затревените площи намалява с 3.4% (табл. 1).                                                                    ", "date": "2018.04.24", "title": "НСИ:През 2017 г. средната цена на един декар земеделска земя достига 872 лв., което е с 14.6% повече в сравнение с 2016 година"}
{"url": "http://www.cross.bg/izplashtat-rabotyat-godina-1573277.html", "text": "/КРОСС/ „Български пощи\" ЕАД уведомява своите клиенти, че на 1-ви, 6-ти, 7-ми, и 24-ти май 2018 година пощенските станции няма да работят.На 5-ти май пощенските станции ще работят с работното време за съботен ден.Пенсиите за месец май ще се изплащат в периода 8 - 21 май 2018 година съгласно обявените графици. ", "date": "2018.04.24", "title": "Промени в работното време на „Български пощи\" през май, пенсиите ще се изплащат от 8-и"}
{"url": "http://www.cross.bg/raiinking-nashvil-dyshi-1573276.html", "text": "/КРОСС/ Полицията на щата Тенеси арестува мъжа, заподозрян за убийството на четирима души в ресторант в Нашвил, предаде АФП. Травис Райнкинг (29 г.), който имал периоди на „психическа нестабилност\" и миналата година беше задържан заради опит за влизане в забранен периметър около Белия дом във Вашингтон, беше заловен в понеделник, след издирване, продължило повече от денонощие. Кметът Дейвид Брайли съобщи, че това е станало след сигнал за местоположението му - в горист район край дома му. В раницата му полицаите открили полуавтоматично оръжие и боеприпаси. Той отказал да говори с властите и поискал адвокат.В ранните часове в неделя Райнкинг - полугол, само със зелено яке, влезе в ресторанта за гофрети в Антиок, предградие на Нашвил, и откри огън с автоматична пушка АR-15. Трима души бяха убити на място, един почина в болница, има двама ранени.Докато нападателят презареждал, един от посетителите - Джеймс Шоу (29 г.), успял да отнеме оръжието му. Престъпникът избягъл, отишъл в дома си, а след това се скрил в близката гора. В издирването му участвали над 100 полицаи с кучета.Срещу 29-годишния мъж са повдигнати четири обвинения за убийство. Определена му е гаранция в размер на 2 млн. долара.През юли миналата година Травис Райнкинг е бил задържан от Сикрет Сървис недалеч от Белия дом, след като отказал да напусне закритата зона, твърдейки, че иска да се срещне с президента Доналд Тръмп. По данни на местни медии в Тенеси, след като бил разпитан от агенти на ФБР, той бил лишен от разрешителното за носене на оръжие, а от него били иззети четири огнестрелни оръжия. Впоследствие те били предадени на баща му, който ги върнал на сина си. Според представител на властите заради тези си действия бащата може да бъде обвинен.Властите се фокусират и върху душевното състояние на Райнкинг. Според полицията той имал период на психическа нестабилност, продължил много месеци. Но мотивите за атаката все още са неясни.„Нуждаем се от всеобхватна реформа като реакция на стрелбите с много жертви\", заяви градоначалникът Дейвид Брайли. Според него оръжията за война трябва да изчезнат от улиците.  ", "date": "2018.04.24", "title": "Хванаха в гората стрелеца, убил четирима души в Нашвил"}
{"url": "http://www.cross.bg/prisudite-poiskaha-asenovgrad-1573280.html", "text": "/КРОСС/ Година след нападението на ученици от клуба по кану-каяк в Асеновград и последвалите размирици, започнаха нови съдебни процеси, предава НОВА. Осъдените за масовото сбиване и потърпевшите поискаха промяна на наказанията.Държавното обвинение също поиска завишаване на присъдите за мъжете, нападнали спортистите и техните треньори.Родителите на битите деца поискаха максимално наказание за нападателите, защото страхът и травмите не са отминали.Десетимата мъже, осъдени заразмириците в Асеновград, поискаха от пловдивския съд да отмени присъдите им и да ги оневини напълно. Близките им също.Прокуратурата настоя за завишаване на присъдите. Окръжният съд в Пловдив ще се произнесе до месец. ", "date": "2018.04.24", "title": "Тръгват нови дела за нападението на спортисти по кану-каяк в Асеновград"}
{"url": "http://www.cross.bg/otchet-prognozno-faktyri-1573281.html", "text": "/КРОСС/ EVN Топлофикация препоръчва на онези свои клиенти в Пловдив, които са избрали сезонния отчет на уредите за дялово разпределение по отоплителните тела, да изберат ежемесечния отчет - визуален или дистанционен.Основното предимство на дистанционния или на месечния визуален отчет е, че се избягва риска от непредвидими изравнителни сметки в края на сезона, тъй като при тези видове отчет клиентите заплащат всеки месец своето реално потребление. По този начин те не зависят от наличието на евентуална разлика в консумацията им от предходния сезон, както е при сезонния отчет, при който отчитането е само 2 пъти в годината (в началото и в края на отоплителния сезон). Основен недостатък при сезонния отчет е, че месечните фактури се изчисляват прогнозно като средно месечно количество за всеки имот на база на консумация след изравнителна сметка за минал отоплителен период и се коригира с коефициент, отразяващ промяната в потреблението и климатичните условия.Към момента над 80% от всички клиенти на EVN Топлофикация са избрали да ползват ежемесечния дистанционен или визуален отчет и при тях няма прогнозно потребление.Дистанционен отчет - най-добрата технология за отчитане на консумираната топлинна енергия в имота и цялата сграда. Неговите предимства са безспорни:•\tежемесечнo отчитане•\tбез изравнителни сметки и без фактури на база прогнозно потребление•\tточно и качествено отчитане на реално консумираната топлинна енергия•\tне се изисква първоначална инвестиция от клиента•\tнамалява се възможността за неправомерно използване на топлинна енергия•\tотчитане на данните по електронен път•\tбез влизане в имота на клиента•\tвключена пълна техническа поддръжка на уредите, включително метрологична проверка на водомерите•\tвъзможност за наем на уредите - ИРУ (индивидуални разпределителни устройства) и водомери за топла водаМесечен (визуален) отчет - при него се извършва ежемесечно ръчно отчитане на индивидуалните разпределителни устройства (ИРУ) по отоплителните тела. •\tбез фактури на база на прогнозно потребление•\tиздават се изравнителни фактури само в случаите на неосигурен достъп до измервателните уреди в имотите•\tрегулярен месечен контакт с обслужващата ФДР•\tустановяват се навреме наличието на повредени уреди.Решението за вида отчет се взима на Общо събрание на етажната собственост с мнозинство от над 50% от собствеността на сградата, след което се представя в обслужващата ФДР (фирма за дялово разпределение) или в EVN Офис.  ", "date": "2018.04.24", "title": "EVN Топлофикация: преминете към eжемесечен отчет, за да няма непредвидими изравнителни сметки в края на сезона"}
{"url": "http://www.cross.bg/rymuniya-balkanite-gurtziya-1573282.html", "text": "/КРОСС/ Балканите - на среща в Румъния. Премиерът Бойко Борисов заминава на еднодневно посещение в Букурещ, където ще се срещне с колегите си от Румъния и Гърция и президента на Сърбия.Четиримата лидери ще обсъдят общите инфраструктурни проекти на Балканите, които да свържат съседките по-бързо и пo-качествено.Теми на разговорите им ще бъдат още - сигурността и стабилността на региона и подкрепата за бъдещо членство на страните от Западните Балкани в Европейския съюз. ", "date": "2018.04.24", "title": "България, Сърбия, Гърция и Румъния обсъждат Западните Балкани"}
{"url": "http://www.cross.bg/nyakolko-sofiya-trubata-1573284.html", "text": "/КРОСС/ Сериозен проблем с трафика се очаква днес на магистрала „Хемус\", тъй като движението в тунел „Ечемишка\" се осъществява двупосочно в тръбата за Варна.Причината е оглед и профилактика на тунелната тръба в посока София - експерти проверят състоянието на стените и осветителните тела. Това е процедура, която се извършва няколко пъти годишно във всички тунели в страната.Тунелът е дълъг 820 метра, затова огледът ще продължи няколко часа. Предвижда се той да приключи към 17 ч., но от поддържащата фирма казаха, че това може да се случи и по-рано.По обяд трафикът беше интензивен, но без тапи и задръстване.Именно в тръбата в посока София през февруари миналата година жена загина, след като греда от осветителната система падна върху автомобила ѝ. ", "date": "2018.04.24", "title": "Едната тръба на тунел „Ечемишка“ е затворена за профилактика"}
{"url": "http://www.cross.bg/remont-putna-plevenskata-1573283.html", "text": "/КРОСС/ Поредна пътна блокада в плевенската община Гулянци. Недоволните заплашиха, че няма да отстъпят, докато  не започне ремонт на второкласното трасе от Плевен за Никопол, което е в окаяно състояние.Протестиращите отново излязоха на пътя, защото смятат, че са излъгани. Преди десет дни местният представител на Пътната агенция се срещна с тях и обеща незабавен ремонт. Такъв обаче не започва, вместо него кратерите са запълнени с изрязан отпадъчен асфалт.Недоволните казаха, че това е дежавю - преди 12 години им обещали ремонт. Едва  дошли, машините си тръгнали,  а ямите останали. Сега картинката се повтаря.  ", "date": "2018.04.24", "title": "Поредна пътна блокада в плевенската община Гулянци"}
{"url": "http://www.cross.bg/arhitektite-rabota-sredata-1573286.html", "text": "/КРОСС/ Едва 6,5% от архитектите, участващи в проучване на Асоциацията на архитектите в България, смятат, че секторът, в който работят, е добре платен.Това показва изследване на нагласите и мотивацията в професионалните среди стана ясно на специално събитие проведено днес в Betahaus coworking space в София от Асоциацията на архитектите в България .В проучването са участвали близо 773 действащи архитекти от София, Варна и Пловдив а едва 25,8% от участниците смятат, че секторът е по-скоро добре платен, 41%- по-скоро не, а 26,6% не.Според 85% от изследваните лица секторът е силно конкурентен, а 2/3 от анкетираните са на мнение, че е трудно да се постигне професионално изследване.                   Според 24,6% от участниците пък предимство в тяхната работа са интересните проекти, 20,6% определят екипът, в който работата, като предимство, а 14,3% креативността в работата.24,6% определят за недостатък заплащането, 18,3% отговорността, която архитектите носят, 15,9% организацията на работния процес, а 7,1% административната работа, с която се сблъскват. 78,6% от интервюираните пък предпочитат да работят по жилищни сгради.На въпрос как виждате бъдещето си, 14,3% се виждат като главни архитекти, а 10,3%- като професионалисти с големи проекти зад гърба си.Освен социологическото проучване от Асоциацията на архитектите в България, споделиха и какво е архитектурата и представиха и своите цели и предстоящи инициативи.Председател на асоциацията е  арх. Анета Маркова. Целите, които представи арх.Маркова са  „вдигане\" на разговора за качеството на средата на живот на експертно ниво, създаване на стандарти в области, свързани със средата на живот, където такива липсват, подобряване на средата на работа на архитектите, насърчаване на отговорната архитектура. Намерението е организацията да се превърне в медиатор между различните участници, имащи отношение към средата на живот.Основните посоки, в които ще работи неправителствената организация, е за връщане на ключовата роля на архитектите, основаване мрежа от експерти, споделяне на добри практики, обучение на експерти, работа за усъвършенстване на нормативната уредба. ", "date": "2018.04.24", "title": "Едва 6,5% от архитектите смятат, че секторът, в който работят, е добре платен"}
{"url": "http://www.cross.bg/taskova-leva-april-1573271.html", "text": "/КРОСС/ 29-годишната Цвета Таскова, обвинена за тежката катастрофа на магистрала \"Тракия\" от 13 април, излиза на свобода срещу 5000 лева. Решението на Софийския апелативен съд е окончателно.", "date": "2018.04.24", "title": "Цвета Таскова, обвинена за тежката катастрофа на АМ \"Тракия\", излиза на свобода срещу 5000 лева"}
{"url": "http://www.cross.bg/trakiya-osushtestvyava-lenta-1573270.html", "text": "/КРОСС/ Движението по АМ \"Тракия\" от км 18 до км 19, от км 105 до км 106 и при км 66  в посока София се осъществява в една лента поради ремонтни дейности.Движението по АМ \"Тракия\" от км 0 до км 2 в посока Бургас се осъществява в една лента поради ремонтни дейности.", "date": "2018.04.24", "title": "Ремонти затрудняват движението на АМ \"Тракия\""}
{"url": "http://www.cross.bg/spetzializiranata-slyzhiteli-informatziya-1573268.html", "text": "/КРОСС/ Жители от общините Гулянци и Никопол отново ще блокират пътя за пристанище Сомовит днес от 10 сутринта. Причината са обещанията да започне от 20 април цялостен ремонт в натоварена отсечка, не е започнал. От областното пътно управление са изпратили документите за отпускане на парите за ремонта и очакват всеки момент това да бъде одобрено.", "date": "2018.04.24", "title": "Акция на ГДБОП в ДАИ в Благоевград! 15 души са задържани"}
{"url": "http://www.cross.bg/pochivka-lyato-planirat-1573269.html", "text": "/КРОСС/ 40% от пълнолетните българи планират да ходят на почивка това лято, а повече от половината (55%) не планират. 5% са тези, които не знаят или все още не са взели решение за почивка летния сезон. В демографските разбивки, се регистрират по-високи нива на планиране на почивка това лято сред младите групи – 18-29 г. и 30-39 г., както и сред живеещите в Столицата. Хората на възраст над 60 години и живеещите в селата, са сред тези, които в най-малка степен планират да почиват това лято, което може да се обясни с по-трудната мобилност, финансови причини и здравословно състояние. Основната причина сред посочилите, че не планират да ходят на почивка това лято, е липсата на финансови възможности (70%), като тук се регистрира и динамика спрямо образователния статус – тези с висше образование и живеещи в Столицата в по-малка степен изтъкват финансовия аргумент. Една пета от българите, които не планират почивка това лято, декларират, че не са ходили на почивка през летния сезон от между 5 и 10 години. Висок е процентът и на тези, които декларират, че не са ходили на почивка през лятото повече от 20 години, като спрямо възрастовите разбивки, си личи, че това са в най-голяма степен хората над 70 години. Всеки четвърти от деклариращите, че планират почивка това лято, посочва чужбина като избрана дестинация. За 51% от планиращите, водеща опция е българското Черноморие, а 13% пък посочват почивка в планината. Единствено сред живеещите в Столицата, опцията „чужбина“ е с лек превес (35%) спрямо опцията да се почива на Черно море (34%). За планиращите да ходят в чужбина на почивка това лято, най-предпочитаното място е Гърция (58%), а след това е Турция (18%). Близостта на двете ни съседки е едно възможните обяснения за тези нагласи, както и икономически по-изгодните оферти, които предлагат двете държави. Всеки трети от планиращите да почива в чужбина обаче посочва, че основната причина да избере да почива извън България, са по-качествените туристически услуги. Всеки пети пък намира по-добри ценови оферти от тези в България. Сред деклариращите, че планират почивка на българското Черноморие, категоричен фаворит за 68% от тях е южната част, спрямо едва 19%, които предпочитат северното Черноморие. Тези данни се обясняват и с факта, че има по-голямо струпване на развита курортна база в южната част на Черноморието ни. Сред възрастовите групи се откроява динамика при тези на възраст между 60-69 години, като 36% от тях предпочитат северното Черноморие. Хипотезата за тези натрупвания е, че северните курорти предлагат повече спокойствие, което често е водещ мотив за избор сред по-възрастните българи. 63% от българите, от посочилите, че плануват почивка, декларират, че планират да почиват със семейството им. Малко повече от една четвърт, споделят, че ще отидат на почивка това лято с приятели. Повече от половината българи, които възнамеряват да почиват това лято, споделят, че започват да търсят оферти за настаняване по-малко от 2 месеца преди самата почивка. Едва 13% от българите започват да търсят оферти за настаняване повече от три месеца преди самата почивка, а 17% стартират тази дейност между 2 и 3 месеца предварително. За всеки четвърти (25%) курортът/ самото място е водещ критерий при плануване на почивката им. Вторият водещ мотив за избор е цената на нощувките – 19%, а наличието на ол инклузив пакети е водещо за избора при 13% от планиращите. Цената на нощувките е в най-малка степен водеща като мотив за живеещите в София, което е обяснимо с оглед на по-високите доходи в Столицата. Други 13% от планиращите, споделят, че се водят от това да е „тихо и спокойно“. Спрямо възрастовите категории се отчита, че „тишината и спокойствието“ е водещ критерий най-вече при хората над 60 години. 38% от българите, планиращи да почиват това лято, са на мнение, че през последните години България става по-добро място за летен туризъм, а 19% са на мнение, че става по-лошо място. Близо една трета (27%) от българите, планиращи почивка това лято пък са на мнение, че няма промяна в условията за летен туризъм в България. Близо половината от българите (46%), планиращи почивка това лято, са на мнение, че българските туристи, в сравнение с чуждестранните, не са еднакво обслужвани и не получават същото качество. 37% не споделят това мнение. ", "date": "2018.04.24", "title": "Над 2 милиона българи планират да ходят на почивка това лято. Гърция и Турция са най-предпочитани чуждестранни дестинации."}
{"url": "http://www.cross.bg/bulgariya-tvorchestvo-naychno-tehnichesko-1573272.html", "text": "/КРОСС/ За първи път тази пролет (27-29 април) в страната ни ще се проведе Международният младежки фестивал за научно-техническо творчество ''От винта!''. Фестивалът стартира преди повече от десетилетие, през вече далечната 2006 година, но за първи тази година България ще бъде център на събитието.На него могат да участват младежи от различни възрасти: от деца до студенти и млади професионалисти до 30-годишна възраст. Единственото условие е да имат интерес към природните и инженерните науки.Международният Фестивал за детско и младежко научно-техническо творчество «От винта!», което ще се състои на 27 април в 12.00 ч. в Централното фоайе на Руския културно-информационен център в София на ул. Шипка № 34.Международният фестивал за детско и младежко научно-техническо творчество «От винта!» ще бъде проведен под патронажа на Президента на Република България Румен Радев.Организатори на фестивала са Министерството на промишлеността и търговията на Руската Федерация, Министерството на образованието и науката на Русия, Фондацията за всестранно развитие на децата и младежта «От винта!», представителството на Россътрудничество в България и българската организация с нестопанска цел «Авиационно-космически форум».Инициативата е с подкрепата на Координационния съвет за развитие на детското и младежкото научно-техническо творчество към Съюза на машиностроителите на Русия, обществената организация «Офицерите на Русия». А от българска страна - на Студентския съвет на Софийския университет «Св.Климент Охридски», ТИТА-КОНСУЛТ ООД, Дегри Консултинг ЕООД, агенция БГНЕС и наNational Geographic-България.В програмата на форума ще могат да се видят разработки и модели в няколко тематични раздела:авиация, корабостроене,роботехника ииновации за града. Любителите на авио и космическите технологии, на роботите, на морските съдове, на експерименталните разработки в индустрията, на 3D моделирането.Предвиден е и научно-образователен блок: лекции на водещи преподаватели от техническите вузове на Русия и България, научно шоу на Физическия факултет на МГУ „М.В.Ломоносов“, майсторски класове за ученици, прожекции на научно-популярни филми на руския телевизионен канал „НАУКА“, интерактивни демонстрации на научни експерименти,дискусионен клуб.Руските участници ще представят„Безпилотен авиационен камплекс Ера-5”, „Устройство за тренировки на летци и космонавти”, телеуправляем подводен апарат „Кусто”, скоростен многофункционален тримаран и много други.Три8-годишни български момчетасе готвят за форума от групата за лего роботи „Робобърборко”- и това саГеорги Иванов, Кристиян Николов, БожидарАнтонов. В срещуположния възрастов диапазон са 30-годишните – главният конструкторНедислав Веселинов, специалистът по електроникаЯвор Григоров и специалистът по технологиите Георги Болашъков, които са реализирали първия в България авиационен симулатор „Фотоника”, който също ще бъде показан в една от залите на РКИЦ.Сред ключовите събития на фестивала ще бъде хакатонът «Технотрон», в хода на който руските и български студентище проверяткой е по-добър в инженерните умения: отборите ще сглобяват учебни и състезателни безпилотни дронове и ще изпитват тяхната скорост и маневреностна специална писта.", "date": "2018.04.24", "title": "За първи път в България ще се проведе фестивалът ''От винта!''"}
{"url": "http://www.cross.bg/popova-izmami-zhana-1573263.html", "text": "/КРОСС/ ", "date": "2018.04.24", "title": "Какво пропускат медиите, когато разказват за телефонните измами?"}
{"url": "http://www.cross.bg/tazi-rysiya-ozho-1573264.html", "text": "/КРОСС/ - Доказателства по принцип има вече предостатъчно. Да започнем с това видео, с което всичко започна и което стана, изглежда, основен повод, основен предлог за тази трескава атака, която спретнаха американците, англичаните и французите, нанасяйки бомбени удари по обекти за производство и складиране на химическо оръжие, както те казаха. Навярно даже неосведоменият човек разбира, че ако ти знаеш къде се намира склад за химическо оръжие, да бомбардираш този склад значи само едно: да създадеш хуманитарна катастрофа за хората, които живеят в района.Във видеото се вижда чудесно как съвсем незащитени хора, освен може би някои от тях с марлени маски, поливат с вода едни момчета, после други момчета, някакви възрастни хора. Нашите военни, когато освободиха тази част на Източна Гута, намериха двама лекари, които са работили в тази болница и тези лекари сами се показаха в това видео, като разказаха как някакви хора нахлули, започнали да викат „Химическа атака, веднага всички трябва да се облеят с вода!” – и това беше честно казано от тези лекари, които не криеха лицата си и казаха имената си.Неотдавна гледах, мисля, Euronews, там показаха жена, на която всичко – и лицето, и тялото – беше покрито, имаше само тесен отвор за очите. Тя не каза името си, държеше за ръка някакви две момчета, каза, че това са нейни деца, които също се оказали в ситуация, когато ги заболяла глава, не им харесала миризмата. Тя също започна да помирисва, на нея миризмата също не й хареса. Тя завърши своя разказ с фразата, че после мъжът й закарал децата на лекар.Веднага възниква въпросът не трябва ли да се говори с този лекар, да се разбере как се казва тази жена, кои са децата й и т.н. Затова информацията, която виждаме, трябва да бъде анализирана много внимателно – особено сега, за да не ни смятат за новаци.Освен това, съвсем неотдавна министерството на отбраната, след като освободи Дума, откри склад за химически вещества, включително произведени в Германия, но и произведени в Портън-Даун, в същия този град Солсбъри.Сега специалистите извършват анализ на това, което е открито там. Но освен всичко друго, това че инсценировката, снета на видео, е организирана от „Белите каски”, това никой не отрича. А „Белите каски” действат изключително на териториите, контролирани от бойците, включително терористите, такива като „Джебхат ан-Нусра” (терористична организация, забранена в Русия – заб.), които вече участваха в скалъпването на подобна провокация преди една година в Хан-Шейхун и които – това също не е тайна – се финансират от Великобритания, САЩ и редица други западни страни.Всичко това ние представихме достатъчно конкретно и разгърнато на заседание на изпълнителния съвет на ОЗХО и в Съвета за сигурност на ООН. В отговор чуваме единствено това: да се прави опит да се обвини Британия, че тя би могла да се опитва да направи нещо неправилно – това излиза извън всякакви рамки и това не може даже да се обсъжда, защото това не може да бъде.Надявам се, че всички разумни хора виждат разликата в аргументите, разликата в това какви факти се поставят на масата и какви факти въобще не се представят.- Рибата не може да бъде с втора свежест. Ако докладът бъде просто честен, това ще бъде достатъчно. Ние, разбира се, сме загрижени от това, че ред играчи се опитват да пречат на дейността на ОЗХО. Ние не се съмняваме, че в ОЗХО и в Хага, както и в нейните мисии на място, работят големи професионалисти. Но ние също не можем да изключим, защото има свидетелства за това, че се правят опити тези експерти, тези честни учени, да бъдат използвани за политически цели. Мисията, която замина за Сирия (Вие знаете, че тя пристигна в Бейрут и трябваше още на следващия ден да пресече границата със Сирийската арабска република, където я очакваха консулските представители на сирийското МВнР за издаване на визи), не можа да се придвижи, защото започнаха ударите. На някого никак не му се искаше мисията да попадне своевременно във въпросния район.Сега експертите на ОЗХО се намират в Дамаск, след два дни изпратиха рекогнисцировъчна мисия в района, който предстои да бъде обследван, за да се убедят, че там е безопасно. Те бяха съпровождани от сътрудници на ООН и на нашата военна полиция, за осигуряване на охраната им.В момента, когато те се намираха в този район, започна стрелба от тази част на града, където бяха останали няколко десетки екстремисти, които явно бяха предупредени за това кой конкретно ще се насочи в този район и с каква цел.Сега ние се стремим тази мисия все пак да се състои, но в същото време нашите военни продължават да откриват все повече и повече интересни предмети. В частност, в една от квартирите беше открит контейнер с химическо вещество, мисля, че хлор. Квартира, която се намира на територията, контролирана от бойците. Този контейнер лежеше на акуратно оправено легло. Не бяха открити никакви следи от попадане на този контейнер в стаята отгоре или отстрани.Той е бил внесен през вратата и оставен. И всичко това искаме да предоставим на експертите от ОЗХО, за да могат те не само да посетят мястото на онова поливане с вода, но и да отидат в лабораторията, която ние открихме, където са намерени химически вещества, произведени в Европа. И да посетят квартирата, където се намира този контейнер с хлор. Така че там има какво да се види. Много се надявам, че професионализмът ще надделее. От самото начало ние бяхме готови да водим професионален разговор и с ОЗХО, и с всички наши западни колеги.Споменах, че на ранния стадий на сегашното противопоставяне на химическа почва и французите, и американците се интересуваха дали да не изпратят свои експерти заедно с нашите, за да видят – наред с експертите на ОЗХО – какво все пак там се е случило. А когато казахме, че сме готови и сирийското правителство ще окаже подкрепа, вместо да бъде реализирана тази договореност, бяха нанесени удари. Така че ще видим. Очакваме честност, разбира се, от страна на експертите – и в случая със Сирия, и в случая със Солсбъри. Там разследването също продължава.- Надявам се, че на експертите все пак е скъпа репутацията им и ще бъдат нащрек. Нищо не може да се изключва, отчитайки, че методите, които сега използват нашите западни партньори, са от серията „под кръста”. Не искам нищо да изключвам, но и не искам никого в нищо да обвинявам без причина.- Както казваше Станиславски, исках да извикам: „Не вярвам!”. Но ако вземем вече по-човешките чувства, разбира се, отвратително е, когато децата са използвани за мръсни цели.- Би било полезно и разбира се, ние бихме подкрепили подобни действия, те трябва да бъдат предприети преди всичко, разбира се, от правителството на Сирийската арабска република. Нашите западни колеги често прибягват към включвания от този род в дневния ред на Съвета за сигурност, на представители „от място” на гражданското общество, когато става дума за свидетели на едно или друго обсъждано действие.- Да. Докарват представители на различни неправителствени организации, докарвали са, сега не мога да си спомня от точно коя организация, сирийци, иранци, в различно време, организират се видеомостове. Така че тук техническите средства позволяват да се доведе до знанието на членовете на Съвета за сигурност, до членовете на ООН по време на открити заседания на този висш орган на ООН, гледната точка на едни или други лица, които са били свидетели на събитията, за които говорим. Ние впрочем сме искали и ще продължаваме да се стремим към това, в ситуации, които не се отнасят непременно до Сирия, свидетели от мястото на инцидента да имат възможност да се обърнат към членовете на Съвета за сигурност. Но в конкретния случай, разбира се, това е въпрос на сирийското правителство, ние бихме подкрепили активно такова предложение.- Да, чух това.- Още преди да започнат да се материализират плановете за нанасяне на удари от западната „тройка”, началникът на Генералния щаб на Въоръжените сили на Русия Валерий Василевич Герасимов ясно каза, че ако които и да е бойни действия на т.нар. коалиция нанесат ущърб на руски военнослужещи, ние ще отговорим твърдо и ясно. При това ще разглеждаме в качеството на законни цели не само самите ракети, но и носителите. Това беше казано ясно и недвусмислено.И впрочем, учудвам се, как някои наши, ваши западни колеги, а и мои, както и някои наши средства масова информация, се захванаха кой знае защо с нашия посланик в Ливан Засипкин, който повтори казаното от началника на Генералния щаб. Опитаха се да му припишат заявление за това, че дори една ракета от страна на коалицията да полети изобщо към територията на Сирия, ние ще започнем да потопяваме подводници и т.н. Беше казано това, за което предупреди началникът на Генералния щаб Валерий Герасимов: че ако бъде нанесен ущърб на руските военнослужещи. След това имаше контакти на ниво военно ръководство, на ниво генерали, между нашите представители и командването на американската коалиция. Те бяха поставени в известност за това къде са нашите червени линии, включително червените линии на сушата – географски. И във всеки случай резултатите показаха, че те не пресякоха тези червени линии.Що се касае за резултатите от тези обстрели, те също се подлагат на съмнение. Американските колеги заявяват, че всички ракети до една са достигнали целите, френските ракети също. В нашия Генерален щаб има много ясна картина, ние наблюдавахме всичко случващо се в реално време, на живо. И статистиката, която нашите военни представиха, ние сме готови да отговаряме за нея. Ако някой твърди, че всички 105 ракети са достигнали целите си, нека представи своята статистика. Доказателства за това, че нашите заявления, нашите изчисления, нашата аритметика, не са безпочвени, ще бъдат представени от нашите военни, както разбирам, съвсем скоро.— — Надявам се.— - Аз не зная на кого в такива случаи звъни президентът на Съединените щати. На нашия президент не му се налага да звъни – на него му докладват когато се случват неща от този род. И аз сега бих предпочел да не навлизам в темата за взаимоотношенията вътре в американската администрация и в темата за това как някои официални лица във Вашингтон се отнасят към позицията и указанията на своя президент.— — Президентът говори за това. Сега ние нямаме никакви морални ангажименти. Ние имахме морални ангажименти, обещахме да не правим това още преди около 10 години, по молба на известни наши партньори. И ние приехме техния аргумент, че това би могло да доведе до дестабилизация на обстановката; въпреки че средството е чисто отбранително, все пак откликнахме на молбите – сега ние нямаме такъв морален ангажимент.— Аз все пак мисля, че и министърът на отбраната Матис, и председателят на Обединения комитет на началник щабовете на Въоръжените сили на САЩ Данфърд, разбират недопустимостта, неприемливостта на каквито и да е действия, които могат да провокират пряк военен сблъсък между Русия и САЩ. Това според мен е толкова очевидно, че военните не могат да не го разбират. И те разбират това по-добре, отколкото много други. Когато политиците се опитват да подкокоросват, извинете за жаргона, ръководството на страната си, искайки от нея повече и повече конфронтация, включително материална конфронтация, това е безотговорно. Те се опитват да постигнат своите вътрешнополитически цели в много жестока междупартийна борба и в Конгреса се вижда как активно спекулират с руския фактор, разбирайки, че тук има почва за обединение на русофобска основа. Но тази кампания все пак се задъхва, тя беше изкуствено подхранвана с абсолютно безпрецедентни санкции, разчитайки, че с неща от този род ще ни принудят за приемем техните условия за по-нататъшно развитие на отношенията, но това като минимум, е наивно и недалновидно. Защото те какво казват? Ние искаме добри отношения с Русия, но за това Русия трябва да признае всички свои грехове и всички свои грешки, тоест те изхождат от своята непогрешимост и от това, че за всичко, което се случва сега, е виновна изключително Русия, която започна да противоречи и която постъпва като ревизионистка държава, ревизирайки съвременния световен ред. При това под световен ред те разбират съвсем не Устава на ООН, те разбират това, което им се струва необходимо, за да запазят, да се опитват да запазят своята доминация. Аз разбирам: когато няколко столетия историческият Запад, както ние го наричаме, действаше във всичко в света по свое усмотрение и сега, когато се появяват центрове на силата и в Азия, и в Латинска Америка, а и собствено, Руската федерация – един от най-важните играчи на световната арена, когато на тях не им харесва, че някой се опитва да отстоява своите интереси. При това ние се стремим да отстояваме своите интереси не ултимативно, ние предлагаме да се търси баланс на тези интереси, за да се договаряме, а те казват: ще се договаряме, когато вие кажете, че сте абсолютно съгласни с това как светът е устроен по наш вкус. Ето в какво, собствено казано, се състои работата. Така че, връщайки се към въпроса за рисковете от военно противопоставяне, аз изхождам на сто процента от това, че военните няма да допуснат това и това няма да допусне, разбира се, нито президентът Путин, нито, сигурен съм, президентът Тръмп. Те все пак са лидери, избрани от своите народи, те отговарят пред тези народи за мира и спокойствието.— — Аз не казах, че има спад в кампанията, а че тя се задъхва. Знаете как бяга човек на сто метра, или на десет хиляди, а още по-добре на 42 километра – той на всяка крачка диша все по-тежко, но бяга, ао в края на краищата все пак силите го напускат. Струва ми се, че наблюдаваме това, въпреки че на тези, които разиграват тази русофобска кампания, им се иска да засилват темпото, но така може и най-вероятно така ще стане, ще рухнат. И Вие сте абсолютно прав. Аз съм убеден, че трябва да се реагира достойно. Ние не можем да не отговорим на отнемането на наша собственост, на експулсирането на дипломати – това би било да не уважаваме себе си. Но да паднем до някакви кавги, интриги, грубост, ние нямаме намерение и няма да го правим – това съвсем не е стил на нашия президент. Той винаги гледа напред и е много трудно, ако не и невъзможно, да бъде изваден от търпение, а се опитват да направят горе-долу това. Опитват се да ни извадят от релсите, да ни лишат от спокойствие, от увереност, да нарушат нашите планове, които имаме да изпълняваме у дома и които са в огромно количество, но ще повторя – когато викат срещу нас, си спомняме известната мъдрост: „Юпитер, ти се сърдиш – значи ти не си прав”. Юпитер, наистина, там не се вижда особено, но…— - Ние изхождаме от това, че президентът на САЩ в телефонен разговор – това вече стана известно, няма никаква тайна – отправи такава покана, каза, че ще се радва да се видят в Белия дом, след това ще се радва да се срещнат в рамките на ответно посещение. И към тази тема той се връща един-два пъти, затова ние естествено дадохме на нашите американски колеги да разберат, че не искаме да бъдем натрапчиви, но не искаме да бъдем и невежливи, че, отчитайки, че президентът Тръмп е направил такова предложение, ние изхождаме от това, че той ще го конкретизира.— — Как висящо? Думата излетя.— — Президентът Путин е готов за такава среща.— — Засега още не. Но ако има нещо, веднага щом има някакво развитие, непременно ще ви информираме. Но просто ще обърна внимание на това, че Доналд Тръмп след този телефонен разговор няколко пъти в туитове и устно говори за това, че трябва да се решават въпросите с Русия, ние искаме да имаме с Русия добри отношения и само глупакът мисли иначе. Всичко това ние също го чуваме.—  — САЩ вече дълги години са единствената държава, която блокира началото на преговори по руско-китайската инициатива, която внесохме с китайските колеги на Конференцията по разоръжаването в Женева – за начало на разработката на договор за забрана на разполагането на оръжия в космоса. Не става въпрос за недопускане на милитаризация на космоса, защото спътници за военни цели се изстрелват и от нас, и от американците, и от много други. Това е отделен въпрос. Но да се разполага оръжие в космоса би било много рисковано и би създавало нови, напълно непредвидени и непредсказуеми заплахи. И ние с китайците предложихме да се подпише такъв договор. Всички са готови да започнат преговори – ясно е, че това е сложна работа, но ние имаме проект. Той е разработен достатъчно задълбочено, ние сме открити за обсъждане глава по глава и за търсене на такива формулировки, които ще позволят той да бъде съгласуван и готов за подписване. Единствено американците засега блокират тази работа. В същото време ние, прекрасно разбирайки опасността от такова развитие, докато чакаме условията за начало на преговори за юридически обвързващ документ да узреят, издигаме политическа концепция – призив всички да заявят, че всяка страна няма да бъде първа, която ще изведе оръжие в космоса. Има такава резолюция в Общото събрание на ООН, внесена от нас. Тя е приета със солидно мнозинство на гласовете, американците са против, а много американски съюзници се въздържат при гласуването. Но проблемът съществува. И разбира се, ако тези заплахи се материализират, ще трябва навреме да се готвим за действия, с които да бъдат избегнати по-лоши сценарии, когато от космоса просто ще унищожават обекти на земята. Това е голям проблем. Той включва в себе си и темата за противоспътниковото оръжие. И колкото по-скоро на Конференцията по разоръжаването в Женева този разговор започне професионално, с участието и на дипломати, и на военни, толкова по-добре ще бъде за цялото човечество без изключение.Що се отнася до изявлението на Майк Пенс за необходимостта от военно превъзходство в космоса, предвид отказа на САЩ от преговорите, за които споменах, това не е учудващо. А при тях общо взето е прието да доминират навсякъде, не само в космоса – на земята, на сушата, във въздуха. И това е записано в техните доктринални документи. Така че тук няма нищо учудващо, но, повтарям, пренасянето на тази логика в космическото пространство, разбира се, би било много сериозен риск за цялото човечество.— — Ние, разбира се, виждаме какво правят нашите американски колеги и разбира се, нямаме право просто да гледаме на всичко това през пръсти.— — Обясняват, че това е направено специално, за да бъде проверен професионализмът на тези, които ще извършват този анализ. Но аз не искам сега да навлизам в детайли. Все пак основната част на доклада е конфиденциална. Но добре известно е, че обръщайки се към ОЗХО за техническо съдействие, британците не просто им дадоха проба от веществото от местопроизшествието, но и казаха: „Ето ви проба, намерете в нея това химическо вещество”. Тоест, това е поръчано. И експертите на ОЗХО, изпълнявайки техническа функция, потвърдиха, че това е било именно веществото, за което британците са им говорили, но това вещество е било в много чист вид, много висока концентрация, което говори за това, че то е било впръснато в тази проба буквално преди началото на анализа. Защото за две седмици то е трябвало вече да бъде подложено на метаболизъм и би било със съвсем друга консистенция. Освен това, в швейцарската лаборатория в град Шпиц, заедно с това вещество, което е било поръчано, в пробата е открито и определено количество от веществото BZ, което принадлежи към веществата от втора категория. Съгласно Конвенцията за забрана на химическото оръжие, това е по-малко опасно съединение, отколкото тези от първа категория. Там има много въпроси и ние просто искаме да получим отговор на тях. И ако това, което ни казват за това BZ, е истина – нека обяснят. И навярно сега, когато такива въпроси възникват, ние бихме искали да видим първичните резултати от анализите не само на лабораторията в Шпиц, но и на останалите три лаборатории, където тези проби бяха паралелно насочени. Стана също така известно, че експертите на ОЗХО са взимали проби не по свое усмотрение, а в местата, посочвани от британците— — От ръцете на британците. Или в тяхно присъствие. А така също не е имало никакво самостоятелно, независимо обследване на пациентите от медиците на ОЗХО, тоест всички са разчитали изключително на британските лекари. Добре би било, ако британците бяха открити в действията си, ако те показваха резултатите от своите собствени разследвания. Но те държат всичко в тайна, така както навремето засекретиха \"делото Литвиненко\". До ден днешен материалите са засекретени. А въпросите, безусловно, се натрупват. Ние формулирахме почти петдесет въпроса, които са строго професионални. В отговор ни казват: „Не, първо вие отговорете на нашите въпроси”. А те имат един, или два въпроса: „Путин ли заповяда да направите това, или вие просто загубихте контрол над своя химически арсенал?” Кой химически арсенал? Който беше унищожен и верифициран от ОЗХО в качеството на вече унищожен, с одобрението на цялата световна общественост? Те започнаха да отправят обвинения, включително помощникът на министър-председателя написа открито писмо на генералния секретар на НАТО. Откъде-накъде, впрочем? Но в това писмо той привежда данни, които, както те смятат, трябва да убедят всички в правотата на английските аргументи и обвинения по наш адрес. Между другото там се казва, че военната химическа програма в Русия се е осъществявала тайно всички нулеви години. Нещо е унищожавано – което е било заявено по линия на ОЗХО, но е имало освен това тайна програма. Тя е била ръководена – после някой каза – лично от Путин. Но ако това е така, ако те са знаели за това през цялото време, елате в ОЗХО, ударете по масата, изискайте да ни заковат. Те мълчаха. В това писмо се твърди, че методът на отравяне на хора чрез нанасяне на отровните вещества по дръжките на вратите е бил разработен направо като търговска марка, като наша фирмена идея и че това е било направено много отдавна. Но ако те са знаели за нашата фирмена идея да тровим чрез дръжките на вратите и щом те веднага обвиниха именно нас за отравянето на Скрипалови, защо те си спомниха за дръжката на вратата на Скрипалови някъде, според мен, на четвъртата седмица, а отначало изследваха ту таксито, ту пейката, ту ресторанта. Тоест това е също разминаване. И много други неща. Казват също, че едва ли не Главното разузнавателно управление на Генералния щаб на Въоръжените сили на Руската федерация години наред е следило електронната поща на Юлия Скрипал. За да се твърди това, трябва също да се следи електронната поща на Юлия Скрипал. Така че колкото повече се опитват да се оправдаят, толкова повече въпроси възникват.— — Не твърдя, че са впръсквали, че са се опитвали да въведат в заблуда…— Да-да-да. Но ние искаме да разберем доколко това съответства на процедурите, защото това, което сега знаем за това как ОЗХО е била приета във Великобритания по покана на Лондон и как ОЗХО е работила там, не се вписва в строгите и много ясни процедури, предвидени от Конвенцията за забрана на химическото оръжие. Но ние не обвиняваме. Ние сме задали няколко десетки въпроси. Ние искаме да получим отговори на тях. При това отговори на възрастни и професионални хора. Ние искаме професионален разговор. Не зная, може би ще трябва да чакаме докато в британското правителство се появят професионалисти. Засега разговор не се получава.— — Смятам, че това е просто възмутително. Отправихме вече не една официална нота с искане да ни бъде осигурен личен контакт с руска гражданка, за да се убедим, че всичко, което англичаните говорят от нейно име, е истина. Засега съвсем не сме уверени в това. И знаете ли, това действително минава не само всички етични, но и правни граници. „ Тя не иска да контактува с вас”, била заявила тя. Но тя не е заявявала това, ние не сме го чули. Тя е говорила по телефона с братовчедка си Виктория някъде около минута и половина. Виктория разказа за това в няколко интервюта. И тя изрази тревога по повод на това как е звучала Юлия. Така че ако Юлия не желае да общува с нас, ние искаме тя сама да ни го каже. В много ситуации, когато наши съграждани решават да заминат в друга страна, или попадат в беда, а ние искаме да им предоставим консулска помощ, а те се отказват от нея, ние се убеждаваме в това в рамките на лична среща. Нека това да са 10 секунди, тя ще каже: „Благодаря много, нямам нужда от вашите услуги”.А за Сергей Скипал, Вие казахте, че той сам е избрал своя път. Вие знаете, той беше осъден, излежал е около четири години от присъдата си. И тогава се състоя размяна: това, което у нас е прието да се нарича „група Чапман”, с няколко души, които са шпионирали в полза на Съединените щати и Великобритания. И тази размяна се състоя, той беше освободен от затвора, замина за своята нова родина и заживя там. Ако някой в Руската федерация е искал – както сега казват, единствено вие имахте мотив – да се отърве от него, да му отмъсти, защо трябваше да бъде разменян срещу нашите разузнавачи?Знаете ли, имам много приятели-разузнавачи, много ценя нашите отношения, много ценя тяхната специалност. И когато сега слушам, включително за съжаление някои наши т.нар. политолози, да правят изявления за това, че отстраняването, ликвидирането на бегълците, е свято дело – това всъщност е оскърбително за разузнавателната общност на всяка страна, защото във всяко разузнаване ще ви кажат: ако са разменили човека, не трябва да го пипате. Край. Въпросът е закрит. Не зная „платил ли си е сметките” или не. Разузнавачите много добре разбират това.— — Тук?—  — Ако анализираме това, което те отговарят на нашите съвсем конкретни въпроси, отхвърляйки всичко като измислици, и като мантра твърдят, че никой не съчетава опита, по-точно възможностите да произведе такова вещество, никой няма опита да употреби това вещество в незаконни цели, и никой няма мотиви. Това казва Борис Джонсън. И това е също пълно непознаване на предмета. Биха могли вече за повече от месец да поискат или да представят професионални справки. Този т.нар. „Новичок”, тази класификация е измислена не от нас. Така е наречен на Запад. Да, у нас имаше разработки и един от участниците е този Мирзаянов. Той емигрира, замина за Съединените щати, публикува тази формула. Това вещество беше патентовано, беше на въоръжение или се ползваше от различни институти, биологически и химически, в армията на САЩ. И то се произвежда елементарно. На заседание на изпълнителния съвет на ОЗХО зададохме въпрос как лабораторията в град Шпиц се е убедила в това, че именно това е веществото, за което става дума? Значи тя е имала прототип, или както се нарича – маркер. Казаха: не, на нея са дали формулата. И тази лаборатория в течение на няколко дни или може би часове просто е синтезирала това вещество. Тоест, да се произведе това вещество не представлява никаква трудност при наличието на формула, която е публикувана в края на миналия век. Така че и тук е съвсем непонятно, защо никой от уважаемите членове на британския кабинет, включително министър-председателят, не може да предостави тази информация?— — Не съм чувал за това. Може би някой фантазира и прави предположения. Споменаваха се и някои европейски страни, споменаваха Монголия, споменаваше се селце на границата на демилитаризираната зона.— — Не. Не мисля, че ние трябва да активничим по този въпрос, да проявяваме някаква инициатива. Това е съмит, който може би всички очакват. Защото това е крачка за преодоляване на перспективата за военна криза, за военно решение на този проблем – проблема за Корейския полуостров. И ние много се надяваме, че той ще даде старт на процеса на деескалация на напрежението. По същество, когато Русия и Китай през юли м.г. предложихме идеята за пътна карта, там ставаше въпрос тъкмо за започване на диалог между двете Кореи и между Северна Корея и САЩ и за създаване на рамка, която да позволи да бъдат обсъждани взаимните претенции и взаимните тревоги. Всички ние искаме ядрено разоръжаване на Корейския полуостров. Но то може да бъде осъществено по различни начини. Това, което сега четем за провежданите в американската администрация разговори, като че ли показва, че там има много желаещи това да стане бързо. Аз не мисля, че ще се получи бързо, като се има предвид, първо, това което се случи или се случва около иранската ядрена програма, когато договореността сега се намира под огромен въпросителен знак. През май президентът на САЩ трябва за пореден път да одобри продължаването на преустановяването на санкциите и ако това не се случи, това би означавало отказ от тази договореност. Затова навярно в Пхенян гледат тази картина и пресмятат, мерят я по себе си. Така че трябва непременно да се постига денуклеаризация, но трябва да бъдем реалисти, това ще бъде процес на много сложни преговори. Защото срещу това, особено с оглед на иранския опит, разбира се, Северна Корея ще поиска непробиваеми гаранции за сигурност. В какъв вид – сега е невъзможно да се каже. Но и това би било безусловно прекрасно решение. Ще повторя, да се започне диалог и този диалог да започне на среща на двамата лидери. А след това предстои много сложна работа, част от която задължително трябва да бъде дискусия в по-широк план за механизмите на мира и сигурността в Североизточна Азия. Вече с участието и на Русия, и Китай, и Япония, разбира се. Както, собствено, се договаряха преди участниците в шестстранните преговори. Но ние приветстваме и предстоящия междукорейски съмит, който ще се състои през април, и предстоящия през май-юни, както каза президентът Тръмп, американо-северокорейски съмит.— — Ние не можем да искаме провал на тази среща. И аз мисля, че когато преди началото на сериозен разговор, както на ринга излизат боксьорите, преди това те се претеглят и се „перчат” един на друг, а след това започват битката. А след битката се прегръщат, поздравяват се взаимно. Не искам да правя пряка аналогия, но вдигането на ставките преди началото на сериозен разговор – това не е новост в световната дипломация. Ще видим.Превод: Поглед.инфоИзточник - Поглед.инфо ", "date": "2018.04.24", "title": "Сергей Лавров за фалшификацията на химическата атака в Сирия и отношенията между Русия и САЩ"}
{"url": "http://www.cross.bg/ivancheva-partiya-gerb-1573265.html", "text": "/КРОСС/ Хартията (както и интернет) търпи всичко, дори да са написани явни неистини (дали не е по-точно лъжи?) и зюмбюлеви съновидения. Поводът е зрелищният арест на Иванчева и нейната заместничка. Той бе повод за журналистическо и медийно зрелище. Още по време на задържането редица общественици, прависти и други разкритикуваха подхода на МВР и Прокуратурата. Последваха декларации, особено от поддръжниците на Иванчева от „Младост“. Появиха се и политиците.Политическият „баща“ на Иванчева, Георги Кадиев, шеф на партия „Нормална държава“, се разграничи от нея, но не пропусна да каже, че „арестът беше извършен с излишна показност, която ни връща назад във времената на Цветан Цветанов и ГЕРБ през 2009-а и 2010-а година“. Остро критична бе и позицията на бившия вътрешен министър Румен Петков (партия АБВ), който постна, че такъв начин на задържане води до това, че „дамата беше героизирана“. И, разбира се, самият Цв. Цветанов, който с присъщия му менторски тон поиска незабавно БСП да се разграничи от Иванчева. Огромната част от коментарите в обществото бе не за това дали и колко е виновна Иванчева, а за начина на задържане.И в отговор на цветановото неистово желание да свърже Иванчева и корупцията с опозиционната БСП се появи един журналист, който като че ли Цветанов му бе плюл в устата, пардон му „държеше“ клавиатурата. И той се подлюти на множеството неодобрения за начина на задържане на двете дами и обществения въпрос „Защо по този начин?“. И моментално обяви поставянето на този обществен въпрос като провал на БСП и криптосоциалистите. . За хората, които не знаят този „купешки“ звучащ термин, кратко пояснявам, че „крипто“ (от грц. Kryptos) е част от сложна дума, означаваща „таен“ или „скрит“, т.е. „тайните социалисти“ или „скритите социалисти“.Само че ние, за разлика от четенето и разбирането на Цв. Цв., който „по-трудно осмисля това, което чете“, по-лесно и прецизно четем написаното. В . А осмислянето на написаното, анализът разкри няколко тенденциозни неистини на автора, респективно и на неговия вдъхновител Цв. Цв.на автора: „БСП трябваше по всякакъв начин да се разграничи от Иванчева“. В какво качество трябва да се разграничи БСП от Иванчева? От нея се е разграничил този, който я е предложил и издигнал за този пост (Георги Кадиев и неговата партия). Иванчева не е член на БСП, тя е издигната от граждански инициативен комитет с участието на Кадиев. Нещо повече, Иванчева победи на първи тур на изборите кандидата на БСП ген. Стефанов. Със същата логика авторът трябва да поиска ГЕРБ да се разграничи от Иванчева, да оплюе ГЕРБ, понеже Иванчева е победила техния кандидат на изборите.  А като гражданин никой не може и не бива да вменява деяния преди да се произнесе съда. е, че „Иванчева е символ на БСП с човешко лице. Тя печели „Младост“ с антикапиталистическа риторика и бе надеждата на БСП да се върне отново на власт след Тройната коалиция и Жан Виденов“. В БСП никой, нито един член на партията не е символ. Още повече пък и нечлен на партията. В тази партия само Д. Благоев е на всеобща почит и уважение. БСП има за символ розата, а не Иванчева, ако не му е известно на автора това обстоятелство. Иванчева, доколкото си спомням, не е имала никога антикапиталистическа риторика. Тя беше по-скоро изразител на идеите на зелените. И никой никога и по никакъв повод не е разглеждал избирането на Иванчева за кмет като „връщане“ на БСП на власт. Явно авторови съновидения.е, че БСП „защитава Иванчева“ и че въпросите за правилността на действията на МВР при ареста „поставят БСП в лицемерна позиция“. Няма как БСП да е в лицемерна позиция, тъй като по никакъв повод не е защитавала Иванчева. Авторът не се позовава на изявления на лидери на БСП, на декларация на БСП и т.н., а просто си прави журналистическа импровизация. Свобода, всеки може да прави и да пише всичко, което си поиска! А истината – кучетата я яли. е, че „…сега основните опорни точки на БСП и криптосоциалистите са да се оспорват действията на прокуратурата и МВР по задържането и.“ Няма нито един политически или юридически акт, с който БСП като партия да оспорва действията на прокуратурата и МВР по задържането на Иванчева и заместничката ѝ. Оспорваха действията по задържането предимно юристи и най-вече адвокатите на задържаните. Но на тях това им е професионално задължение. Не знам кои криптосоциалисти авторът има предвид. Дали това не са някои от дейците на ГЕРБ? Оспорват начина на ареста предимно видни български юристи, журналисти и бивши министри. Това, че има въпроси по задържането на двете дами, не означава, че обществото трябва само до слуша и да се подчинява на идеологемите на ГЕРБ и Цв. Цв. Но явно някои журналисти така разбират демокрацията и се изявяват като верни криптогерберисти (т.е. тайни гербаджии).Поради подобни писания България вече е на едно от последните места в света по свободата на словото. . Само Цветанов, а вече и някои журналисти издават предварителни присъди, преди следствието да е завършило и преди съда да се е поизнесъл. , както това се прави преди война и след лов.Източник : ", "date": "2018.04.24", "title": "Криптогерберистка атака срещу БСП"}
{"url": "http://www.cross.bg/magnityd-zemetresenie-tyrtziya-1573266.html", "text": "/КРОСС/ Земетресение с магнитуд 5.1 по Рихтер разлюля Турция. 40 души бяха ранени.Трусът е станал в провинция Адяман в югоизточната част на страната, съобщава телевизия NTV.                       Според министър-председателя на Турция Бинали Йълдъръм няма жертви. \"Някои сгради бяха сериозно повредени и правителството започна работа по оценката на степента на щетите и нуждата от помощ\", каза премиерът.Епицентърът е бил на 4 километра североизточно от град Самсат. Дълбочината е 7 километра. ", "date": "2018.04.24", "title": "Земетресение с магнитуд 5.1 по Рихтер в Турция! "}
{"url": "http://www.cross.bg/energiya-tzentur-podstantziya-1573267.html", "text": "/КРОСС/ Група студени от 4 курс в Русенски университет „Ангел Кънчев“, придружени от техния научен ръководител, подстанция „Център“ ключово съоръжение от електроразпределителната мрежа.Визитата е част от дългогодишна традиция на Електроразпределение Север да предоставя възможност на бъдещи енергетици от специалност „Електроенергетика и електрообзавеждане“ да се запознаят отблизо с важни за функционирането на електрическата мрежа елементи още по време на университетската им подготовка.                        ", "date": "2018.04.24", "title": "Подстанция „Център“ в Русе отвори врати за четвъртокурсници от Русенски университет"}
{"url": "http://www.cross.bg/chasa-yslygi-pomosht-1573308.html", "text": "/КРОСС/ Днес и утре, в хотел „Рамада\", гр. София, се провеждат информационни дни по повод старта на две процедури по Оперативна програма „Региони в растеж\" 2014-2020 г.Отворени за кандидатстване за безвъзмездна финансова помощ са процедурите BG16RFOP001-2.002 „Енергийна ефективност в периферните райони-2\" по Приоритетна ос 2 и BG16RFOP001-5.002 „Подкрепа за деинституционализация на социалните услуги за възрастни и хора с увреждания\" по Приоритетна ос 5 на ОПРР.Експерти на Главна дирекция „Стратегическо планиране и програми за регионално развитие\" към Министерството на регионалното развитие и благоустройството представят условията по тях, допустимите кандидати и дейности, както и изискванията при подготовката на проектните предложения.Основната цел на процедурата за енергийна ефективност е да се подобрят енергийните показатели на публичната инфраструктура и на жилищния сектор в опорните центрове от 4-то ниво на националната полицентрична система - 28 малки градове в страната.Общият размер на безвъзмездната финансова помощ по процедурата е 38,2 млн. лв. Крайният срок за подаване на проектни предложения е 27.08.2018 г., 19:00 часа.Чрез процедурата по деинституционализация се цели да се осигури изграждането на подходяща и ефективна социална инфраструктура, допринасяща за предоставяне на нови качествени социални услуги за възрастни и хора с увреждания.Общият размер на безвъзмездната финансова помощ по нея е 41,3 млн. лв., за която могат да кандидатстват 29 общини - конкретни бенефициенти, включени в Картата на резидентните услуги и Картата на услугите за подкрепа в общността. Крайният срок за подаване на проектни предложения е 30.08.2018 г., 19:00 часа.Информационните дни се провеждат между 14.00 и 17.00 часа за енергийна ефективност днес и утре от 9.00 до 13.00 часа за процеса по деинституционализация на социалните услуги за възрастни и хора с увреждания.  ", "date": "2018.04.24", "title": "Експерти на МРРБ представят условията и изискванията при подготовката на проекти по две процедури по ОПРР"}
{"url": "http://www.cross.bg/palma-apartamenti-naem-1573300.html", "text": "/КРОСС/ Испанският курортен град Палма де Майорка ще забрани на собствениците на апартаменти да отдават под наем на туристи, като ще стане първото населено място в Испания, въвеждащо подобна мярка.Промените идват, след като жителите на града се оплакаха от постоянно увеличаващите се наеми, тъй като масово апартаментите са отдават за кратка почивка, предава Би Би Си.Кметът на града заяви, че забраната, която ще бъде въведена през юли, ще бъде модел за градовете, страдащи от масовия туризъм.Въпреки че някои ще бъдат облагодетелствани от мярката, бизнес асоциации твърдят, че много семейства ще бъдат засегнати финансово.Палма де Майорка, както и много други градове по света, вижда увеличение на броя на посетителите, което се държи отчасти на отдаването на жилища под наем през уеб сайтове и приложения.Проучване показва, че между 2015 г. и 2017 г. броят на нерегулираните апартаменти, предлагани на туристите, се е увеличил с 50%. ", "date": "2018.04.24", "title": "Палма де Майорка забранява отдаването под наем на апартаменти на туристи"}
{"url": "http://www.cross.bg/food-predstaviteli-palachinka-1573306.html", "text": "/КРОСС/ Палачинката, вдъхновена от предаването „Извънгабаритни специалитети\", което се излъчва  по кулинарната телевизия Food Network, беше приготвена от главния готвач на хотел Империал в Пловдив  Христо Иванов. Шеф готвачът не издава тайната си, но от добре информирани източници успяхме да разберем, че най-малко 30 яйца са били необходими за да се разбърка сместа за 8-метровата палачинка - най-голямата приготвена у нас досега.Предаването \"Извънгабаритни специалитети\" (\"Ginormous Food\") по Food Network е едно гигантско гастрономическо приключение из цяла Америка. Във Филаделфия водещият на предаването Джош Дени опитва четирикилограмов сандвич, а в Балтимор поръчва най-голямата пица в щата. Това са храни от нова класа, твърдят създателите на кулинарната поредица. А идеята е, че храната трябва да се споделя.Осемметровата палачинка беше разрязана на 160 парчета и споделена мужду участниците в Четвъртата конференция на Асоциацията на доставчици на телевизионни програми (АДТП). Асоциацията е браншова организация, която обединява както българските телевизии, така и почти всички чуждестранни канали, които се разпространяват в България.Събитието вече е утвърдило своето място като най- значимия ежегоден дискусионен форум на индустрията, където се събират представители на целия сектор.Предизвикателствата, които новите технологии поставят пред доставчиците на телевизионни програми, бяха акцентът в работата на тазгодишната конференция, която се проведе в Пловдив.Тази година в медийния форум участваха над 160 човека - представители на всички телевизии и на над 50 платформени оператори, както и Председателят на КРС, членовете на СЕМ, представители на Министерството на културата и ГДБОП. ", "date": "2018.04.24", "title": "Food Network поднесе 8-метрова палачинка на най-голямото медийно събитие у нас"}
{"url": "http://www.cross.bg/bodigard-germaniya-sami-1573304.html", "text": "/КРОСС/ Бивш бодигард на Осама бин Ладен получава над 1000 евро месечно помощ като бежанец в Германия. Под това заглавие в-к „Билд\" описва случая на 42-годишния тунизийски салафист Сами А., за когото се предполага, че е бил близък съратник на убития през 2011 година терорист.Бившият бодигард живее със семейството си от 1997 г. в Западна Германия. Сами А. не може да бъде екстрадиран в Тунис, защото според германския съд е заплашен от политическо преследване и изтезания. ", "date": "2018.04.24", "title": "Бивш бодигард на Осама бин Ладен получава помощи в Германия"}
{"url": "http://www.cross.bg/krytskih-zayavi-rysiya-1573254.html", "text": "/КРОСС/Русия е готова да проведе преговори със САЩ в сферата на кибербезопасността. Това заяви представителят на руското външно министерство Андрей Крутских, цитиран от РИА Новости.„Ние сме готови за разговори още утре, но те трябва да са сериозни. Ако трябва да чакаме, ще чакаме, като имаме пълна готовност\", заяви Крутских.През последните седмици Великобритания и Австралия обвиниха Русия за серия от кибератаки срещу техни компании. Кремъл отрича твърденията. ", "date": "2018.04.24", "title": " Русия готова да преговаря със САЩ в сферата на кибербезопасността"}
{"url": "http://www.cross.bg/informatziya-toronto-grada-1573255.html", "text": "/КРОСС/ ", "date": "2018.04.24", "title": "МВнР не разполага с информация за пострадали българи при нападението в Торонто"}
{"url": "http://www.cross.bg/radev-ministur-raboti-1573257.html", "text": "/КРОСС/ Валентин Радев - министър на вътрешните работи: Като има точни и ясни отговорности, тогава ще си свършим по-добре работата. Никой да не си мисли, че този закон ще бъде. МВР трябва да се оттегли. Там няма работа. Както е в другите държави. Постепенно ще отидем натам. Ние се оттегляме постепенно.Валентин Радев каза, че състоянието на полицайката след инцидента с бомбичката на стадиона се подобрява и скоро ще се лекува вкъщи. След няколко месеца ѝ предстои още една операция.Валентин Радев - министър на вътрешните работи: Едно 24-годишно момиче едва не загуби окото си, нямате си представа колко народ трябваше да бъде разпитан. Не ме интересува на кой отбор е фен, нито искам да му помня името. Аз помня името на Гергана. Такова нещо не може да се случва.Вътрешният министър коментира и случая със задържането на кметицата на \"Младост\" Десислава Иванчева. По думите му, изпълнява се това, каквото нареди прокуратурата, казват - ние присъстваме. Ние сме там, защото така е решила прокуратурата, аз не решавам дали е правилно, или не. Ние не можехме да бъдем по-експедитивни, защото това означаваше да оставим хората от прокуратурата да действат сами, каза още Радев.Продължаваме да издирваме двамата избягали от Централния софийски затвор, проверяваме много сигнали. В момента намаляват сигналите, но получаваме още. Някои акции даже се даваха и по телевизиите. Няма гаранция, че не са напуснали границите на страната, но и да са извън България с червена бюлетина ще ги хванем, заяви още министър Радев. ", "date": "2018.04.24", "title": "Валентин Радев: Законът за футболното хулиганство може да бъде пренаписан"}
{"url": "http://www.cross.bg/sofiya-godini-lozenetz-1573256.html", "text": "/КРОСС/\"Протестът има две искания - по никакъв начин трасето на трамвая към кв. \"Лозенец\" да не бъде закривано. Второто е да бъде пусната отново линия номер 6. Исканията са напълно обосновани от необходимостта този квартал да има адекватен екологичен транспорт. Те са нормално следствие от дадените обещания от Йорданка Фандъкова и председателя на общинския съвет Елен Герджиков\", обясни Борис Бонев от \"Спаси София\", който е сред организаторите на протеста.Трамвайното движение може да бъде възстановено буквално за няколко часа, категоричен бе той. От Столичната община обаче не изпратиха представител, който да обясни защо вече над две години трамвай №6 не върви.Протестиращите споделят, че са затруднени в придвижването си в София и губят време в прекачвания. Според тях е изчезнало едно екологично удобство в квартала.\"Живея тук 60 години, от 50 години трамваят се движи. Тук стана \"зелена зона\", взеха ни по 100 лева да си паркираме пред вкъщи\", сподели друг недоволен гражданин.", "date": "2018.04.24", "title": "Протест в София: \"Лозенец\" си иска трамвай №6"}
{"url": "http://www.cross.bg/politzaiika-isaev-krymov-1573252.html", "text": "/КРОСС/25-годишният Йордан Исаев, задържан за бомбичката, която рани тежко полицайка на дербито „Левски\" - ЦСКА, желае да сключи споразумение с прокуратурата. Това каза в предаването „Тази сутрин\" неговият адвокат Васил Крумов.„Исаев изключително много съжалява за това, което се е случило. Той би искал лично да се извини на ранената полицайка Гергана Зашева, както и на другия по-леко ранен полицай - Петър Иванов\", обяви адвокатът.Исаев твърди, че бомбичката му е била подадена от друг човек и той се опитал да я хвърли към терена, а не към полицията или публиката.Според Крумов причината за действията му е общата еуфория в този момент. ", "date": "2018.04.24", "title": "Адвокатът на футболният фен хвърлил бомбичка: Той желае да сключи споразумение с прокуратурата"}
{"url": "http://www.cross.bg/tzentur-harmanli-bezreditzite-1573262.html", "text": "/КРОСС/ Обвиняемите ще отговарят за хулиганство, извършено с особена дързост и цинизъм и повреда на държавно имущество за 100 000 лева. Размириците станаха на 24 ноември 2016 година, когато бяха ранени и полицаи. ", "date": "2018.04.24", "title": "Тръгва делото срещу 21 афганистанци, участвали в безредиците в бежанския център в Харманли"}
{"url": "http://www.cross.bg/petkova-iskanoto-tzenata-1573243.html", "text": "/КРОСС/ Протестът започва на площад \"Александър Батенберг\" и ще премине покрай Министерския съвет и Комисията за енергийно и водно регулиране. Шествието ще завърши пред Министерството на енергетиката, където ще бъде внесена протестна декларация.В петък протестиращите се срещнаха с министър Теменужка Петкова, но не постигнаха съгласие за исканото увеличение. Според Петкова, исканото поскъпване ще означава скок с 2% в цената на тока", "date": "2018.04.24", "title": "Миньори на протест: Искат въглищата да поскъпнат "}
{"url": "http://www.cross.bg/samolet-tynis-voenen-1573244.html", "text": "/КРОСС/ Според първоначални данни самолетът е паднал по време на нощно учение, заяви управителят на областта, който пристигна на мястото на катастрофата.", "date": "2018.04.24", "title": "Двама души са загинали при катастрофа на военен самолет в Тунис"}
{"url": "http://www.cross.bg/avtobys-trakiya-taskova-1573242.html", "text": "/КРОСС/ Цвета Таскова, обвинена за трагедията на магистрала \"Тракия\", се изправя пред Апелативния съд.Преди седмица градските магистрати постановиха постоянен арест за младата жена, която на 13-и април се блъсна в автобус, починаха шестима, а над 20 бяха ранени.Пред съда Таскова се разплака и поиска прошка от близките на жертвите и ранените. Каза и, че никой не може да я разбере.Чака се съдебно-техническа експертиза, която да изясни точната причина за тежкия пътен инцидент и как така при удар с кола, цял автобус се обърна. ", "date": "2018.04.24", "title": "Съдът решава за шофьорката, обвинена за трагедията на АМ \"Тракия\""}
{"url": "http://www.cross.bg/pyblikatzii-premahnati-feiisbyk-1573245.html", "text": "/КРОСС/ ", "date": "2018.04.24", "title": "\"Фейсбук\" отчита значителен ръст в премахнати публикации с екстремистко съдържание"}
{"url": "http://www.cross.bg/siriya-organizatzii-regiona-1573246.html", "text": "/КРОСС/ ", "date": "2018.04.24", "title": "Над 85 държави и организации ще участват във втората конференция \"В подкрепа на бъдещето на Сирия\" в Брюксел"}
{"url": "http://www.cross.bg/obshtina-mladost-ivancheva-1573248.html", "text": "/КРОСС/Бившият кмет на община „Младост\" Петко Дюлгеров умишлено е подхвърлил парите в колата, заради които беше арестувана Десислава Иванчева. Това заяви в интервю за предаването „Тази сутрин\" пиарът на община „Младост\" Петър Кърджилов.Според него прокуратурата не разполага със сересета, в които Иванчева да иска подкуп, а цялата акция е постановка.„Акцията за това набеждаване е подготвена от организирана престъпна група. Екипът на община „Младост\" провежда собствено разследване, защото смятаме, че не може да се вярва на специализираната прокуратура и на Комисията за отнемане на незаконно придобито имущество (КОНПИ)\", каза още Кърджилов.По думите му инвеститорът Алексанъдр Ваклин категорично лъже. ", "date": "2018.04.24", "title": "Пиарът на „Младост”: Дюлгеров е подхвърлил парите в колата на Иванчева"}
{"url": "http://www.cross.bg/mesetz-mart-smetki-1573249.html", "text": "/КРОСС/Оказа се, че най-скъпото парно за целия отоплителен сезон е през месец март. За това сигнализираха възмутени столичани. Получена сметка показва, че за тази година клиент на „Топлофикация София\" дължи 341 лева, а за същия месец миналата година тя е била 171 лева.„Трябва да се има предвид повишението на цената на топлинната енергия с 24%. Месец март е бил по-студен от миналата година. Пиковите месеци декември, януари и февруари, които са най-студените, се обират за сметка на по-топлите месеци. Тоест няма зависимост, че през януари трябва да е най-висока сметката, а през март - най-ниската\", обясни в „Здравей, България\" Боян Паунов от „Топлофикация\".„Има десетки жалби за това, че сметките за месец март са необяснимо високи. Фактурираните количества са с 30% по-високи за битовите потребители. Като добавим към това 24% по-висока цена и се получават близо 60% средно по-високи сметки през тази календарна година. Това е и причината за недоволството на гражданите\", обясни омбудсманът Мая Манолова.По думите й липсва разбираема информация до клиентите защо мартенските сметки са в подобни размери.„Причините са в наредбата за топлоснабдяването, която се опитва да разпредели равномерно сметките през отоплителния сезон. За мен това е неудачно решение, защото дава такива отклонения в най-топлия месец да има най-високи сметки.„Това увеличение ще бъде коригирано след получаването на окончателните сметки. Това ще стане месеци по-късно и надвзетите суми евентуално ще бъдат компенсирани през месец август\", допълни Манолова.„Върху тези прогнозни фактури не се начислява лихва. Хората могат да платят голямата сума частично. Ако има нещо, което е в повече, с изравнителната сметка ще си го получим обратно\", обясни Деян Дянков, омбудсман на Столичната община за \"Топлофикация София\". ", "date": "2018.04.24", "title": "Рекорд: Сметките за парно за месец март най-високи"}
{"url": "http://www.cross.bg/ploshtadki-borba-gradyshkite-1573250.html", "text": "/КРОСС/ ", "date": "2018.04.24", "title": "Агенцията за борба с градушките открива новия сезон с 8 600 ракети"}
{"url": "http://www.cross.bg/ninova-korneliya-liderut-1573251.html", "text": "/КРОСС/ Кодекса на труда казва всички работещи колко време ще почиват. Ние депутатите си приемаме друг закон, казва се Правилник на парламента – той е закон, в който се казва, да, всички ще почиват 30 дни, ама ние ще почиваме 80. Въпрос на популизъм ли е или на законност да се спазват законите равно за всички в България, запита Нинова. Хайде отпуските се дават, за да се възстановиш от труда си – как един човек, работещ тежък физически труд ще се възстанови за 20 дена, а един депутат с интелектуален труд ще трябва да се възстановява 80 дена, запита още лидерът на левицата.По темата за заплатите Нинова коментира още, че по данни на КНСБ милиона българи работят под средната заплата в България, 400 хиляди са на минимална заплата, която се е увеличила с 50 лева, а 400 човека в държавата са на три средни – нашите 3540 лева, защото от нас ще зависят и заплатите на политическия и административен елит.По темата за ареста на кметицата на Младост Нинова коментира : Има два варианта за изхода от случая.Единия вариант е да имаме достатъчно събрани доказателства, да има присъда в българския съд и тя да си понесе наказанието, а втория вариант е да няма такава присъда и да имаме осъдителна присъда срещу България в Страсбург.Това каза в сутрешния блок на БТВ „Тази сутрин” лидерът на БСП Корнелия Нинова. Като юрист доказателствата не мога да ги коментирам, защото не го познавам, добави тя. По начина, по който обаче беше направено задържането на заподозрените, мисля, че се премина границата, отбеляза Корнелия Нинова. Точно начина на задържане даде основания за цялата обществена дискусия по случая, смята още тя.По темата за проведената миналата седмица конференция на Европейския младежки форум в НДК, при която се оказа, че е имало безплатен алкохол и танцьорки в бара на партито след конференцията, Корнелия Нинова коментира, че това е тежък шамар за България и държавата ни и то от младите европейци, младите хора в Европа. По-важното в случая е това, което казва президента на Европейския младежки форум, че това, което се е случило в София – разруши работата на поколенията преди нас, унищожи труда на няколко генерации младежи и показа пълно пренебрежение към младите хора изобщо, каза още лидерът на БСП.На алкохола и полуголите жени има алтернатива и БСП я представи, каза още Корнелия Нинова. Ние предложихме по-ниски лихви по кредити за млади хора, за да учат – ГЕРБ го отхвърлиха, защото загрижени за печалбите на банките, не виждат възможност това да помогне на младите. Ние предложихме и семейно подоходно облагане – когато семейство с две деца работи, да плаща по-малко данъци върху доходите си, за да помогнем на младите семейства и да се борим срещу демографската катастрофа, каза още лидерът на левицата. Културния чек – държавата да даде чек за 50 лева на един млад човек, с който да си купи книги, учебници, да иде на български концерт, да си опознае българската история и култура, на театър – нищо, отхвърлено, каза още Нинова.По темата за сделката за ЧЕЗ и приемането от страна на БСП нейн член да оглави парламентарната  комисия относно сделката, Корнелия Нинова коментира, че най-трудно е да поемеш подобна комисия и да извадиш истината пред българските граждани. Най-нормалното е подобни анкетни комисии, които разследват действията на управлението, да се оглавяват от опозицията – така се прави навсякъде по света. Един път подобно цивилизовано нещо да се случи и в нашия парламент и видите ли, то не било нормално, иронично коментира лидерът на левицата.От работата на комисията се разбра, че правителството е знаело за сделката за ЧЕЗ и първоначалните заявления от тяхна страна не са били истина – от чешката страна дойде писмо, в което се каза, че те многократно са предлагали на български правителства да купят ЧЕЗ. Втория въпрос, който стоеше, беше кой финансира тази сделка, кой стои отзад, има ли банки, кои са тези банки български. Всички отричаха в началото. Е излезе истината – Първа инвестиционна банка потвърди, Българската банка за развитие каза, да, дали сме писмо за намерение.Тоест стана ясно, че държавата е знаела за сделката и е стояла зад Гинка Върбакова чрез Банката за развитие, отбеляза Корнелия Нинова. Третия въпрос – коя е Гинка Върбакова, истината по този въпрос също почна да излиза – колко фирми притежават тя със съпруга си и в момента прокуратурата прави проверка и разследва какви са тези фирми, какви са им доходите и така нататък, каза още лидерът на БСП.Четвъртата тема е за ценообразуването на електроенергията – ЧЕЗ поиска увеличение на нощната тарифа с 51 процента. Дори само това да свърши тази комисия, да не се случи това увеличение на електроенергията, това би било супер успех, отбеляза Нинова, защото това е важно за 3 милиона българи.", "date": "2018.04.24", "title": "Корнелия Нинова: Високите депутатски заплати не възпряха „Суджукгейт”"}
{"url": "http://www.cross.bg/fenovete-rysev-hora-1573253.html", "text": "/КРОСС/ Русев акцентира на това, че най-важното в случая е инфраструктурата и изграждането на модерни съоражения. Той призова и за спиране на флирта между клубовете и феновете, както и за големи наказания за провинилите се ултраси.„Благодаря за поканата. Приех я, защото се чувствам комфортно да коментирам тази тема, тя е важна за нашето общество”, започна Русев.„Един клуб има два основни актива, представителния отбор и фенската маса. Играта същестува заради феновете, ако ги няма феновете, може би и тази игра няма да съществува в тези размери.\"„Това, което се случва е ужасно и го опреличих с терористичен акт. Не мога да си представя как отиваш на футболен мач и носиш бомба. Без значение какво е било твоето намерение. Този младеж не е имал намерение да удари човек, но този инцидент се случва. Ние сме хора. Това носи проблем за самия него, има хора, може да се причини такава вреда и аз ги осъждам. Има други форми, в които феновете да показват своята подкрепа.”„Повече от 20 години посещавам мачове в англия. Там феновете бяха най-необуздани, но сега не е така, защото всички си свършиха работата - футболната федерация, органите за ред, футболният клуб. Въпросът не е само създаване на мерки, но той е един възпитателен процес, в който феновете трябва да осъзнаят, че по този начин не помагаш на твоя клуб, напротив, ти му вредиш.”„Вашата телевизия предава всички мачове на английското първенство, някой да е видял бомби, инциденти, няма.”А какви мерки са нужни според Русев? „Това е комплекс от мерки, първото, в което значително изоставаме от Европа, е самата инфраструктура. Ние имаме много лоши футболни съоражение. Даже Националният стадион е далеч от съвременните модерни изисквания за сигурност, камери за разпознаване. Тя е комбинация между държавата, футболния съюз и клубовете. Не може клубовете да са отговорни за всичко, те нямат този финансов ресурс, няма как да го направят. Ние даже не сме направили примера с Националния стадион. Няма как да се случи без активната намеса на дърбавата.”„Държавата трябва да подпомогне основните клубове в София, да изградят съвременна база. Тези два клуба са най-популярни и техните стадиони трябва да отговарят на всички изисквания.”„Трябва да разграничим и да не санкционираме клуба. Не трябва да създаваме усещане, че футболният мач е нещо лошо. Ето това е най-ужасното, което се случи. Усещането какво представлява един футболен мач. Това трябва да се промени.”„Отборът, дали ще бъде наказван с 3, 5, 10 или 15 мача, по никакъв начин няма да гарантира, че на следващия мач няма да се случи отново. Трябва да се търси индивидуална отговорност на тези хора, които го правят. Тези хора не представляват широката група на феновете.”А как се е стигнало изобщо до проблема с феновете според него? „Моят прочит на нещата е, че години наред притежаването на футболен клуб се гледаше като трофей. Много собственици флиртуваха с ултрасите, предоставяха им се прекалено много права. Това доведе до изкривяване на твхното поведение. В Левски, ние сме единственият клуб, в който имаме нещо уникално, привържениците са акционери в клуба. Ние чуваме тяхното мнение, което е много важно. Тази игра е за феновете. Но това флиртуване трябва да бъде преустановено и трябва да има много по-принципни отношения.”„Нищо не е лесно, когато искаш да го промениш. Трябва да променим усещането за липса на феърплей. Купил си съдията, мачът е спечелен, защото познаваш този и онзи. Мислиш си, че като хвърлиш 5 бомби, ти ще изплашиш съдията.”„В Англия стюардите също са цивилни лица, избрана от клуба охранителна фирма. Полицаите отвън даже не са въоражени, за да не предизвикват форма на агресия. Тънка е разликата как органите на реда комуникират с феновете.”„Каквито и законодателни мерки да се приемат, ако нямаме съответната инфраструктура, няма какво да се промени.”„Има някои неща, които могат веднага да се направят. Инсталирането на едни видео камери на стадионите може да се имплементира за една седмица. Ние на нашия стадион го имаме.”Русев сподели и интересен случай от дербито. „Аз не присъствах, защото бях в чужбина. Съпругата ми присъства заедно с Емануела Шкодрева. На входа полицайката не пусна Емануела Шкодрева, защото в чантата си има парфюм. И аз се питам как е възможно Шкодрева да не я пускат, знае се. А в същото време бомбата е внесена. Говори за ефективност.”Русев призова и за сериозни наказания за хора, провинили се по стадионите. „Това е другото. Трябва да има наказване на такъв тип хора с наказване да не посещават футболни мачове.  Аз съм сигурен, че той съжалява за тази постъпка, но той я е направил и е застрашил живота на този човек, и трябва да си понесе последствията.”", "date": "2018.04.24", "title": "Спас Русев: Стига флирт с феновете, трябват мерки, инфраструктура и наказания"}
{"url": "http://www.cross.bg/stava-obyavyava-voiina-1573232.html", "text": "/КРОСС/ ", "date": "2018.04.24", "title": "24 април в историята"}
{"url": "http://www.cross.bg/shtastieto-nyama-1573234.html", "text": "/КРОСС/ Щастието няма дълги ръце. То прегръща оня, който се доближи до него.  Сенека", "date": "2018.04.24", "title": "Щастието няма..."}
{"url": "http://www.cross.bg/sava-hristos-hristovoto-1573233.html", "text": "/КРОСС/ Светият мъченик Сава произхождал от готите и живял в Рим при царуването на император Аврелиан. Той имал сан стратилат, тоест бил воевода, но бил и верен, и угоден на Небесния цар, нашия Господ Иисус Христос. Често посещавал страдалците за Христовото име по тъмниците, помагал им от своето имущество, подкрепял ги търпеливо да понасят страданията и ги подбуждал към мъжествени подвизи. Този негов добродетелен живот бил така угоден Богу, че заради чистотата и постничеството на светеца Бог му дарил власт над бесовете и той изгонвал нечистите духове от хората.Скоро донесли на царя, че Сава е християнин, и царят го привикал на разпит.Тук той безстрашно изповядал Христа, свалил воинския си пояс и го хвърлил, отричайки се от воеводския сан, като същевременно заявил, че е готов да отиде на всякакви мъчения за Христовото име.Тогава, по нареждане на мъчителя, провесили светеца и го били жестоко, после го горили с огън и накрая го хвърлили в котел с вряща смола. Но светецът, опазван от невидимата Божия сила, останал цял и излязъл от котела невредим.Като видели чудото, седемдесетте воини, които били там, повярвали в Христа и открито изповядали, че са християни. По заповед на мъчителя те веднага били посечени с меч и така получили мъченически венец, като че от ръцете на Самия Христос. Свети Сава бил затворен в тъмницата и там се удостоил с Божествено видение и помощ: в полунощ, когато се молел, му се явил Христос, осиявайки го със светлината на Своята слава, и го увещал да не се бои от мъченията, но безстрашно да върви към своя подвиг. Когато Сава втори път бил отведен на разпит и ту с ласкателство, ту с уговорки, ту с жестоки мъчения го принуждавали да се поклони на идолите, но той не се подчинявал на мъчителите, го хвърлили в реката, където се удавил и завършил подвига на своето мъченичество, достигайки тихото пристанище на Христовото Царство.", "date": "2018.04.24", "title": "Мчк Сава Стратилат и 70 войни с него"}
{"url": "http://www.cross.bg/rodeni-na-april-1573235.html", "text": "/КРОСС/Лили Иванова, певицаВилхелм Краус, бизнесмен, министър на транспорта в правителството на Иван КостовВиолета Марковска, актрисаКрасимир Радков, актьорНиколай Пенчев, бивш областен управител на МонтанаНиколай Стоянов, писател, основател и председател на фондация “Балканика”Проф. Снежана Начева, бивш конституционен съдия ", "date": "2018.04.24", "title": "Родени на 24 април"}
{"url": "http://www.cross.bg/tema-zhivo-zaplata-1573238.html", "text": "/КРОСС/ БНТ, „Денят започва\"Тема: Решение. Какво да направим със старите автомобилни гуми?Тема: Парното. Каква да е формулата за дяловото разпределение в сметките за парното?Тема: Дупки за пълнене. На живо от Варна - защо заместник-председателят на Народното събрание Веселин Марешки се зае да пълни дупките по пътищата в морската столица?Тема: Позицията на опозицията. Социалните проблеми и решенията на опозицията - Антон Кутев от БСПТема: Сигурност. Сигурността и вътрешният ред - министър Валентин РадевТема: Заплатите на депутатите. Каква да е депутатската заплата - сметките на икономиститеТема: В ритъм. На живо - най-добрите барабанисти от военните оркестри в едно зрелищно изпълнениеБТВ, \"Тази сутрин\" Тема: Защо младежки форум от българското европредседателство завърши с танцьорки и алкохол?Тема: Завръщат ли се мутренските години. Разказ на блогъра Иво Мирчев за сблъсъка му с охранителиТема: Бавени ли са умишлено документи за строителството и изнудвани ли са инвеститори? Отговорът на пиара на район „Младост\" Петър КърджиловТема: Отново агресия в училище. На живо от Сливен: Защо се стигна до саморазправата?Тема: Ексклузивно - полицайката-жертва на футболно хулиганство пред bTV. Какво наказание очаква младежа, който я рани със самоделна бомбичка? Коментар на адвоката на Йордан ИсаевТема: Има ли координирана атака срещу президента Румен Радев? И колко трябва да бъде депутатската заплата? В студиото лидерът на БСП Корнелия НиноваТема: Как ще променят работата на ТЕЛК-овете? И ще бъдат ли чути исканията на родителите на деца с увреждания? Гостува Хасан АдемовТема: На живо от Лондон: Последни новини за третото дете в кралското семейство на Кейт и УилямТема: Орлин Павлов за първия си самостоятелен албум и предстоящото си турнеНова телевизия, „Здравей, България\"Тема: Ексклузивно: собственикът на \"Левски\" Спас Русев. Как може да спре войната по стадионите?Тема: Още сигнали за рекет в \"Младост\" и от други бизнесмени. Говори шефът на новия антикорупционен орган Пламен ГеоргиевТема: Направи си сам! Кой запълва дупките по улиците със собствен бетон?Тема: Шокиращ рекорд! Най-скъпото парно за целия отоплителен сезон се оказа през месец март! Как е възможно? Омбудсманът Мая Манолова срещу \"Топлофикация\"Тема: Професия: обирджийка. Крадлата на рокли с турне в магазините по морето. На живо - още разкази на обраниТема: И премиерът против връщането на пушенето на закрито. А законът продължава да се нарушава. Докога?Тема: Протестите на музикантите от БНР продължават. Кой ще чуе музиката... и исканията им?Тема: Живот на сцената. Силвия Кацарова празнува рождения си ден с Никол Станкулова ", "date": "2018.04.24", "title": "Теми и гости в ефира днес"}
{"url": "http://www.cross.bg/chasa-sofiya-zala-1573239.html", "text": "/КРОСС/ София.", "date": "2018.04.24", "title": "Предстоящи събития в страната за 24 април"}
{"url": "http://www.cross.bg/toronto-politziyata-suobshti-1573241.html", "text": "/КРОСС/ По-рано полицията съобщи за деветима загинали и 16 ранени при инцидента, който стана на оживено кръстовище в северната част на града в 13:30 ч. а местно време. Ванът се качил на тротоара и започнал да блъска пешеходците. Полицията задържа водача Алек Минасян, 25-годишен жител на предградието Ричмънд хил.Началникът на полицията заяви, че мотивът за нападението все още не е известен. Той уточни, че въз основа на свидетелските показания действията категорично изглеждат преднамерени. Сандърс посочи, че полицията няма предишна информация за задържания. Същевременно канадското министерство на обществената сигурност заяви, че настоящият инцидент няма връзка с националната сигурност.Според телевизия Ен Би Си, която се позовава на американски и канадски представители на силите за сигурност, психическо заболяване, а не тероризъм, е водещата теория за нападението в Торонто.На този етап няма информация за пострадали българи, съобщи за bTV Петър Крайчев, консул на България в Торонто. Той предостави и телефон за връзка в консулството – 001 4168 921 738, като призова той да се използва по целесъобразност. ", "date": "2018.04.24", "title": "10 станаха жертвите на нападението с ван в Торонто"}
{"url": "http://www.cross.bg/vestnikut-bani-danni-1573240.html", "text": "/КРОСС/ \"Властта отне минералните бани от пациентите\", пише \"Дума\" на първа страница. И пояснява: кабинетът прехвърли апетитните имоти, минералните бани, в \"Овча купел\" и Горна баня на столичната община, допълва вестникът. ", "date": "2018.04.24", "title": "Преглед на печата днес "}
{"url": "http://www.cross.bg/printz-keiit-yilyam-1573258.html", "text": "/КРОСС/ Лиза Люис, американка: Прекрасно беше да ги видим да излизат и да помахат. Сега вече знам защо лондончани ги обичат и изобщо англичаните. Толкова е вълнуващо!Софи Филипс, медицинска сестра: Щастлива съм и мисля, че е удивително, като се има предвид, че тя роди само шест часа по-рано. Тя наистина е страхотна жена.След това Уилям и Кейт се върнаха обратно в сградата, за да вземат столчето на бебето и да отпътуват към двореца Кенсингтън. Най-малкият принц се роди вчера в 11:01 местно време. Знае се неговото тегло от 3.8 кг, но не и името му.Съобщение за раждането на новия принц беше поставено пред Бъкингамския дворец, както традицията повелява. Съобщението ще стои там 24 часа. ", "date": "2018.04.24", "title": "Кейт Мидълтън напусна болницата след раждането на третото си дете"}
{"url": "http://www.cross.bg/nagrada-lili-ivanova-1573259.html", "text": "/КРОСС/ Дипломираната медицинска сестра започва работа в психиатричната болница в Бяла, а през 1961 г. се мести в София. Там тя е включена в концерт на Вили Казасян и неговия състав „Студио В“ в концертна зала „България“. Основните  участия през този период са като подгряваща певица в участията на оркестър „Мелодии“, в които утвърдените имена са Емил Димитров и Мария Косева. Истинският  възход започва с втория  брак, който е с пианиста Иван Пеев, наречен наскоро от нея \"единствената ми голяма любов\". Именно Пеев моли топ композитора за онова време Йосиф Цанков да напише песен за съпругата му и така излиза първият голям хит на Лили \"Събота вечер\". Оттук нататък пътят на примата към голямата слава е отворен.  Наградите  са над 20, като първата от тях получава отново извън България - в Братислава през 1966 година - първа награда “Златният ключ” за песента “Адажио”. Следват още Първа награда от фестивала във Варшава (1967 г), награда за най-добър изпълнител на фестивала в Барселона (1968 г.), “Златна плоча” за най-много продадени плочи в собствената си държава от MIDEM в Кан, Франция (1969 г.), “Златна плоча” от “Olimpiada de Musica Pop” в Атина (1970 г.), трета награда на фестивала в Рио де Жанейро, Бразилия (1970 г.), трета награда с песента “Панаири” в Токио (1973 г.). През 1996 г. Лили Иванова е удостоена с голямата награда “Златен Орфей” за цялостен принос. Броят на концертите на Лили Иванова в България, Русия, Барселона, Атина до Рио де Жанейро, Чили, Куба, Токио е над 10,000. До момента 39 издадени албума, над 120 сингъла и различна продукция, издадена в Румъния, Турция, Испания, Германия.Няма българин, който да не се е трогвал на вечните  хитове \"Наше лято\", \"Хризантеми\", \"Вечност\", \"За тебе бях\", \"Осъдени души\", \"Камино\".\n\t\t\t\t\t ", "date": "2018.04.24", "title": "Лили Иванова на 79 (видео)"}
{"url": "http://www.cross.bg/evolution-drygi-govori-1573260.html", "text": "/КРОСС/Tурнето EVOLUTION включва 38 спирки, част, от които е и България с концерт на 1 юли в зала 1 на НДК.Европейското турне на поп звездата ANASTACIA стартира преди броени в Холандия. Турнето, носещо името на най-новия албум на американската дива - EVOLUTION, включва над 38 спирки. Сред тях са Люксембург, Германия, Швейцария, Италия, Чехия, Унгария, Великобритания, Финландия и още много други.Концертът ѝ в България ще се проведе на 1 юли в зала 1 на НДК. Аnastacia ще зарадва почитателите с най-големите си хитове, като Left Outside Alone, Not That Kind, Paid My Dues, Sick and Tired и I'm Outta Love. Разбира се, ще чуем и песни от седмия ѝ студиен албум EVOLUTION.Evolution олицетворява силата на Anastacia да продължи напред, въпреки коварния рак, с който се бори два пъти през 2003 и 2013 година. Приема завръщането му като мисия, за да говори и пее свободно за него пред други хора, които страдат от заболяването или обичат творчеството ѝ - истинско и (категорично) нехарактерно. Любимата ѝ песен от албума е Stamina, защото всички имат нужда от \"stamina\" в живота си (в превод - възможността да продължиш, да устоиш и да имаш физическа и психическа воля), както и песента Boxer, заради смелостта да поемаш ударите и да не позволяваш някой от тях да те повали.„Във всяка песен от албума има власт. Искам моята музика да говори на хората, да им помага, когато минават през труден период и да им покаже, че всичко е възможно. Можеш да оцелееш, да еволюираш. Погледнете ме!\", споделя Аnastacia.Билети за концерта могат да бъдат закупени на цени от 55 до 130 лева в мрежата на Eventim.bg и касите в бензиностанции OMV. ", "date": "2018.04.24", "title": "АNASTACIA стартира европейското си турне"}
{"url": "http://www.cross.bg/andreev-zhelyaz-informatziya-1573261.html", "text": "/КРОСС/ ", "date": "2018.04.24", "title": "Желяз Андреев: Договорът за правна помощ със САЩ не дава никаква защита на българите"}
{"url": "http://www.cross.bg/siriya-ataka-bila-1573247.html", "text": "/КРОСС/ Журналистът е направил интервюта с много от местните жители. Те разкрили, че изобщо не е имало химическа атака и тя е била фалшификат.Освен това, по думите им, терористите в Дума “тренирали”, правейки опити с хлор върху хората, а после снимали това на видео, за да изготвят “доказателства” за атака. Кореспондентът подчерта, че самият той не знае истината, но пък и няма основания да не се доверява на разказите на местните хора в Сирия.“Записът” с химическа атака стана повод за страните от Запада да нанесат масиран удар по Сирия.През нощта на 14-ти април САЩ, Великобритания и Франция нанесоха удар по правителствените обекти на Сирия.\n\t\t\t\t\t", "date": "2018.04.24", "title": "ZDF от мястото на събитието: “Химическата атака” в Сирия е била инсценирана (видео)"}
