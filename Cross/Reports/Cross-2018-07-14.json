{"url": "http://www.cross.bg/belgiya-zapisa-gorchiv-yspeh-na-mondiala-trugva-si-s-bronz-1579156.html", "text": "/КРОСС/ Белгийският национален отбор пренаписа футболната си история в един от най-тъжните си мачове. \"Червените дяволи\" спечелиха битката за третото място на Световното първенство срещу Англия и записаха най-високото си постижение на най-престижния футболен форум, съобщава спортния сайт Гонг, бг.Но успехът с 2:0 със сигурност леко горчи на момчетата на Роберто Мартинес. Причината е, че те бяха скритият фаворит за световната титлазаради страхотното си представяне на шампионата, но след загубата от Франция трябваше да се утешат само с бронза.Колкото до англичаните, те изравниха второто си най-добро постижение на световен шампионат. Те пак останаха четвърти, както и на Мондиал 1990 в Италия, а изкачването на световния връх от 1966 г от тяхна страна продължава да е недостижим за \"трите лъва\".Головете за победителите в този мач реализираха Тома Мюние в самото начало и Еден Азар в самия край. Тази развръзка донесе щастие за Хари Кейн, който почти 100% е сигурен, че ще завърши като голмайстор на Световното. Най-близо до него беше Ромелу Лукаку, но белгиецът не се разписа в този мач, въпреки че имаше шансовете. ", "date": "2018.07.14", "title": "Белгия записа горчив успех на Мондиала, тръгва си с бронз"}
{"url": "http://www.cross.bg/padnalo-godishno-deteto-1579151.html", "text": "/КРОСС/ 3-годишно момиченце е паднало от тераса в Харманли в събота. Детето откарано по спешност в хасковската болница, съобщава БНР. Момиченцето се покатерило по необезопасен парапет на терасата и паднало от около 2 метра височина. Детето е с травма на черепа и ще бъде транспортирано в специализирана клиника в Пловдив.", "date": "2018.07.14", "title": "3-годишно дете падна от тераса в Харманли"}
{"url": "http://www.cross.bg/subranie-narodnoto-beshe-1579153.html", "text": "/КРОСС/ Над 4000 граждани посетиха Народното събрание в Деня на отворени врати. Най-малкият посетител беше на 6 месеца, а най-възрастният - на 86 години.През целия ден председателят на Народното събрание Цвета Караянчева посрещаше в пленарната зала гостите, сред които и много млади хора. Тя отговаряше на техните въпроси, свързани с работата на парламента, и с проблеми, които ги вълнуват. Всеки, който пожела, можеше да се снима на председателската трибуна и да удари парламентарния звънец.Денят на отворени врати беше по повод 27 години от приемането на Конституция на Република България от Седмото велико народно събрание. В парламента беше изложен оригиналът на основния закон, предоставен от  Държавна агенция „Архиви\". Посетителите можеха да разгледат изложба на фоторепортера Велислав Николов със знакови моменти от гласуването на Конституцията, както и постоянната експозиция, свързана с историята на Народното събрание.Младите гости получаваха книжки и дискове с филм, посветени на историята на парламентаризма у нас. ", "date": "2018.07.14", "title": "Бебе на 6 месеца стана най-малкия посетител на Парламента"}
{"url": "http://www.cross.bg/lipnik-dvama-tazi-1579146.html", "text": "/КРОСС/ Двама души се удавиха във водоеми в Русенска област само за няколко часа. Единият от тях е потънал във водите на лимана на Пристанище Запад тази сутрин.Той е служител на пристанището. По първоначална информация инцидентът е станал по време на работа. Какви са причините за злополука все още се изяснява.Тялото му в момента се издирва от Гранична полиция.Тялото на другия мъж е изплувало тази сутрин в езерото Липник край русенското село Николово. Сигналът е подаден от рибари. По непотвърдена информция това е мъж от селото. Причината за удавянето се изяснява от полицията. Езерото Липник е забранено за къпане и няма спасител. ", "date": "2018.07.14", "title": "Двама удавени в Русенско за часове"}
{"url": "http://www.cross.bg/smetki-prilagane-bankovi-1579150.html", "text": "/КРОСС/ От Националната агенция за приходите съветват гражданите да не забравят да проверяват дали са платили задълженията си към държавата, за да не се окажат с блокирани банкови сметки и да изпаднат в невъзможност на картови разплащания. Най-бързо и лесно проверка може да се извърши с персонален идентификационен код/ПИК/ издаван от НАП.От Агенцията напомнят за продължаващите и през летните месеци действия по прилагане способите за принудително събиране. НАП и публичните изпълнители в дирекция „Събиране\" използват различни канали за информиране на клиентите си за техните задължения, вкл. телефонни обаждания, електронни съобщения и съобщения за доброволно плащане за установените и изискуеми данъци и осигуровки. Спрямо тези лица, които не се отзоват се налага да се пристъпи към прилагане на принудителни способи - най-често запор банкови сметки и трудови възнаграждения.Като крайна мярка Агенцията прилага изземването на движимо и недвижимо имущество, което реализира чрез провеждането на търгове с тайно или явно наддаване. С приходите от тях се покриват частично или напълно публични задължения на собствениците им. В дирекция „Събиране\" при ТД на НАП Пловдив за първите шест месеца на 2018г. са проведени 361 търга, като събраните суми от продажби са 2 285 139,79 лв. В сумата са включени приходи от продажби на поземлени имоти, движими вещи, МПС и приходи от възлагане на съсобственик.", "date": "2018.07.14", "title": "НАП: Проверявайте задълженията си, блокираме сметки"}
{"url": "http://www.cross.bg/zhivotni-raiiona-komisiya-1579147.html", "text": "/КРОСС/ Министърът на земеделието Румен Порожанов ще се срещне с протестиращите от Ямболски села животновъди, съобщиха от пресцентъра на МЗХ.Собствениците на животни недоволстват заради евтаназията на добитък в района. Причината за наложителното избиване на животни е огнище на чума. Вчера бяха умъртвени 1200 животни. Протестиращите засега не допускат ветеринарите до фермите, за да евтаназират и останалалия добитък. Станалата популярна в социалните мрежи баба Дора от село Шарково призова министъра да дойде в района и „спре тази лоша работа\". Очаква се в понеделник в България да пристигне комисия от Главна дирекция САНКО на Европейската комисия.Дирекцията отговаря за здравеопазването на животните и ще провери как българските ветеринарни власти спазват европейските регламенти за справяне със заразните заболявания при животните. ", "date": "2018.07.14", "title": "Земеделският министър на крака при протестиращите животновъди"}
{"url": "http://www.cross.bg/horata-dnes-bulgariya-1579154.html", "text": "/КРОСС/ БСП излезе днес с официално становище по повод масовото евтаназиране на животни в Странджанско. Посещението на министър Порожанов е закъсняло. Още преди седмици народни представители от БСП за България предупредиха за случващото се. Животните вече са избити, поминъкът на хората е отнет, се казва в официалната позиция на левицата. Даваме си сметка, че когато тръгне опасна зараза, мерки трябва да се вземат. Но въпросите днес са повече от отговорите и ние ще настояваме г-н Порожанов да даде отговори пред Народното събрание.Ще се срещнем със засегнатите стопани, с кметове, с европейските експерти, които пристигат в България, за да установим истината, да помогнем на хората от региона и да се потърси отговорност на виновните лица. ", "date": "2018.07.14", "title": "БСП  иска разследване за убитите животни в Странджа "}
{"url": "http://www.cross.bg/tarkan-punar-tyrskata-1579155.html", "text": "/КРОСС/ Турската поп звезда Таркан стана татко на дъщеричка, Това обяви самият певец в профила си в Instagram в събота. Малката Лия се появила на бял свят на 12 юли в Германия, където са родени и певецът и съпругата му Пънар Дилек. \"Тооооолкова сме щастливи, че не можем да го опишем с думи\", споделя Таркан в поста си.Гордите родители сключиха брак през 2016 г. Запознават се след концерт на Таркан в Германия. Пънар е фенка на изпълнителя много години преди да го срещне на живо. ", "date": "2018.07.14", "title": "Турската поп звезда Таркан стана татко"}
{"url": "http://www.cross.bg/radev-godishninata-priemaneto-1579137.html", "text": "/КРОСС/ Днес, повече от всякога, сме призвани да отстояваме демократичната, правова и социална държава, която често е поставяна на изпитание. Това се посочва в поздравителен адрес на президента Румен Радев по случай 27-годишнината от приемането на Конституцията на Република България, съобщиха от прессекретариата на държавния глава.Адресът е произнесен на Конференцията, посветена на 27-годишнината от приемането на Конституцията на Република България,", "date": "2018.07.14", "title": "Румен Радев: Призвани сме да отстояваме демократичната, правова и социална държава"}
{"url": "http://www.cross.bg/nansi-sinatra-frank-1579139.html", "text": "/КРОСС/ Нанси Синатра - първата от четирите съпруги на певеца и актьор Франк Синатра и майка на трите му деца, почина на 101-годишна възраст, съобщиха Ройтерс и Асошиейтед прес. \"Майка ми почина мирно на 101-годишна възраст\", оповести на страницата си в Туитър дъщеря й, която също се казва Нанси Синатра. Майка й бе омъжена 12 години за една от най-големите знаменитости на 20-и век. Франк Синатра се е снимал в редица блокбастъри, като \"Оттук до вечността\" и \"Момчета и кукли\", а като певец е известен с изпълнението на легендарни песни, сред които \"New York, New York\". Двамата са родом от Ню Джърси и имат три деца. Развеждат се, след като Франк има редица извънбрачни връзки, които стават публично достояние. Той се оженва за холивудската актриса и секс бомба Ава Гарднър само 10 дни след развода си с Нанси Синатра. Нанси и Франк обаче остават близки приятели до неговата смърт от инфаркт през 1998 г. на 82-годишна възраст. Нанси не се омъжва повторно и води тих и спокоен живот в Бевърли хилс, Калифорния, като фокусира вниманието си върху благотворителна дейност.", "date": "2018.07.14", "title": "На 101-годишна възраст почина Нанси Синатра"}
{"url": "http://www.cross.bg/silno-zemetresenie-razlyulya-italiya-1579136.html", "text": "/КРОСС/ Земетресение с магнитуд 4.5 по скалата на Рихтер беше регистрирано в южната част на Италия, съобщиха италиански медии, цитирайки данни на Геологическата топографска служба на САЩ.Епицентърът на труса е на километър югозападно от малкото градче Дзамброне в административния регион Калабрия. Дълбочината му е на близо 60 километра.Земетресението е усетено в няколко населени места в Калабрия.   ", "date": "2018.07.14", "title": "Силно земетресение разлюля Италия"}
{"url": "http://www.cross.bg/edin-zaginal-i-trima-raneni-sled-katastrofa-kraii-veliko-turnovo-1579143.html", "text": "/КРОСС/ Пътният инцидент между маршрутка и тежкотоварен автомобил след разклона за село Пушево е станал в 14.24 часа, съобщават от МВР. По първоначални данни камионът е спукал гума, шофьорът е загубил контрол над движението и странично ударил микробус, превозващ хора. И двете превозни средства са извън пътното платно. Веднага към мястото на инцидента са насочени екипи на Пътна полиция и Спешна помощ. Обстоятелствата се изясняват.  ", "date": "2018.07.14", "title": "Един загинал и трима ранени след катастрофа край Велико Търново   "}
{"url": "http://www.cross.bg/pytin-trump-sreshtata-1579138.html", "text": "/КРОСС/ Срещата на президента на Русия Владимир Путин и президента на САЩ Доналд Тръмп може по протокол да продължи до три часа. За това информира РИА «Новости» и оповестява графика, публикуван в официалното приложение на срещата на високо равнище.Срещата ще се проведе в Хелзинки на 16 юли. Сутринта Тръмп ще се срещне с финландския президент Саули Нийнистьо. Срещата на Путин с ръководителя на Финландия ще се проведе след разговора с Тръмп.\"Тет-а-тет\"-а Путин и Тръмп ще започне в 13.15, а между Путин и Саули Нийнистьо ще започне в 16.30\", - съобщава в приложението.Трябва да се отбележи, че по време на срещата на Путин и Тръмп е включен и часът на пресконференцията, по време на която президентите ще отговорят най-малко на четири въпроса.", "date": "2018.07.14", "title": "Публикуваха разписанието на срещата между Путин и Тръмп по часове"}
{"url": "http://www.cross.bg/zavedeniya-valeri-varna-1579144.html", "text": "/КРОСС/ Вицепремиерът Валери Симеонов продължава акция \"Шум\" по морето. В своя Facebook профил той обяви, че след проверките на заведения в Слънчев Бряг, София и Бургас за непозволени децибели в нощните часове, инспекция е направена и във Варна и региона.\"Оказа се, че проверките в София и Бургас не са повлияли на местните радетели на развлекателната индустрия. Бяха проверени заведенията от Алея Първа на Морската градина, където е съсредоточен нощният живот на града. Навсякъде беше спряно озвучаването като бяха съставени констативни протоколи и предписания на: Куба бар, Пунта Кана, Кубо, Макалали, както и бар Брик (срещу Фестивалния център)\", пише Валери Симеонов. \"Беше проверен и комплекс „Златни пясъци\", където не бяха констатирани сериозни нарушения с изключение на ресторант ВДелфин и още няколко заведения от открит тип. Два часа по-късно бяха отново проверени заведенията от Алея Първа, където всички обекти бяха спрели озвучаването с изключение на Макалали. На клуба беше съставен акт и предстои налагането на сериозни санкции\", отбелязва още вицепремиерът.\"Проверките бяха извършени със съдействието на органите на РЗИ Варна, икономическа полиция и ОДП Варна. В по-голямата част от случаите на проверките беше оказано пълно съдействие от управителите и собствениците на заведенията. В случаи на нарушения на гореспоменатите заведения, очакваме сигнали на телефона към политическия ми кабинет - 02 940 30 03. Както и за нарушения от цялата страна\", призовава Симеонов.\"За пореден път бяха установени и неправомерно издавани категоризации на заведения върху пясъчната ивица на плажовете от Министерство на туризма, за които следващата седмица ще бъде сезирана Прокуратурата\", завършва публикацията си Валери Симеонов.Междувременно министърът на туризма Николина Ангелкова отговори задочно на Валери Симеонов - също с пост във Facebook.\"Във връзка с публикации в социалните мрежи уточнявам, че Министерство на туризма не е издавало категоризации на самостоятелни заведения за хранене и развлечения на плажната ивица във Варна. Според действащото законодателство Министерството на туризма категоризира хотели с категория 3,4 и 5 звезди и прилежащите към тях заведения, както и самостоятелни заведения за хранене и развлечения с категория 4 и 5 звезди. Самостоятелни заведения за хранене и развлечения с категория 1,2 и 3 звезди се категоризират от общините\", пише още министър Ангелкова.", "date": "2018.07.14", "title": "Валери Симеонов премести акция \"Шум\" във Варна и региона"}
{"url": "http://www.cross.bg/ofitzerov-navalni-kirovles-1579140.html", "text": "/КРОСС/ Руският бизнесмен Пьотр Офицеров, съратник на опозиционера Алексей Навални, осъден заедно с него по скандалното дело \"Кировлес\", скоропостижно почина на 43-годишна възраст, съобщи Би Би Си. Първа съобщи за смъртта му чрез Туитър опозиционната журналистка Евгения Албац, след това информацията бе потвърдена от адвоката на Офицеров Светлана Давидова. Причината все още не се знае. В началото на седмицата бе съобщено, че бизнесменът е влязъл в болница поради черепно-мозъчна травма. Приятели на покойния пишат скръбни съобщения на страницата му във Фейсбук и поднасят съболезнования на семейството. Офицеров остави пет деца. Офицеров бе обявен за съучастник на Навални в процеса по делото за злоупотреба със средства на руското държавно предприятие за експлоатация на горите \"Кировлес\".", "date": "2018.07.14", "title": "Мистериозно почина съратник на Навални, баща на пет деца"}
{"url": "http://www.cross.bg/obrazovanie-plovdivska-diploma-1579142.html", "text": "/КРОСС/ Петима зрелостници от Пловдивска област, които завършват средното си образование с пълно отличие и имат и други изяви с призови места, са предложени за национална диплома, информира Марица.бг. Номинациите се правят от директорите на училищата и се изпращат в МОН от Регионалното управление по образование. Сред номинираните от Пловдивска област е отличничката в тазгодишната кампания за държавните зрелостни изпити - Даяна Михайлова. Тя получи пълни шестици на трите матури, на които се яви - по български, история и английски. Възпитаничката на СУ „Васил Левски\" в Карлово е ръководила ученическа компания и благотворителни инициативи, била е кмет за един ден. Сред кандидатите от Пловдивска област са две ученички на Математическата гимназия, които са с по две кръгли шестици на матурите и пълно отличие в дипломите. Таня Оцетарова е с успехи от много международни състезания, като за най-голямото си постижение самата тя счита наградата от Американското математическо общество, присъдена за разработка в областта на комбинаторната геометрия. Цветомира Памукчиева също има изявени интереси в науката, като освен това е активен доброволец. За национална диплома са предложени и двама от четиримата пълни отличници на випуск 2018 в Английската. Давид Спасов е с отлична оценка от националната олимпиада по история. Иван Кабаджов пък е отличник от националната олимпиада по физика, има призови места на състезанието „Математика без граници\" и е участвал активно в училищни проекти. Наградата се дава от 1996 г. ежегодно, като има изключително и само морална стойност. Национална диплома се връчва на ученици в годината на завършване на средното образование за постигнат общ успех 6.00 и едно или повече отличия, получени в 11. или в 12. клас от класиране на първо, второ или трето място на национални или международни олимпиади, състезания и конкурси в областта на науката, технологиите, изкуствата или спорта.", "date": "2018.07.14", "title": "Петима пълни отличници чакат национални дипломи"}
{"url": "http://www.cross.bg/peshterata-taiivan-kynan-1579141.html", "text": "/КРОСС/ Загиналият по време спасителната операция в пещерата Tham Luang в Тайван серж.Саман Кунан беше погребан с почести в родния му край. Бившият морски тюлен се включи като доброволец в акцията. Той участваше в операцията по доставка на кислород за блокираните в пещерата деца, но на връщане неговата собствена бутилка с въздух се оказа недостатъчна за да излезе невредим от лабиринтите.Крал Рама Х издаде специален указ, с който посмъртно произвежда Саман Кунан в офицерско звание лейтенант. ", "date": "2018.07.14", "title": "Изпратиха с почести загиналия морски тюлен в пещерата в Тайван"}
{"url": "http://www.cross.bg/zlopolyka-rabotnik-trydova-1579145.html", "text": "/КРОСС/ Работник е загинал при трудова злополука в рудник край село Кошава. Инцидентът е станал вчера при срутване на гипсова облицовка от тавана на галерия, съобщиха от полицията във Видин. 44-годишният мъж е от областния град. В момента тече разследване за причините за трудовата злополука.", "date": "2018.07.14", "title": "Работник загина при трудова злополука"}
{"url": "http://www.cross.bg/hapche-muzhete-proizvodstvoto-1579129.html", "text": "Прототипът на мъжкото противозачатъчно хапче влияе на  възпроизводителните хормони при мъжете да се понижат до нива, за които е  известно, че спира производството на сперматозоиди.Капсулата, вземана веднъж дневно, безопасно потиска репродуктивните  хормони при мъжете, което я прави привлекателен кандидат за мъжко  противозачатъчно хапче, според едно проучване, .След около месец лечение с прототипа на новото хапче,  наречено диметандролон ундеканоат или DMAU (dimethandrolone  undecanoate), са регистрирани намалени нива на хормоните, включително  тестостерон, които са необходими за производството на сперматозоиди.  През това време нито един от 83-та мъже, участващи в теста, не е показал  тревожни симптоми, които могат да възникнат при драматичен спад на  тестостерона, съобщиха изследователите на годишната среща на  Ендокринното общество.", "date": "2018.07.14", "title": "Тестват противозачатъчни хапчета за мъже"}
{"url": "http://www.cross.bg/vrati-karayancheva-tzveta-1579133.html", "text": "/КРОСС/ Председателят на Народното събрание Цвета Караянчева посрещна първите посетители в Деня на отворени врати на парламента. Сред тях бяха момичетата от волейболния и баскетболния отбор на клуб „Локомотив  София\", студенти по българска филология от СУ „Св. „Климент Охридски\" и по публична администрация от УНСС.\"Добре дошли в българския парламент в седмицата, в която честваме подписването на новата Конституция - едно знаменателно събитие, което прави българската държава изключително демократична, дава равноправие и политически плурализъм\", обърна се председателят на парламента към гостите. Тази сграда има много история, но и много бъдеще, защото много млади хора я посещават, черпят от извора, от историята, допълни Цвета Караянчева. Тя им показа оригинала на Конституцията, приета от Седмото велико народно събрание на 12 юли 1991 г. Трябва да бъдете  горди, че имаме такава история, че имаме подписана демократична Конституция и че живеем в една свободна, демократична и европейска България, подчерта председателят на парламента.Цвета Караянчева покани гостите в пленарната зала и им разказа как работи парламентът и как се приемат законите на нашата страна.Младите посетители получиха книжки и дискове с филм, посветени на историята на парламентаризма у нас.В Народното събрание е изложен оригиналът на Конституцията, предоставен от  Държавна агенция „Архиви\", и е представена изложба на фоторепортера Велислав Николов със знакови моменти от гласуването на основния закон. Денят на отворени врати  ще продължи до 16.00 часа. ", "date": "2018.07.14", "title": "Млади спортисти си тръгнаха с подаръци от Парламента в Деня на отворени врати"}
{"url": "http://www.cross.bg/dolara-knigata-miln-1579135.html", "text": "\r\n/КРОСС/ Рисунка на карта от 1926 година, изобразяваща въображаемия свят на Мечо Пух, беше продадена за рекордните 570 хил. американски долара. Рекордната сума е достигната при наддаване в Лоднон, организирано от международната аукционна къща „Сотбис“. Автор на картата, нарисувана с молив, е английският карикатурист и илюстратор на книги Ърнест Хауърд Шепърд (1879 – 1976), който се сдобива със световна слава благодарение на илюстрациите към книгата на Алън Александър Милн (1882 – 1956) за симпатичното известно в цял свят мече на име Пух. По всяка вероятност за създаването на картата на Стоакровата гора, където се развива действието на книгата за Мечо Пух, е помагал и сина на Милн Кристофър Робин, тъй като върху листа с размери 380 на 449 мм ясно се вижда следният надпис: „Нарисувано от мен, а господин Шепърд помогна“. Заплатената от анонимен колекционер сума от 570 хил. долара значително надхвърля предишния рекорд от 415 хил. долара, заплатени през 2014 година за друга оригинална илюстрация към книгата на Милн. Освен оригиналната илюстрация на Стоакровата гора, във вторник „Сотбис“ продаде още четири оригинални рисунки към популярната детска книга на обща стойност 645 хил. долара.", "date": "2018.07.14", "title": "Илюстрация към Мечо Пух беше продадена за рекордните 570 хил. долара "}
{"url": "http://www.cross.bg/flash-samsung-nand-1579122.html", "text": "/КРОСС/ Корейският производител Samsung Electronics ще инвестира милиарди долари в развитие на технологията за памети от типа NAND флаш и разширяване на производството, съобщи Digitimes.com.През настоящата година компанията ще изразходва около 6,4 млрд. долара в NAND флаш технологии и производство, а през следващата година ще добави още 9 млрд. долара инвестиции.Усилията на Samsung са насочени основно към разширяване на производството на 3D NAND флаш памет в корейския град Пионгтек и в китайския Сиан, което ще позволи на компанията да запази лидерството си на пазара. ", "date": "2018.07.14", "title": "Samsung влага още $15 млрд. в производство на флаш памети"}
{"url": "http://www.cross.bg/ypravlenie-dogovori-ministura-1579131.html", "text": "/КРОСС/ Ректорите на държавните висши учебни заведения да сключват договори  за управление с министъра на образованието и науката. Това предложение  на министъра на образованието и науката Красимир Вълчев за промяна в  закона за висшето образование бе подкрепено от  Съвета на ректорите, чието заседание се проведе в Бургаския свободен  университет. Договорите ще съдържат показатели за изпълнението на програма, ориентирана към развитието на висшето училище. В момента ректорите имат недостатъчно правомощия, което създава  проблеми както за стратегическото управление, така и невъзможност да се  провеждат политики на развитие. С договорите за управление ще се изяснят  отговорностите и задълженията им, каза министър  Вълчев.Кандидатите за ректори отново ще бъдат излъчвани от Общото събрание  на съответното висше училище, но след като имат договор с министъра. Те  ще носят повече отговорности пред обществото - към използването на  публичните ресурси и към репутацията на учебното  заведение. С мениджърските договори ректорите няма да са зависими от  колективните органи на управление, които често се противопоставят на  непопулярни мерки като промяна в структурата на персонала и при  закриването и разкриването на специалности.", "date": "2018.07.14", "title": "Ректорите на държавни ВУЗ-ове ще сключват мениджърски договори с МОН"}
{"url": "http://www.cross.bg/plovdiv-pomosht-yvrezhdaniya-1579125.html", "text": "/КРОСС/ Родители в Пловдив се събраха на протест в подкрепа на майките на деца с увреждания, съобщава Трафик нюз. Протестът се проведе пред сградата на Общината.Десетки майки категорично подкрепиха исканията на протестиращите в София, а именно да се приеме закона за личната помощ и така да се гарантира индивидуална помощ на всеки човек с увлеждания. С присъствието си в центъра на Пловдив родителите напомниха на депутатите, че България е единствената държава у нас, в която трябва ежегодно да доказваш, че детето ти има увреждане.Майките се заканиха, че ще изградят палатков лагер пред пловдивската община, ако държавата не се намеси адекватно и не реши проблема. ", "date": "2018.07.14", "title": "Родителите на деца с увреждания излязоха на протест в Пловдив"}
{"url": "http://www.cross.bg/pensiya-pisma-pensionirane-1579127.html", "text": "/КРОСС/ Националният осигурителен институт (НОИ) ще изпрати 81052 персонални уведомителни писма до всички осигурени лица, които през 2019 г. навършват изискуемата от Кодекса за социално осигуряване (КСО) възраст за пенсиониране и на които не е отпусната пенсия за осигурителен стаж и възраст при условията на ранно пенсиониране.Освен информация за осигурителните им права, в писмата са посочени и документите, които всеки следва да представи заедно със заявлението за отпускане на пенсия.Такава кампания НОИ прави за втора поредна година - през 2017 г. лични писма получиха 82 782 души. Целта на уведомяването е да бъде осигурено достатъчно време на бъдещите пенсионери да се погрижат за набавянето и оформянето на всички необходими документи във връзка с излизането им в пенсия. Това не само осигурява спокойствие на лицата при подготовката на пенсионирането, но и оптимизира самото пенсионно производство. ", "date": "2018.07.14", "title": "НОИ изпраща предупредителни писма към бъдещите пенсионери"}
{"url": "http://www.cross.bg/kiril-tzarskite-ychastva-1579128.html", "text": "/КРОСС/ Негово светейшество Патриарх Кирил пристигна в Екатеринбург, където ще участва в празненствата, посветени на царските дни. В нощта на 16-17 юли патриархът ще ръководи нощно религиозно шествие с дължина 21 километра, съобщи Вести.ру.Главата на Руската православна църква организира днес и среща на Светия синод. На следващия ден ще бъде осветена иконата на Божията майка в Алапаевск. ", "date": "2018.07.14", "title": "Руският патриарх Кирил ще участва в царските дни"}
{"url": "http://www.cross.bg/matematika-rymuniya-ychenitzi-1579132.html", "text": "/КРОСС/ Между 3 и 14 юли в Клуж-Напока, Румъния, се проведе най-престижното  състезание по математика за ученици - 59-тата Международна олимпиада по  математика. В състезанието на 9-10 юли участваха 615 ученици от 109  страни, които решаваха по 3 задачи във всеки от двата дни.Българският  отбор традиционно се представя на ниво се представи много добре,  спечелвайки 5 медала: един златен, три сребърни, един бронзов, както и  една почетна грамота. В отборното класиране България е на 21-о място, а в  рамките на Европейския съюз - на 5-о. Нашите ученици спечелиха следните отличия: Борислав Антов, 11 кл., СМГ - 31 т., златен медалКирил Бангачев, 12 кл., СМГ - 25 т., сребърен медалКонстантин Гаров, 12 кл., ППМГ Бургас, 29 т. сребърен медалИван-Александър Мавров, 11 кл., СМГ - 30 т., сребърен медалАтанас Динев, 12 кл., ППМГ Бургас - 19 т., бронзов медалКристиян Василев, 11 кл., ПЧМГ -12 т., почетна грамотаРъководители на отбора са проф. дмн Петър Бойваленков (ИМИ-БАН), проф. дмн Емил Колев (ИМИ-БАН) и Александър Иванов.Учениците  от СМГ подготвят Румяна Караджова и Петя Тодорова, а тези на ППМГ  „Акад. Н. Обрешков“ Бургас са подговяни от Магдалена Янева и Динко  Раднев, а учителят на Кристиян в ПЧМГ е Таня Стоева.Заключителната  подготовка на отбора се проведе в Пампорово (10-30 юни) от сътрудници  на Института по математика и информатика на БАН, Факултета по математика  и информатика на СУ и други институции и на съвместен лагер-сбор с  отборите на Румъния и САЩ в Бущени, Румъния (1-6 юли), където лекциите  бяха изнесени от ръководствата на трите отбора.", "date": "2018.07.14", "title": "Пет медала за нашите математици на Международната олимпиада в Румъния"}
{"url": "http://www.cross.bg/rybli-rysiya-plashtaniya-1579130.html", "text": " /КРОСС/ В последно време в Русия все по-често се говори за необходимостта да се ограничи използването на американската валута, пише в свой коментар руския сайт Репортер. Този въпрос се обсъжда на правителствено ниво, но в допълнение към представители на правителствените структури, лидерите на водещите банки в страната настояват за дедоларизация на руската финансова система. Например, ръководителят на Външнотърговската банка на Русия Андрей Костин вярва, че е необходимо международните сметки да се обърнат в рубли. Това ще защити руската икономика от външни фактори.Всъщност е доста лесно да се отървете от доларовите плащания на вътрешния пазар. Сега държавата има всички необходими лостове за това. Така че, тя може просто да забрани извършването на сделки в чуждестранна валута за физически и юридически лица. Няма пречки пред това в държавата, достатъчно е само да се направят промени в законодателството. Освен това самите банкери отбелязват намаление на интереса на обикновените руснаци към доларовите депозити. Единственият въпрос е колко подобна мярка като забрана на доларовите плащания в страната наистина ще бъде от полза за  държавата. Особено ако се вземе предвид, че в ежедневния живот доларовите плащания се срещат по-рядко и по-рядко. Сега гражданите активно отварят депозити в рубли, получават заеми в рубли, което също намалява популярността на долара в рамките на страната.Ако говорим за международните разплащания, там ситуацията изглежда много по-сложна. Да се принудят чуждестранните компании и държавите да се разплащат с Русия в рубли и да резервират рубли за извършване на плащания не е толкова просто. Освен това петролът, чийто износ носи най-голямата част от приходите от външната търговия на Русия, се продава и купува на световния пазар за долари. Макар че не толкова отдавна на борсата в Шанхай, фючърсите на петрола се появиха в китайски юан, те не придобиха сериозна популярност. Но основният проблем с превръщането на международните плащания в рубли е нестабилността на валутния курс на рублата. В постсъветския период на вътрешната история рублата е спаднала многократно. Съответно е доста опасно за чуждите държави и дружествата да запазят големи активи в рубли, тъй като те могат да се обезценят няколко пъти поради различни обстоятелства. Между другото, Русия не е единствената страна в постсъветското пространство, която говори за отказа да използва американската валута. Наскоро министърът на националната икономика на Казахстан Тимур Сюлейменов обяви успешния преход към националната валута. Според него както населението, така и бизнесмените използват долара все по-малко. Тоест, в евразийското пространство, а след това в глобален мащаб, де-доларизацията наистина има известни перспективи. С течение на времето позициите на щатската валута може сериозно да отслабнат, макар че е малко вероятно да очакваме този ефект в обозримо бъдеще. Преходът до разплащанията само в рубли ще стане възможен, ако руската икономика стане наистина силна и стабилна. ", "date": "2018.07.14", "title": "Защо Русия иска да се избави от долара?"}
{"url": "http://www.cross.bg/bili-teglo-kilogrami-1579120.html", "text": "/КРОСС/ Половината от пълнолетните американци се опитват да отслабват, след като  наднорменото тегло се оказва един от големите здравни проблеми на САЩ, предаде агенция Франс прес. Агенцията цитира голямо национално проучване, осъществено от Центровете за контрол и превенция на болестите на САЩ. Според техни данни 40% от населението на страната е страдало от затлъстяване през 2015-2016 г. Процентите скачат на 70, ако бъдат включени и американците, които са с наднормено тегло.От направеното проучване ставало видно, че излишните килограми са широко споделяно притеснение сред гражданите на САЩ.В групата на над 20-годишните, 49% от анкетираните са признали, че са се опитвали да отслабват през последните 12 месеца. От тях 42% били мъже и 56% - жени.60% от дамите във възрастовата група на 40-59-годишните са се опитвали да свалят килограми. Колкото били по-високи доходите на респондентите, толкова тревогите за теглото им се оказвали по-големи.Но опитите за отслабване не се ограничавали само до хората с проблем с теглото. Една четвърт от американците с нормален индекс на телесната маса са се опитвали също да топят килограми.Упражненията и консумацията на по-малко храна са били двете най-често срещани стратегии за загуба на тегло, като всяка от тях е използвана от около 63% от хората, които се опитват да отслабнат.Освен това много хора са заявили, че се опитват да ядат повече здравословни продукти, да пият повече вода и да намалят консумацията на храна от заведенията за бързо хранене и сладкишите.", "date": "2018.07.14", "title": "Половината американци искат да отслабнат"}
{"url": "http://www.cross.bg/politziyata-plovdiv-zatvornik-1579119.html", "text": "/КРОСС/ На четвъртия ден след бягството е заловен 59-годишният затворник Младен Младенов. Той е бил задържан тази сутрин на територията на Трето РУ в Пловдив, съобщи полицията. Пандизчията духна на 11-и от университетската болница \"Св. Георги\", където бил настанен за лечение. Дни наред полицията беше на крак да го издирва. Заловен е в пловдивския квартал \"Кършияка\" и предаден на служителите в затвора. 4 месеца са му оставали да излежи наказанието си от година и половина за кражба. Сега срещу него ще бъде повдигнато обвинение за бягство и може да получи до 3 г. Той излежавал шеста поредна присъда. Не е бил с охрана в болницата, тъй като се водел на лек режим. Постъпил на 9-и, а два дни по-късно сутринта избягал, без да предупреди никого.", "date": "2018.07.14", "title": "Задържаха избягалия затворник в Пловдив"}
{"url": "http://www.cross.bg/bili-moskva-izmameni-1579121.html", "text": "/КРОСС/ Повече от двеста жители на Нигерия са били \"залепени\" в Москва, защото са били измамени. Информацията беше тиражирана в социалните мрежи и в някои руски медии. Те са пристигнали в Русия, за да спечелят пари, но в същото време да гледат футбол Нигерийците са били измамени от собствените си съграждани.Вести.ру пише, че представители на нигерийска фирма са „помогнали\" на сънародниците си да си купят билети за Световната купа 2018 г, но в Москва са взели парите и документите на нигерийците и са изчезнали.В резултат на това мъжете са \"заклещени\" на летището в Москва и са били принудени да просят и да се мият в тоалетната. ", "date": "2018.07.14", "title": "Повече от 200 измамени нигерийци останаха в Москва без обратни билети"}
{"url": "http://www.cross.bg/gybernator-niksun-shtata-1579112.html", "text": "/КРОСС/ Американската актриса Синтия Никсън, известна с ролята на амбициозната адвокатка Миранда в телевизионния сериал „Сексът и градът\" събра необходимия брой подписи, за да се кандидатира за губернатор на щата Ню Йорк. Достатъчни са й били 15 000, но тя съобщи, че е събрала 65 000 подписа.Първичните избори в Демократическата партия, за която Никсън ще се състезава с кандидатурата си, ще се състоят на 13 септември, два месеца преди основните избори. Партийният съперник на актрисата ще бъде настоящия губернатор Андрю Куомо, водеща фигура на демократите, който е начело на щата вече осем години.Според проучвания на общественото мнение, Куомо води с 35 процентни пункта пред Никсън. ", "date": "2018.07.14", "title": "Миранда от „Сексът и градът“ се кандидатира за губернатор на щата Ню Йорк"}
{"url": "http://www.cross.bg/taiiland-posmurtno-sili-1579117.html", "text": "/КРОСС/ Със специален указ на краля на Тайланд Маха Ватчиралонгкон (Рама X) бе награден посмъртно 38-годишният сержант от резерва на специалните военноморски сили на страната Саман Куман, който е загинал по време на спасителната операция на децата в наводнената пещера Тхам Луанг. Той бе удостоен с Ордена на Белия слон и бе повишен в капитан на трети ранг. Орденът на Белия слон е един от най-старите в Тайланд и е предназначен за активни войници и високопоставени държавни служители. В армията, флота и военновъздушните сили на Тайланд те обикновено се присъждат само на висши офицери.", "date": "2018.07.14", "title": "Рама X награди посмъртно загиналия по време на спасителната акция в пещарата"}
{"url": "http://www.cross.bg/altaii-izvunrednite-https-1579123.html", "text": "/КРОСС/ На 13 юли ураган удари планината Алтай, дървета бяха пречупени и изкоренени, къщи и коли бяха изпотрошени, повредени са и електропроводи. Има съобщения за огромни поражения в специланата икономическа зона \"Тюркоаз Катун\". Генералният директор на зоната Сергей Сошенко, заедно с представители на Министерството на извънредните ситуации, работи за отстраняване на последствията от бедствието.\n\t\t\t\t\tВ уебсайта на Министерството на извънредните ситуации на Република Алтай се посочва, че към момента „Тюркоаз Катун” функционира в нормален режим, няма жертви или травми. „Всички аварийни служби, включително пожарникари и спасители реагираха бързо и помогнаха на населението да изчисти падналите дървета по пътищата и териториите на къмпингите и туристическите бази. В резултат на аварията няма жертви. Понастоящем работата по възстановяването на електроенергията в окръг Майма продължава.Днес на 14 юли се очаква атмосферните условия в района на Горен Алтай отнова да се влошат. Има опасност от проливни дъждове, гръмотевици, силни пориви на вятъра, възмножни са и градушки. От регионалното министерство на извънредните мерки препоръчват гражданите да спазват мерките за сигурност и, ако е възможно, да се въздържат от пътуване до по-отдалечени райони на републиката.", "date": "2018.07.14", "title": "Ужасен ураган удари Горен Алтай (снимки и видео)"}
{"url": "http://www.cross.bg/polozhenie-izvunrednoto-suobshti-1579114.html", "text": " /КРОСС/ На 18 юли извънредното положение в Турция ще бъде отменено. Това съобщи говорителят на турския президент; Ибрахим Калън направи коментара си след края на първото заседание на новото правителство. Калън поясни, че борбата с тероризма ще продължи. Той добави, че при твърде необичайни ситуации извънредното положение може отново да бъде възстановено, но при сегашните обстоятелства продължаването му не се налага, съобщи БНР. По-рано вестник \"Хюриет\" съобщи, че се подготвя внасянето в парламента за одобряване на законодателен акт от 100 члена, регламентиращ въвеждането на ограничени извънредни мерки в определени райони.Президентът Реджеп Ердоган обеща отмяна на извънредното положение по време на предизборната си кампания. То беше въведено на 20 юли 2016-а година, непосредствено след опита за преврат, и удължавано от тогава до сега от парламента. ", "date": "2018.07.14", "title": "Отменят извънредното положение в Турция на 18 юли"}
{"url": "http://www.cross.bg/bazari-bebe-fondatziyata-1579113.html", "text": "/КРОСС/ Поредица благотворителни базари стартира във Велико Търново Фондация „Искам бебе\". Първият от тях ще бъде утре, сподели регионалният координатор на Фондацията Вероника Михайлова.Използвани, но много запазени детски играчки, обувки и дрешки са предоставили на фондацията стотици хора от страната, идеята им не е да стоят под ключ в склада. Именно такива артикули ще се предлагат на неделните базари, които стартират този уикенд и ще продължат до края на месеца, а при интерес - и в следващия.„Не сме определяли стойност на всяко едно от нещата - нека просто всеки, според възможностите си остави сума в касичката на Фондацията. Всеки, който си хареса нещо - дарявайки става съпричастен към нашата кауза. Кампанията до голяма степен е и чисто информативна - да видят какво ни подаряват хората, да им разкажем за каузата на „Искам бебе\", за това, с което се сблъскваме, какъв път извървяват двойките с репродуктивни затруднения\", обобщи Михайлова.Неделната среща-съпричастност стартира в парк „Марно поле\" точно в 10 сутринта. ", "date": "2018.07.14", "title": "Фондация \"Искам бебе\" организира неделни благотворителни базари"}
{"url": "http://www.cross.bg/asen-asenov-kafyavi-1579124.html", "text": "/КРОСС/ Столичното Осмо РУ издирва Асен Манолов Асенов от София. 72-годишният мъж е видян за последен път вчера следобед /13 юли /, когато е напуснал дома си в столичния квартал „Младост\"-3 и оттогава е в неизвестност, съобщиха от пресцентъра на МВР. Възрастният мъж е висок около 180 см, късо подстригана прошарена коса, кафяви очи, носи очила. Облечен е бил с тъмно син анцуг, раирана блуза, кафяви обувки. От полицията призовават хората, които имат информация за Асен Асенов, да сигнализират при гарантирана анонимност на тел. 112, 02/9825310, 02/9827339 или в най близкото районно управление.", "date": "2018.07.14", "title": "Издирват 72-годишен мъж от София"}
{"url": "http://www.cross.bg/evroto-hampartzymyan-suotnoshenie-1579126.html", "text": "/КРОСС/ „Процесът по присъединяване към Еврозоната е по-важен от самото присъединяване\". Това каза в интервю за предаването „Денят започва с Георги Любенов\" по БНТ главният изпълнителен директор и председател на УС на „УниКредит Булбанк\" Левон Хампарцумян. По думите му, на практика България е член на Еврозоната от 20 години, откакто важи валутният борд към еврото. Според него, спорът дали българският лев е правилно изчислен към еврото е несъществен. „Нищо лошо няма да стане при приемането на еврото. Позитивните ефекти от него ще бъдат усетени от икономически най-активните хора, тези с бизнес\", посочи той. „На улицата няма да се усети, Бог знае колко. Част от нещата, които днес купуваме, също са в евро, жилища например. Това не се отразява на цената на жилищата\", коментира Хампарцумян. „Спестяванията в банките е хубава тенденция. Едната е, че се създава паричен буфер в случай на икономическа стагнация и има повече депозити, отколкото кредити. Именно голямото съотношение в полза на кредитите, спрямо депозитите, предизвика кризата от 2007 г.\", припомни банкерът. По думите му „здравословното\" съотношение между кредитиране и депозити е 100 процента.", "date": "2018.07.14", "title": "Левон Хампарцумян: Мястото на парите е в банките"}
{"url": "http://www.cross.bg/lecheva-evropredsedatelstvo-dobavi-1579106.html", "text": "/КРОСС / „Не само БСП критикува провелото се европредседателство. Мнение и оценка дадоха и много експерти. Ние изразихме нашето желание за доброто му провеждане, защото още в началото предложихме програма, която подкрепихме. От европредседателство печелят онези държави, които имат силни граждански общества, свободни медии и силни политически сили, които са коректив на управляващите. Затова едно европредседателство не бива да замазва вътрешните държавни проблеми и да успива опозицията. Тя трябва да е коректив на управлението.” Това каза пред БНТ зам.-председателят на ПГ на „БСП за България” Весела Лечева. Тя добави, че ние сме най-бедната държава в ЕС, с много сериозна дистанция от предпоследната страна по бедност в съюза. „Желанието на БСП беше европредседателството да работи за просперитета на България, а не за имиджа и престижа на премиера. Ние се борим за онзи социален стандарт, какъвто имат големите страни от Евросъюза, от които ни сме твърде далеч. Искахме да сме конструктивна опозиция по време на европредседателството”, добави Лечева. Според нея в момента нито управляващите, нито техните коалиционни партньори могат да зададат истинския дневен ред на държавата. „Да ми се махнат от главата”, не е решение на един или друг проблем\", каза тя, цитирайки думи на премиера Бойко Борисов. Лечева добави, че се искат болезнени решения по проблемите, свързани със здравеопазването, образованието, повишаването на доходите.  По отношение на предстоящото национално съвещание на БСП на 21 юли, Весела Лечева обясни, че на него ще бъде представена алтернативата за управление на България от страна на лявата партия, като ще бъдат подготвени политики по чувствителните за страната сектори. Тя каза, че се вижда всяка седмица с хора от избирателния си район – Велико Търново и там те искат твърди политики спрямо корупцията. Лечева открои бедността като най-големият проблем в България.    ", "date": "2018.07.14", "title": "Весела Лечева: Европредседателството не бива да замазва вътрешните проблеми"}
{"url": "http://www.cross.bg/golyama-vik-avariya-na-okolovrustnoto-vuv-varna-1579108.html", "text": "/КРОСС/ Спукан водопровод на бул. Христо Смирненски, край УМБАЛ Света Марина  рано тази сутрин на околовръстното във Варна  причини големи затруднения  на движението. Малка част от автомобилите се осмеляват да преминат,  повечето обръщат. Водата продължава да се стича като река, съобщава местния сайт Нова Варна.", "date": "2018.07.14", "title": "Голяма ВИК авария на околовръстното във Варна"}
{"url": "http://www.cross.bg/zhivotnovudi-zhivotnite-zhivotni-1579105.html", "text": "/КРОСС/ Животновъди от Ямболско недоволстват заради евтаназията на добитък в  района. Причината за наложителното избиване на животни е огнище на чума, съобщи БТВ.Три села – Шарково, Странджа и Болярово са под полицейска блокада, за  да се осигури възможност  на ветеринари да избият всички животни в  огнищата, дори и здравите.Земеделският министър Румен Порожанов  обеща обезщетение между 150 и 225 лв. на животно. Той да ми купи животно  за тези 150 лв., призова Костадин Пулев от село Шарково.Хората  се заканват да не позволят на ветеринарите за унищожат животните им.  Питат и защо няма превенция срещу опасните заболявания при животните.", "date": "2018.07.14", "title": "Животновъди в Ямболско протестират срещу евтаназията на добитък"}
{"url": "http://www.cross.bg/tema-fytbol-evroto-1579107.html", "text": "/КРОСС/Тема: Денят започва с футбол - последни новини от РусияТема: Музикално утро с Мустафа ЧаушевТема: Атаките срещу българското председателство - разговор с Ивелина Василева от ГЕРБТема: Българите и еврото - гост Левон ХампарцумянТема: Проф. Николай Овчаров - новите летни приключения на Индиана ДжоунсТема: Световният феномен Кей-Уейв, или още за корейската култура. Задава се корейско кино по БНТ - разговор с Н. Пр. Джонг Джин-ку, посланик на Република Корея в България Тема: Финални емоции и страсти на Световното по футбол - на живо от Хърватия и ФранцияТема: Спасяването на малките футболисти като пример за солидарност между хората - почетният посланик на Тайланд у нас Виктор МеламедТема: Историите на д-р Делян Георгиев от Центъра по Спещна помощ, СофияТема: Коридорите на властта - какво разкрива в биографията си уволненият шеф на ФБР Джеймс Коми за американския президент Доналд ТръмТема: След  „Гласът на България\" - Виктория Динкова и Рафаел Башамов със свои авторски песни ", "date": "2018.07.14", "title": "Теми и гости в сутрешните блокове на телевизиите "}
{"url": "http://www.cross.bg/horata-zhivotni-nyama-1579109.html", "text": "/КРОСС/   Избиването на животните ли е само начинът държавата да се справи с чумата по животните в страната? - пита Георги Георгиев чрез профила си във фейсбук.Хиляди животни се избиха за две седмици - животни, с които хората в тези бедни райони се изхранват.Държавата и без това уби животновъдството - за двадесет години от 10 милиона овце, са останали около 1300 000, всички породи са намалели. Европейското законодателство е безкомпромисно за условията на отглеждане, за субсидии и справяне със заболяванията.И ние го спазваме, а селата умират.В този край хората друг поминък освен животновъдството нямат.България от страна на селскостопански производители, прочути по цял свят, се превърна в страна, която изнася само гастербайтери.Селското стопанство се ликвидира, заедно с хората, които разчитат на него. Болестта ще доведе и до косвени загуби, тъй като търговията с животни ще спре.Преди десет дена избиването на животни в Странджа е станало само със заповеди на изпълнителния директор на Българската агенция по безопасност на храните (БАБХ) д-р Дамян Илиев.А не със заповед на министъра на земеделието, храните и горите, съгласувана с министъра на вътрешните работи.Пробите за болестта са изготвени от европейска референтна лаборатория в Париж. Не в българска!Това заболяване се появява за първи път в България, като болестта е възникнала в Африка. Както разбирам, появилите се слухове са за бежанци, които са пренесли заразата. Защото, както знаем, нашата граница се охранява строго, кравата Пенка едва успя да избяга. Поредната немарливост на управляващите.И да задам въпроса - защо никой от управляващите не отиде при хората, никой не дава информация, никой не знае освен умъртвяването какви мерки се вземат. Просто животните се избиват....а хората се оставят да оцеляват както могат.Защото компенсациите са неадекватни. По 225 лева за животни под селективен контрол и 150 - за такива без контрол. Земеделското министерство открито заяви, че няма да се поддаде на натиска.Все едно става дума за натиск за някакво шествие или преференции, а не за поминъка на цели области! Държавата може да отделя милиони лева за бежанците, за огради по границата, за медицинско обслужване на мигрантите, за храна, съобразена с традициите им, НО....когато става дума за български граждани - животновъди, които се изхранват с това, компромиси няма!Няма значение и това, че компенсациите няма да се изплатят незабавно, а дотогава?Няма значение, че селата умират!Няма значение, че държавата унищожава не само животните, но и животновъдите.Няма значение, че скоро по селата няма да остане никой, а месо и мляко ще внасяме от чужбина.Целта е в България да няма производство.И територията да се обезлюди....по-бързо, явно бягствата на хората през Терминал 1 и 2 им се виждат на управляващите прекалено малко.И да задам въпроса- колко ни струва Председателството с всички банкети и украси?И колко струва , която разчита за прехраната си на нея?  ", "date": "2018.07.14", "title": "Държавата убива животновъдството и селата"}
{"url": "http://www.cross.bg/hurvatiya-biletite-evro-1579111.html", "text": "КРОССЦената на билетите за финалния мач на световното първенство по футбол между националните отбори на Хърватия и Франция на черния пазар в Загреб достигна 10 500 евро, съобщава хърватската национална телевизия, цитирана от gol.bg.  В Хърватия много фенове решиха в последния момент да пътуват до Москва за финала. В тази връзка са разпродадени всички билети за редовните полети, а туристически компании продадоха всичко за пътуване към руската страна. Официално вече не е възможно да се купят билети за финала. Хърватският футболен съюз поиска допълнителна квота от Международната футболна федерация (ФИФА), но за момента хиляди фенове чакат решението по този въпрос. Така цените на билетите на черния пазар се увеличиха драстично и вече варират от 1500 и до 10 500 евро. Това означава, че хърватските прекупвачи са увеличили първоначалната цена на билетите за финалния мач с повече от 10 пъти.  Финалът на Мондиал 2018 ще се играе в неделя от 18.00 часа на стадион \"Лужники\" в Москва, а Хърватия ще играе в мача за титлата за първи път в историята си.  Днес пък ще се изиграе мача за третото място, като един срещу друг ще се изправят тимовете на Англия и Белгия. ", "date": "2018.07.14", "title": "Билетите за Мондиала удариха рекордните 10 000 евро на черно"}
{"url": "http://www.cross.bg/dolara-zheneva-tzyurih-1579110.html", "text": "\r\n/КРОСС/ Цюрих и Женева отново оглавиха рейтинга на градовете, където животът е най-скъп. Такива са резултатите от изследване, проведено от швейцарската банка UBS AG Prices and Earnings. На трето място се класира Осло, а в топ 5 са още Копенхаген и Ню Йорк.Ежемесечният доход на тричленно семейство в Цюрих трябва да бъде 4 260 долара, за да се обезпечи минималният набор от стоки и услуги, без да се включват наемите. В Женева ще са необходими 4165 долара, в Ню Йорк – 3673 долара, а в Лондон (който е на осмо място) – 3411 долара.Най-малки са разходите на живеещите в Кайро – 1272 долара на месец, малко над него е Киев с 1618 долара.Според експертите в швейцарската банка най-скъпа е храната отново в Женева и Цюрих, а най-евтина в Киев и нигерийския Лагос. Най-високи са цените на дрехите в модния център Милано, а най-евтино можеш да се облечеш в Найроби и Лагос.За да съставят рейтинга, от UBS са проучили цените на 128 стоки и услуги, както и заплатите на 15 професии в 77 града от януари до април 2018 г. ", "date": "2018.07.14", "title": "В кои градове по света животът е най-скъп"}
{"url": "http://www.cross.bg/mulniya-samolet-aviokompaniya-1579115.html", "text": "/КРОСС/ Мълния е попаднала този четвъртък в самолет Boeing 737 на руската авиокомпания \"Победа\", съобщи агенция РИА Новости. Самолетът се е движил по маршрута Берлин-Москва. \"Регистрирахме светкавица, но нямаше заплаха за сигурността\", казаха от авиокомпанията\"Победа\". На летище Внуково самолетът е бил вкаран в хангара, за да се извършат стандартните процедури при наличието на мълнии. Бордът е абсолютно ремонтиран и вече е пуснат в търговска експлоатация, добавиха от компанията. \"Боята е повредена, но след възстановяване и съответни тестове на борда, вече се работи без ограничения\", заяви представителят.", "date": "2018.07.14", "title": "Мълния попадна в самолет на авиокомпания „Победа”"}
{"url": "http://www.cross.bg/kosmicheski-sistema-internet-1579118.html", "text": "/КРОСС/ CSW е разработил облачна система за комуникация със спътниците нанокласа.  От Холдинг \"Руски космически системи\" разказват за изпитанията на първата руска професионална сателитна система, която се прилага редица оригинални решения и уникална техника за контрол на участие. По време на работата на апарата космическите учени и инженери от CSW, Института по приложна математика и други космически структури, са тествали успешно редица иновативни технически решения и уникален метод за управление на малък космически кораб през Интернет.", "date": "2018.07.14", "title": "Тестват нова космическа система за управление на космически кораб през Интернет"}
{"url": "http://www.cross.bg/angliya-godina-svetovnoto-1579148.html", "text": "/КРОСС/ Отборите на Белгия и Англия се изправят един срещу друг в малкия финал на Световното първенство по футбол.   Разочарованието сред възпитаниците на Роберто Мартинес и Гарет Саутгейт със сигурност е огромно, но това не означава, че ще гледаме мач без значение. Белгийците имат шанс да запишат рекордно класиране в историята си, надминавайки 4-ото място от 1986 година. Англия пък ще се стреми да затвърди положителните впечатления и да регистрира най-доброто си представяне от 1966 година, когато триумфира с единствената си титла.", "date": "2018.07.14", "title": "Предстоят малките финали на Световното по футбол"}
{"url": "http://www.cross.bg/avariiino-katzane-dyshi-1579116.html", "text": "/КРОСС/ Самолет на „Райънеър\" направи аварийно кацане на немското летище Франкфурт-Хан, след като пътниците се оплакаха от гадене и главоболие, съобщават световни медии. На борда на самолета, който летял от Дъблин за Задар, имало 189 пътници. След кацането 33 души са хоспитализирани. Инцидентът се проучва.", "date": "2018.07.14", "title": "Над 30 души в болница след аварийно кацане на самолет на „Райънеър“ във Франкфурт "}
{"url": "http://www.cross.bg/zaedno-frantziya-makron-1579149.html", "text": "/КРОСС/ Френски военни подразделения дефилираха днес по Шанз-Елизе пред държавния глава Еманюел Макрон и многобройна публика. Парадът по традиция откри тържествата за националния празник на Франция, която се надява да празнува утре победа на \"сините\" на Мондиала в Русия, предаде Франс прес, цитирана от БТА. Президентът Макрон наблюдаваше празненството заедно с министрите си от официалната трибуна на площад Конкорд, след като мина по прочутия парижки булевард, изправен в \"автомобила на главнокомандващия\", заедно с началника на Генщаба. Под ослепителното слънце зрелището бе следено от хиляди любопитни с летни дрехи - тениски, шорти или рокли на цветя, развяващи френски знаменца, раздавани от военните.", "date": "2018.07.14", "title": "Военен парад в Париж по случай Националния празник на Франция"}
{"url": "http://www.cross.bg/ako-ne-vi-haresva-tova-koeto-polychavate-1579087.html", "text": "/КРОСС/ Ако не ви харесва това, което получавате, променете това, което давате.                                                Карлос Кастанеда ", "date": "2018.07.14", "title": "Ако не ви харесва това, което получавате..."}
{"url": "http://www.cross.bg/noktite-izryaza-sveta-1579099.html", "text": "/КРОСС/ 66-годишният индиец Схридхар Чилял, който от 2014 година държи рекорда на „Гинес“ за най-дълъг маникюр в света си изряза ноктите, предаде CNNTurk. Човекът с най-дългите нокти в света ги изряза на специална церемония в Ню Йорк, организирана от музея Believe it or not! Експерт внимателно е отрязал един по един ноктите на лявата ръка на Чилял, чиято дължина надминаваше девет метра. Бившият рекордьор сподели пред журналисти, че поддържането на подобен маникюр е изключително сложна задача. „Трябва да сте много внимателни да не си счупите ноктите по време на сън. Принуден бях да се старая да спя неподвижен и да се будя постоянно, за да проверявам целостта им“, каза пред събралото се множество 66-годишният индиец", "date": "2018.07.14", "title": "Човекът с най-дългия маникюр в света си изряза ноктите"}
{"url": "http://www.cross.bg/bergman-rezhisyor-ingmar-1579098.html", "text": " /КРОСС/ На 14 юли 2018 г. светът отбелязва стогодишнината от рождението на един от най-великите филмови стилисти на всички времена – Ингмар Бергман. Ингмар Бергман (1918-2007) е един от гениите в киното - режисьор, сценарист и продуцент с над 60 филма в творческата си биография. Също толкова ценен и като драматург, той режисира над 170 театрални постановки. Шедьоври като „Есенна соната”, „Сарабанда”, „Шепот и викове”, „Сцени от един семеен живот”, „Фани и Александър”, „Поляната с дивите ягоди” налагат нов кинематографичен език и резонират дълбоко у милиони зрители по света, припомня БГНЕС. Най-големи поклонници на неговата работа са самите създатели на филми – режисьори, сценаристи, актьори, оператори и монтажисти. Характерен за оригиналното му творчество е театралният подход, но произведенията му черпят вдъхновение и от живописта, музиката, литературата и философията. По думите на Уди Алън, друг голям съвременен режисьор, в работата си Бергман изследва най-дълбоките безпокойства на хората, създавайки проникновена филмова поезия: смъртната природа на човека, любовта, изкуството, религиозните съмнения, предизвикателствата на брачния живот, неспособността да общуваме пълноценно. Тази есен, по време на фестивала CineLibri 2018 в София ще бъдат показани два от най-забележителните филми на Бергман с участието на Лив Улман, която през последните години нашумя и с постиженията си като режисьор. Българската публика я познава и чрез изповедната книга „Промяна”, написана в годините, когато тя е на върха на славата си. Тазгодишното издание на международния кино-литературен фестивал CineLibri ще се проведе между 11 и 24 октомври в София, Пловдив, Варна, Бургас, Велико Търново, Русе, Ловеч, Видин, Враца, Благоевград, Търговище, Стара Загора и други областни центрове. Програмата включва над 40 филма с национални премиери, гости със световно признание, много галасъбития и изненади. Тематичен фокус е любовта във всичките й форми и превъплъщения, а мотото е Любов между редовете.", "date": "2018.07.14", "title": "100 години от рождението на Ингмар Бергман"}
{"url": "http://www.cross.bg/mondial-globeni-franka-1579096.html", "text": "\r\n/КРОСС/ С 50 000 швейцарски франка бе глобена федерацията на финалиста на Мондиал 2018 - Хърватия. Същото важи и за централата на Швеция.Санкцията бе наложена от ФИФА заради нарушаване от страна на някои от техните играчи на маркетинговите и медийните наредби за екипировката.Шведите, които вече се завърнаха вкъщи от Световното първенство, бяха глобени за провинение преди 1/4-финалната си среща с Англия. ", "date": "2018.07.14", "title": "Хърватите глобени с 50 000 франка преди финала на Мондиал 2018"}
{"url": "http://www.cross.bg/prevali-pregurmi-oblachnost-1579091.html", "text": "/КРОСС/  Днес времето ще е предимно слънчево. В следобедните часове отново, главно над  източните и планинските райони, ще се развива купеста облачност, но само  на отделни места там ще превали и прегърми. Ще духа до умерен  северозападен вятър. Максимални температури между 28 и 33 градуса. Над  Черноморието ще бъде предимно слънчево, но в следобедните часове ще се  развие купеста облачност и на места, главно по северното крайбрежие, ще  превали и прегърми. Ще духа до умерен север-северозападен вятър.  Максимални температури между 27 и 29. Температурата на морската вода е  26 градуса. Вълнението на морето ще бъде 1 -2 бала.", "date": "2018.07.14", "title": "Прогноза за времето в съботния ден - 14 юли"}
{"url": "http://www.cross.bg/pishe-standart-purvi-1579103.html", "text": "/КРОСС/ Министерството на земеделието и фонд \"Земеделие\" имат готовност още през следващата седмица да преведат обезщетенията на фермерите от общините в Бургаско и Ямболско, които  понесоха огромни загуби заради чумата по дребните преживни животни, пише \"Стандарт\". В интервю за \"24 часа\" министърът на земеделието Румен Порожанов казва, че размерът на обезщетенията е много разумен. За овцете и козите под селекционен контрол ще се плащат средно по 225 лева, а за останалите 150. \"Монитор\" информира, че в понеделник у нас ще дойдат здравни експерти от Европейската комисия, които да установят дали мерките, предприети от българските власти за неразпространение на чумата, съответстват на изискванията. \"Монитор\" пише още за плановете да се изгради преграда на сухопътната ни граница с Румъния от типа на електропастирите във фермите. Преградата е една от мерките срещу навлизането на африканска чума по свинете. \"Левът си отива, затягат контрола над банките\", е водещото заглавие на вестник \"Труд\" по повод обявената от Еврогрупата подкрепа към намерението на България да влезе в чакалнята на еврозоната и в банковия съюз до юли 2019 г. За тази цел България приема да изпълни определени ангажименти, посочва изданието.  Четири ваканции е определило през следващата година просветното министерство за учениците, пише \"Стандарт\". Есенната е между 2 и 6 ноември, а по Коледа децата ще почиват от 22 декември до първи януари. Междусрочната ваканция ще трае от 2 до 5 февруари, а пролетната - от 31 март до 7 април. \"24 часа\" пък съобщава, че за първи път е планирано матурите на абитуриентите и въшното оценяване след седми клас да не се провеждат в един и същи ден.  Улиците в центъра на София ще се затварят поетапно до 24 юли, за да бъдат измити, информира \"Стандарт\". Пречещите коли ще бъдат вдигани принудително, но собствениците няма да се глобяват. До следващия четвъртък пък трябва да приключи работата по разширението на бул. \"Тодор Каблешков\" и движението там да бъде пуснато, пише \"Телеграф\".  ", "date": "2018.07.14", "title": "Преглед на печата "}
{"url": "http://www.cross.bg/sofiya-slyzhba-godina-1579101.html", "text": "/КРОСС/ На 16 април 1832 г. в София избухва пожар, който бързо  обхваща  магазини, кафенета, хлебопекарна, няколко къщи. Разтревоженото   население се втурва по улиците, но не е в състояние с нищо да потуши  огъня.  Точно този ден в София е повреден главният водопровод и вода  няма. Пожарът  заплашва да обхване целия град. Усеща се острата нужда от  създаване на  специализирана служба. Началото на столичната пожарна е  поставено през 1878  година, когато на 14 юли за първи път в София се  създава организация от  доброволци-пожарникари. През 1884 година са  доставени първите пожарни помпи,  теглени от коне, с което се отбелязва  нов етап в развитието на пожарното  дело.  ", "date": "2018.07.14", "title": "Софийската пожарна служба навършва 140 години"}
{"url": "http://www.cross.bg/poshtenska-byzlydzha-dimitur-1579104.html", "text": "/КРОСС/ На 14 юли отбелязваме 150 години от гибелта на националните герои  Хаджи Димитър и Стефан Караджа. Годишнината ще бъде отбелязана на връх  Бузлуджа.Честването ще се проведе под патронажа на вицепремиера и министър на отбраната Красимир Каракачанов.Традиционно  ще бъде отслужена заупокойна молитва за загиналите, ще бъдат  произнесени слова и ще бъдат положени венци и цветя пред паметника на  воеводата.По случай годишнината ще бъде валидирана юбилейна  пощенска карта, издадена от Министерство на транспорта, за което ще бъде  разкрита временна пощенска станция на върха.На Бузлуджа ще има  мащабната историческа възстановка на гибелната битка на войводата и  неговата чета, в която ще участват близо 150 активисти на Националното  дружество „Традиция“.", "date": "2018.07.14", "title": "Отбелязваме 150 години от гибелта на Стефан Караджа и Хаджи Димитър"}
{"url": "http://www.cross.bg/yaponiya-dyshi-zhertvite-1579102.html", "text": "/КРОСС/ Броят на жертвите на поройните дъждове и предизвиканите от тях  наводнения в Япония достигна 209 души, съобщи националната полиция.По последни данни още около 40 души са в неизвестност. Местните  служби за реакция в извънредни ситуации, с подкрепата на полицаи и  войници, продължават издирвателно-спасителните операции.Хиляди доброволци от цялата страна са отишли в западните райони на Япония да помагат на пострадалите от природното бедствие.Заради  наводненията и свлачищата в 31 от 47 японски префектури са напълно  унищожени 160 жилища, около 700 са понесли тежки щети, а над 25 000 са  наводнени.Почти 6000 души още се намират в евакуационни центрове без възможност да се върнат по домовете си. ", "date": "2018.07.14", "title": "209 вече е броят на жертвите на наводненията в Япония"}
{"url": "http://www.cross.bg/subranie-chasa-vrati-1579088.html", "text": "/КРОСС/ Парламентът ще отвори врати за посетители днес, 14 юли, събота, по повод  годишнината от приемането на Конституцията на Република България от  Седмото велико народно събрание. Денят  на отворени врати ще започне в 10.00 часа и ще продължи до 16.00 часа. В  11.30 часа в Северното фоайе председателят на Народното събрание Цвета  Караянчева ще открие експозиция, посветена на годишнината от приемането  на Конституцията на Република България. На нея са изложени оригиналът на  новата българска Конституция и фотоизложба, запечатала моменти от  нейното приемане. Гражданите ще могат да разгледат сградата на  парламента, пленарната зала на Народното събрание, както и постоянната  експозиция, свързана с историята на законодателната институция, предава БГНЕС. ", "date": "2018.07.14", "title": "Ден на отворени врати в парламента"}
{"url": "http://www.cross.bg/-chasa-dnes-1579090.html", "text": "/КРОСС/ Двудневно гайдарско надсвирване започва днес в село Равногор, община Брацигово. В 10.00ч. в местността \"Свети Илия\" ще бъде отслужен  водосвет, след което участниците и гостите ще бъдат поздравени от кмета  на Брацигово Петко Петков и патронът на проявата- народната певица Валя  Балканска. Надсвирването се провежда за пета поредна година.  ***** Детски празник започва днес в Архитектурния резерват \"Никополис ад Иструм\" край Велико Търново, началото е от 10.00 часа. ***** Операта  \"Мадам Бътерфлай\" от Джакомо Пучини ще представи Бургаската опера на  фестивала \"Сцена на вековете\" на крепостта \"Царевец\" във Велико Търново.  Началото е от 21.00 часа, а след представлението ще бъде излъчен  аудио-визуалният спектакъл \"Звук и светлина\".  ***** Първи  църногорски събор \"В сърцето на Граово\" ще бъде открит днес на поляните  край манастира \"Св.св. Безсребреници и Чудотворци Козма и Дамян\" в  брезнишкото село Гигинци. Събитието ще представи традициите, културата,  бита, поминъка, талантите и духа на Граово в миналото и днес. ***** Национален  събор на златотърсачите, организиран от Българската асоциация на  търсачите на самородно злато и метеорити в партньорство с община Враца,  се открива от 10 часа на Голямата поляна в близост до пещера \"Леденика\".  По време на събора ще се проведат различни състезания за мъже, жени и  деца, и томболи.  ***** Първи международен турнир по  художествена гимнастика \"Кралица на Аида\" започва в спортна зала  \"Дружба\" в Хасково. Официалното откриване на състезанието, в което ще  участват 200 гимнастички, е 12.00 часа.***** Сдружение  \"Онкоболни и приятели\" в Бургас организира днес благотворителен плувен  маратон. Събраните средства ще помогнат за рехабилитацията на хора с  онкологични заболявания. Лице на маратона е актрисата Йоана Буковска -  Давидова. Тя ще даде старт на надпреварата в 8 часа на \"Морска гара\".  Участниците ще преплуват разстоянието от остров \"Света Анастасия\" до  парк \"Росенец\". След плувния маратон, по традиция в 19 часа ще има  благотворителен концерт на Магазия 1 - Морска гара Бургас", "date": "2018.07.14", "title": "Предстоящи събития за 14 юли "}
{"url": "http://www.cross.bg/puten-byrgas-vuzel-1579100.html", "text": "/КРОСС/ Агенция \"Пътна инфраструктура\" затваря за движение пътя Бургас – Царево  за три нощи. От 26-и юли новият пешеходен надлез кай село Атия ще бъде  отворен за движение, информира БГНЕС. На пешеходната пътека в края на  миналата година живота си загуби 16-годишният ученик Костадин Джардов.  Освен момчето, на този пътен участък живота са си загубили още 14 души –  пешеходци и водачи на автомобили. Инцидентът наложи отделяне на  средства от бюджета и скоростно изграждане на пасарелка.\"От 23-и до  26-и, от 10 вечерта до 6 часа сутринта движението ще бъде пренасочено по  алтернативен маршрут. Показан е маршрутът който ще бъде, но се надяваме  да не са три нощи, а само една”, коментира председателят на УС на АПИ  инж. Светослав Глосов.„Има път през Отманли, Росен, Веселие, Ново  Паничарево и надолу Приморско”, уточни кметът на Созопол Панайот Рейзи.  Той сподели, че фирмата-изпълнител може би ще приключи по-рано от  предвидените три нощи в натоварения летен трафик.\"До официалното  откриване на надлеза, чиято стойност е близо 300 000 лева, остават още  няколко довършителни дейности\", каза още новият началник на АПИ. Сред  тях са нова автобусна спирка, пешеходна зона и асансьори за хората с  увреждания.Глосов допълни още, че в страната предстоят важни ремонтни  дейности.„Магистрала „Хемус”, която е може би в най-тежко състояние и то  главно по съоръженията - виадукти и тунели. Ремонтите ще продължат може  би поне още година и половина. Тунелът \"Витиня\" ще бъде затворен за  година и 4-5 месеца. В момента се работи по съоръжението преди тунела в  посока Варна - София, така че тунелът не може да се използва”, каза още  инж. Глосов.През нощта трафикът ще се пренасочва по следните обходни  маршрути:• За пътуващите от град Бургас за Черноморец и Созопол  маршрутът е:- Бургас - пътен възел „Парк Росенец”- път ІІІ-992 Росен –  Веселие - общински път BGS 1211 /ІІ-99, Черноморец– Созопол -  Равадиново/ - пътен възел „Созопол” - път ІІ-99 - Черноморец - Созопол;•  За пътуващите от Бургас към Приморско и Царево:- Бургас - пътен възел  „Крайморие” - път І-9 Бургас-Маринка - път ІІІ-9009 Ново Паничарево  -Ясна поляна - пътІІІ- 992 Ясна поляна-Приморско - пътен възел  „Приморско” - Приморско - Царево или:- Бургас - пътен възел „Парк  Росенец”- път ІІІ-992 Росен – Веселие - Ясна поляна – Приморско - пътен  възел„Приморско” - Приморско – Царево;• За пътуващите от Созопол и  Черноморец към Бургас:- Созопол - Черноморец - пътен възел „Созопол” -  общински път BGS 1211 /ІІ-99, Черноморец - Созопол-Равадиново/ - път  ІІІ-992 Росен – Веселие -пътен възел „Парк Росенец”- Бургас;• За  пътуващите от Царево и Приморско за Бургас:- Царево - Приморско - пътен  възел „Приморско” - път ІІІ-992 Росен - Веселие - Ясна поляна -  Приморско - пътен взел „Парк Росенец” - Бургас или:- Царево - Приморско -  пътен възел „Приморско” - път ІІІ-992 Ясна поляна - Приморско - път  ІІІ-9009 Ново Паничарево-Ясна поляна - път І-9 Бургас- Маринка - пътен  възел „Крайморие” – Бургас.", "date": "2018.07.14", "title": "Затварят важен участък от пътя по морето"}
{"url": "http://www.cross.bg/dogovora-vuprosite-yshakov-1579092.html", "text": "/КРОСС/Президентите на Русия и на САЩ Владимир Путин и Доналд Тръмп ще обсъдят по време на срещата в Хелзинки въпросите около Договора за ликвидация на ракетите със среден и малък обхват, заяви съветникът на руския лидер Юрий Ушаков, цитиран от ТАСС. Той отбеляза, че стратегическата стабилност може да стане ключова тема на предстоящите преговори, защото Русия в течение на дълги години предлага установяването на диалог по въпросите, свързани с излизането на САЩ от договора за ПРО. „Предполага се, че двамата лидери ще засегнат въпроса, в това число и в контекста на това, че САЩ разполагат база за противоракетна отбрана в Румъния“, заяви Ушаков пред журналисти. Той също така напомни, че руската страна нееднократно е потвърждавала привързаността си към Договора за съкращаването на стратегическите настъпателни въоръжение и е изпълнила изцяло задълженията си по него. ", "date": "2018.07.14", "title": "Путин и Тръмп решават ликвидацията на ракетите със среден и малък обхват"}
{"url": "http://www.cross.bg/akila-pavel-priskila-1579084.html", "text": "/КРОСС/ В памет на свети апостол АкилаСвети апостол Акила, един от седемдесетте, бил ученик на свети апостол Павел, който го направил епископ. Той бил понтийски евреин и до обръщането си в християнската вяра живял с жена си Прискила в Италия. Когато император Клавдий заповядал на евреите да напуснат Рим, Акила заминал със съпругата си за Коринт.Причината за изселването на евреите от Рим била следната: когато в Рим започнало Христовото благовестие и дошъл първовърховният апостол Петър, мнозина от живеещите в Рим иудеи приели светата вяра в Христа, но много били и неповярвалите. Поради това между иудеите започнал голям спор: едни признавали Христа за истинския Месия, други Го отхвърляли и хулили. Неповярвалите иудеи, както в Йерусалим и другаде, така и в Рим, злобно нападали вярващите. Те не можели да понасят даже името на Иисуса Христа, настройвали елините против вярващите в Него и навсякъде повдигали гонения срещу тях. Елините, които се били обърнали към Христа, защитавали вярващите евреи от невярващите. Между тях възникнали големи спорове и вражда, което било доведено до знанието на цезаря Клавдий. Понеже вярващите наричали Господ Иисус Христос Син Божий и Цар Израилев, цезарят се опасявал да не започне смут сред народа и да се появи някой нов цар, който да претендира за неговата власт. Ето защо било заповядано всички евреи, и вярващи в Христа, и невярващи, да бъдат изгонени от Рим и от цяла Италия.Имало и друга причина за изгонването им: невярващите иудеи обърнали към иудаизъм царица Агрипина, жената на Клавдий.Заедно с останалите евреи бил изгонен и Акила. Заселил се в Коринт и се издържал от труда на ръцете си, понеже бил майстор на шатри. По това време свети апостол Павел, който проповядвал Христа сред езичниците, пристигнал от Атина в Коринт, главния град на Ахаия, намерил тук Акила и Прискила и се установил у тях. Понеже имали един и същи занаят, се трудили заедно. След като просветил Акила и Прискила с вярата в Христа, Павел ги кръстил. Останал година и шест месеца в Коринт, проповядвайки Божието слово и побеждавал със силата Христова иудеи и езичници. После отплавал за Сирия. Акила и Прискила последвали своя учител и виновник за спасението си, с когото ги свързвала духовна любов. С тях и с останалите си последователи Павел пристигнал в Ефес. Понеже искал на приближаващия се празник Пасха да бъде в Йерусалим, оставил Акила и Прискила да наставят ефесяните в светата Христова вяра, а сам потеглил на път, като обещал да се върне отново в Ефес.След заминаването му тук пристигнал евреинът Аполос, родом от Александрия, мъж красноречив и много учен. Бил оглашен в Господния път, проповядвал пламенно и поучавал за Господа, но знаел само за Иоановото кръщение, още не бил кръстен в Светата Троица. Като чули смелата проповед на Аполос пред събранието, Акила и Прискила го поканили в къщи и му разяснили по-точно пътя Господен. Свети Павел се завърнал от Йерусалим и написал тук своето първо Послание до вярващите в Христа коринтяни, което завършвало така: \"много ви поздравяват в Господа Акила и Прискила с домашната си църква\", тоест със слугите си.След смъртта на Клавдий, когато евреите отново получили правото да живеят в Рим и започнали да се завръщат по домовете си в Италия, Акила и Прискила също се върнали в Рим. И когато свети Павел дошъл отново в Коринт и написал тук Послание до римляните, не пропуснал да изпрати в него поздрави на своите скъпи ученици. Ето какво пише в последната глава: \"Поздравете Прискила и Акила, моите сътрудници в Христа (които за душата ми положиха главата си; на тях не само аз благодаря, но и всички църкви из езичниците) и домашната им църква.Свети Акила не останал в Рим дълго. Заедно с жена си се върнал отново в Азия, където го изпратил неговият учител, апостол Павел, за да проповядва вече като епископ Божието слово. Като дошъл в Ефес, започнал да помага на свети апостол Тимотей, ученик на апостол Павел, който го поставил за епископ на ефесяните, както пише от Лаодикия в своето първо Послание до него: \"на тръгване за Македония те молих да останеш в Ефес\".Гонен от иерусалимските иудеи, окован във вериги, свети апостол Павел бил докаран в Рим. Тук написал второто си послание до Тимотей в Ефес и отново напомнил в него за обичните си ученици: \"поздрави Прискила и Акила\".Свети Акила проповядвал Христа в Азия, Ахея и Ираклия и помогнал за спасението на много човешки души, като обръщал езичниците и ги кръщавал. Той обикалял и по други земи и навсякъде проповядвал Царството Божие. Просвещавал със светата вяра, разрушавал идолите, издигал църкви, ръкополагал свещеници. Претърпял много страдания и бил убит от неверниците. Душата му се упокоила на небето заедно с останалите свети апостоли по благодатта на нашия Господ Иисус Христос, на Когото слава во веки. Амин. Кратко животоописание на Св. Никодим СветогорецСв. Никодим Светогорец е православен църковен писател от гръцки произход. Роден е на о. Наксос. Получил образованието си в Смирна. От 1775 г. се подвизавал в Св. Гора Атонска. През 1783 г. приел схима и дълго време живял като затворник. Почти 30 години посветил на редактирането и подготовката за печат на класическите си трудове по аскетика - св.преп. Симеон Нови Богослов, св. Григорий Палама и други подвижници. Превел и редица католически произведения, в частност книгата на монаха Лоренцо Скуполи (XVII в.) \"Духовна бран\". (Преведена от св. Теофан Затворник под името \"Невидимата бран\", книгата добила голяма популярност).Освен преводи, житийни, вероучителни и назидателни трудове, св. Никодим Светогорец е оставил и екзегетически книги. Той е съставил тълкувания на Съборните послания и тълкувание на Посланията на св.ап. Павел. Коментарите се основават главно на творбите на Блажени Теофилакт и Екумений Трикски и съдържат множество забележки и подробни азбучни указатели. При работата си св. Никодим използвал и ръкописа на митрополит Митрофан Смирненски (IX в.), намерен от него в един от Атонските манастири.Св. Никодим поразявал своите съвременници със задълбоченото си познаване на Библията, части от която знаел наизуст.През 1955 г. Константинополската църква причислила Никодим Светогорец към сонма на светците.Паметта му се празнува на 1 юли.", "date": "2018.07.14", "title": "Св. ап. Акила. Преп. Никодим Светогорец"}
{"url": "http://www.cross.bg/myacto-dupzhavi-pegiona-1579093.html", "text": "\r\n/КРОСС/Cлoвeния e нaй-инoвaтивнaтa дъpжaвa в Югoизтoчнa Eвpoпa. Cтpaнaтa зaeмa 30-o мяcтo в Глoбaлния индeĸc нa инoвaциитe, oбявeн oт Унивepcитeтa Kopнeл, ІNЅЕАD и Cвeтoвнaтa opгaнизaция зa интeлeĸтyaлнa coбcтвeнocт, cъoбщaвa ЅееNеwѕ.Бългapия e втopaтa нaй-инoвaтивнa дъpжaвa в peгиoнa, като заема 37-o мяcтo в oбщoтo ĸлacиpaнe. Cлeд нaшaтa cтpaнa ce нapeждaт Xъpвaтия (41-a), Moлдoвa (48-a) и Pyмъния 49-a, пише money.bg.Извън тoп 50 ocтaвaт бaлĸaнcĸитe ни cъceди Чepнa Гopa (52-a), Cъpбия (55-a), Бocнa и Xepцeгoвинa (77-a) и Aлбaния (83-a). Maĸeдoния e c нaй-ниcĸoтo ĸлacиpaнe в peгиoнa, зaeмaйĸи 84-o мяcтo oт oбщo 127 дъpжaви, вĸлючeни в индeĸca.Bcичĸи дъpжaви oт Югoизтoчнa Eвpoпa нaпpeдвaт в ĸлacaциятa cпpямo пpeдишнaтa гoдинa, c изĸлючeниe нa Maĸeдoния и Moлдoвa, ĸoитo пaдaт cъoтвeтнo c 23 и 2 мecтa в ĸлacaциятa. Чepнa Гopa и Pyмъния ca c пo eднo мяcтo пo-нaзaд.Haй-гoлям пpoгpec oт cтpaнитe в peгиoнa бeлeжaт Cъpбия и Бocнa и Xepцeгoвинa, изĸaчвaйĸи ce пo 10 мecтa. Aлбaния пpoгpecиpa c 9 мecтa, a Cлoвeния – c 2. Бългapия ce изĸaчвa c eднo мяcтo.Eвpoпa дoминиpa в ĸлacaциятa, ĸaтo 4-тe нaй-инoвaтивни дъpжaви ca eвpoпeйcĸи – Швeйцapия, Xoлaндия, Швeция и Beлиĸoбpитaния. Cлeд тяx ce нapeждaт Cигaпyp и CAЩ, ĸoитo ca eдинcтвeнитe дъpжaви oт дpyг ĸoнтинeнт в чeлнaтa дeceтĸa. Финлaндия, Дaния, Гepмaния и Иpлaндия дoпълвaт тoп 10.", "date": "2018.07.14", "title": "България е втора по иновации в Югоизточна Европа "}
{"url": "http://www.cross.bg/armiya-zapochva-politicheski-1579086.html", "text": "/КРОСС/ 1228 г. - Луи VIII става крал на Франция след смъртта на баща си Филип II.1456 г. - Унгарската армия нанася поражение при Белград на армията на Османската империя.1789 г. - Френската революция: Жителите на Париж превземат Бастилията и освобождават седем политически затворници, с което започва Френската революция.1795 г. - Марсилезата е обявена за френски национален химн.1867 г. - Алфред Нобел извършва демонстрация на действието на динамита в Англия.1877 г. - По време на турското робство в църквата „Св.В.М.Георги\", село Любенова Махала турските поробители извършват едно от най-големите кланета в българската история. По най- жесток начин турците изколват 1013 българи, сред които освен мъже е имало и жени и невръстни деца. Турците извършват сатанинското си деяние в църковния двор и в самата църква. По зидовете на храма и днес личат следите от пролятата кръв на изкланите българи от турците.1902 г. - Свободностоящата камбанария на площад Сан Марко във Венеция се срутва, без да причини човешки жертви, възстановена е окончателно след 10 години.1913 г. - Междусъюзническата война: започва битката за Кресненския пролом (до 18 юли).1933 г. - Глайхшалтунг: В Германия са забранени всички опозиционни политически партии, освен Нацистката партия.1941 г. - Втората световна война: Червената армия използва за първи път легендарните ракетни установки Катюша.1946 г. - Излиза първото издание на книгата на американския педиатър Бенджамин Спок - „Грижи за бебето и детето\".1948 г. - Лидерът на Италианската комунистическа партия Палмиро Толиати прострелян и ранен близо до италианския парламент.1958 г. - Иракският крал Фейсал Втори е убит, заедно с обкръжението, от арабски националисти, монархията е отхвърлена и Ирак е провъзгласена за република.1959 г. - САЩ пускат на вода първия си атомен крайцер - Лонг Бийч, оборудван с два атомни реактора.1965 г. - Космическия апарат Маринър 4, който е изстрелян през 1964, преминава покрай Марс и прави първите близки снимки на чужда планета.1969 г. - С навлизането на Салвадорската армия на територията на Хондурас започва така нар. Футболна война.1987 г. - В Народна република България се създават свободни безмитни зони за насърчаване на стопанската инициатива.1992 г. - Основан е Българският хелзинкски комитет.1995 г. - Създаден е форматът mp3 за аудио файлове.2000 г. - Мощно слънчево изригване причинява геомагнитна буря на Земята.2011 г. - Южен Судан е приет в ООН.2015 г. - След повече от 9 години полет, космическият апарат Нови хоризонти преминава само на 12,5 хиляди км. от Плутон.", "date": "2018.07.14", "title": "14 юли в историята"}
{"url": "http://www.cross.bg/zhivotni-stopani-obshtini-1579095.html", "text": "/КРОСС/ Още от понеделник започва изплащането на обезщетенията на земеделските стопани за евтаназираните овце и кози в огнищата с констатирано заболяване чума по  дребните преживни животни в Ямболска и Бургаска области.  Фермерите ще получат парите според заявеното желание - по посочена от тях банкова сметка или в брой на касите на Областните дирекции по безопасност на храните - Ямбол и Бургас.Всички стопани - кандидати за подпомагане по схемите за животни по линия на директните плащания от засегнатите общини, в срок  от 15 дни след ликвидирането на огнището, трябва да подадат  заявление за форсмажорни обстоятелства по образец в областните  дирекции на Държавен фонд „Земеделие\".Засилват се и мерките за биосигурност  в засегнатите общини в Ямболска и Бургаска области. На входно-изходните пътища на населените места в 10-километровата зона за наблюдение около огнищата се въвеждат в експлоатация площадки за дезинфекция, на която подлежат всички преминаващи превозни средства и хора.   ", "date": "2018.07.14", "title": "Държавата плаща обещетения за евтаназираните животни в Ямболско и Бургаско"}
{"url": "http://www.cross.bg/rodeni-na-yuli-1579097.html", "text": "/КРОСС/ Борислав Сарандев, бизнесмен, масон, почетен консул на Шри Ланка Васил Карадимов, художник Георги Ведроденски-Мортус, поет, карикатурист, журналистДейвид Славчев, актьорИлия Николов, футболист, вратар на ФК Марица, Пловдив Кирил Ампов, музикант Михаил Лалов, художник Цветелина Кирилова, лекоатлетка, национална рекордьорка на 1000 мeтра в зала и полуфиналистка на 400 метра с препятствия на олимпийски игри и световно първенство  ", "date": "2018.07.14", "title": "Родени на 14 юли"}
