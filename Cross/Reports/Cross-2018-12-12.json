{"url": "http://www.cross.bg/iphone-apple-qualcomm-1591476.html", "text": "/КРОСС/ Забрана върху продажбите на няколко актуални модели iPhonе се стовари върху Apple в Китай. Но тя не е провокирана от търговската война между САЩ и азиатската страна, а от действията на друга американска компания, предава technews.bg.Съдът в град Фуджоу удовлетвори искането на Qualcomm - най-големия доставчик на мобилни чипове - срещу четири дъщерни компании на Apple в Китай. Те трябва незабавно да прекратят нарушаването на два патента на Qualcomm посредством нелицензиран импорт, продажби и офериране на iPhone 6S, iPhone 6S Plus, iPhone 7, iPhone 7 Plus, iPhone 8, iPhone 8 Plus и iPhone X в Китай.По-рано тези два патента бяха признати за валидни от китайското патентно ведомство SIPO. Те касаят настройките и промените в размера и външния вид на снимките, както и управлението на приложения с използване на сензорния екран.Според вицепрезидента на Qualcomm Дон Розенберг, Apple продължава да извлича ползи от интелектуалната собственост на разработчика на чипове, без да го компенсира. Очаква се Qualcomm да се обърне и към други съдебни инстанции по целия свят с искане за прекратяване на нарушенията на нейни патенти от страна на Apple.", "date": "2018.12.12", "title": "Американска компания спира Apple в Китай"}
{"url": "http://www.cross.bg/vuzdyh-vuzdyha-gorna-1591474.html", "text": "/КРОСС/ В Горна Оряховица са дишали наднормено запрашен въздух 100 дни тази година. Това показват данните от автоматичната измервателна станция в града, съобщиха от Регионалната екологична инспекция.Имало е дни, когато нормата за фини прахови частици е била превишена над четири пъти.При 35 дни в годината допустимо наднормено запрашаване на въздуха в Горна Оряховица вече са отчетени три пъти повече дни с мръсен въздух. Регионалната екологична инспекция не може да направи нищо, за да бъде променено положението, коментира експертът по чистотата на въздуха Ваня Дикова: \"В законовите ни правомощия е единствено да следим изпълнението на програмата за качество на въздуха. В смисъл, ние да бъдем като партньор, който по някакъв начин може да съдейства\". Същевременно кметът на Горна Оряховица Добромир Добрев даде на съд програмата за подобряване на атмосферния въздух. Според него са въведени некоректни данни, което лишава града от 8 млн. лева за подпомагане на домакинствата, които са основен замърсител на въздуха с фини прахови частици. ", "date": "2018.12.12", "title": "В Горна Оряховица са дишали наднормено запрашен въздух 100 дни през тази година"}
{"url": "http://www.cross.bg/rysiya-bulgariya-iskashe-1591477.html", "text": "/КРОСС/ Трябва да се направи най-елементарното - да се седне на една маса и да се обсъди положението на всички държави. Това е най-важното...\" отговори н.пр. Анатолий Анатолиевич Макаров - извънреден и пълномощен посланик на Русия в България на въпроса на репортер от  - Наближава ли моментът, в който ще започне да се търси „добрата руска следа\"? Какво трябва да се случи, за да се промени отношението на света към Русия?Той добави: „Знам, че министър-председателят на България искаше да направи такава среща по време на Европредседателството. Той искаше да срещне президента на Русия с лидерите на останалите страни-членки на ЕС и да поговорят с цел да се намали това напрежение. Но срещата не се състоя, защото от ЕС не го одобриха това. Подобна среща се проведе във Варна, в която участва и турският президент.„Само така, няма друг начин! Не може иначе, трябва да се направи нещо, защото хората се притесняват, страхуват се. Трябва да им се даде спокойствие. Така разбирам аз ситуацията\", посочи Макаров.„Видяхте, че президентите на Русия и САЩ не се видяха в Буенос Айрес. Това е лошо... Липсва диалог. Ако се постигне такъв, ще я има и добрата „руска следа\".", "date": "2018.12.12", "title": "Макаров: Борисов искаше Путин да дойде за среща с ЕС в България"}
{"url": "http://www.cross.bg/suglasie-tzurkvata-svobodno-1591471.html", "text": "/КРОСС/ Българската православна църква възприема донорството трансплантациите, като изява на любов и вид алтруизъм. Това се казва в позиция на Светия Синод на Българската православна църква – Българска патриаршия по Закона за трансплантация на органи, тъкани и клетки.Донор означава \"дарител\", събрат, който дарява не просто орган, а живот и надежда. Даряване означава осъзнато, ненасилствено и свободно взето решение. Да дариш означава да проявиш обич и съпричастие, се посочва в позицията.В нея се казва, че Църквата отстоява своето учение, че човекът е уникална и неповторима идентичност: психотелесна свързаност между вечната му душа и неговото тяло, а не просто биологична единица.Православната църква не приема, че незаявеният отказ трябва да се тълкува като съгласие. Липсата на отказ, освен на възможно съгласие, може да се дължи и на множество други причини - като неинформираност, липса на възможност за волеизява, не на последно място - липса на взето решение.Църквата съзнава хуманния си дълг спрямо реципиента, който иска да живее, но посочва, че ролята й е на защитник на донора, който трябва да има възможност за  свободен избор, т. е. свободно да избере дали да стане такъв и да даде от себе си. Целта трябва да е доброволното дарение от страна на донора, а не удължаването живота на реципиента на всяка цена.При даряването на орган задължително трябва да се взима \"съзнателното съгласие\" на донора, т. е. да осъзнава действието си или, ако по някаква причина е изпаднал в мозъчна смърт, свободно и не по принуда, да е изявил съгласие за взимането на органите му.Църквата може да приеме трансплантациите единствено като изява на обич, взаимност, или на саможертвен порив, на освобождаване от мрежите на егоизма и еснафщината, се посочва още в позицията на БПЦ.", "date": "2018.12.12", "title": "Църквата одобрява даряването на органи при съзнат избор или мозъчна смърт"}
{"url": "http://www.cross.bg/stara-planina-tyaloto-1591472.html", "text": "/КРОСС/ Екип на Планинската спасителна служба (ПСС) е открил тялото на турист, изгубил се в Стара планина.„В 15.10 ч. туристът, който беше в неизвестност от 19 ч. на 10 декември беше намерен. За съжаление, не е имал късмет да оцелее. Планинска спасителна служба при Български Червен кръст изказват съболезнования към близките на пострадалия“, посочват от ПСС.30 планински спасители два дни издирваха изчезналия мъж на билото между хижа „Добрила“ и хижа „Амбарица“ в Стара планина. Последният разговор с туриста е проведен късно вечерта на 10 декември.На терен работиха  отрядите на ПСС в Троян, Ловеч, Сопот, Карлово, София и Банско.В планината видимостта е била до 40 метра по билото на Стара планина, Централен Балкан, вятърът е бил на пориви и навявал снежна покривка, която допълнително е затруднила издирването.", "date": "2018.12.12", "title": "Откриха тялото на изгубен турист в Стара планина"}
{"url": "http://www.cross.bg/bulgariya-makarov-rysiya-1591468.html", "text": "/КРОСС/ \"Днес е един паметен ден за нас, видяхте изложбата при влизането в залата. Руската Федерация отбелязва  25 години  от  приемането на Руската конституция\",  отбеляза н. пр. Макаров.„Защо да се страхуваме от втечнения американски газ, той е доста по-скъп от природния, а отделно трябва да се докарва с танкери и да се съхранява.”  – отговори посланикът.\"Има два варианта за „Турски поток\" - или минава през Гърция, или - през България, но за руската енергетика този проект е приоритетно да минава през България, подчерта Макаров. \"На срещата между Путин и Ципрас, не бе отбелязано нищо официално. Най-вероятно ще има въпроси от страна на Брюксел по „Турски поток”, но що се отнася до Турция, те не са страна членка на ЕС и там ще се постигнем консенсус по-бързо.\"\"През следващата година се навършват 140 години от зараждането на дипломатическите отношения между България и Русия. Във връзка с това и от българската, и от руска страна е взето решение да се открие бюст-паметник на граф Игнатиев в центъра на София”, каза Макаров.Макаров сподели, че е в България вече две години и се чувства много комфортно, когато пътувам из страната. \"Виждам, че хората са заинтересовани от развитието на отношения между двете страни\", заяви посланикът и добави, че има десетки побратимени български и руски градове и отношенията помежду им в икономически и културен план са много добре развити.\"Русия няма военни конфликти с България и искренно се надявам да няма за напред. Ако ракети на НАТО бъдат изстреляни от българска територия и бъдат насочени към Русия, това вече е друг разговор и влиза в друга категория. Винаги съм подчертавал, че не трябва да има провокация от трети страни в конфликта.\" Това отговори посланикът на въпроса за това как ще реагираРусия, ако има американски кораби в нашето пристанище.На въпрос относно спекулациите за участие на Русия в протеста на „жълтите жилетки” във Франция Макаров шеговито отбеляза: „Къде не сме участвали още?”. Той допълни, че вече е на мода демонизирането на Русия и че сега е модерно да се въвеждат санкции.На следния въпрос: \"С какво си обяснявате демонизирането на Русия?\". Посланикът на Руската федерация в България отговори: \"След разпадането на СССР, се появиха много държави, но дойде президентът, който установи ред, и не допусна разделянето на страната на още по-малки парченца. Русия има свое мнение и не може да се съобразява с това на всяка една държава. Тук, в България, аз изобщо не виждам тази демонизация. Страната ви е приятелски настроена спрямо руската държава и руския народ и хората са близки до нас\", завърши посланикът.\"Работи се, обсъжда се, но няма нищо конкретно, всеки разбира, че от тази визита трябва да има резултат, не само дошъл, видял и си тръгнал\", такъв беше отговорът на въпроса относно предстоящото посещение на Владимир Путин в България. Макаров подчерта, че руски президент не идвал тук от 11 години и вече наистина е време да го направи. „Повярвайте, като посланик ще бъда най-щастлив при идването на руския президент в България. Искренно се надявам това да стане факт и ще работя в тази посока.\", каза посланикът.Посланик Макаров направи и кратък коментар относно конфликта в Украйна. Той сподели, че Порошенко вече губи позиции и едва ли ще стигне и до втори тур на изборите, затова истерично предприема необмислени действия, като въвежда военно положение. Според него ситуация не е проста, тъй като украйнският президент има поддръжката от страна на САЩ и Европа. \"Цялата тази ситуация изобщо не представлява конфликт между две братски държави като Украйна и Русия.\", отбеляза посланикът.В края на дискусията Макаров сподели, че много харесва Коледа, ще участвам в този празник тук и ще посрещна новата 2019 година в България, за да може следващата година да бъде още по-успешна и за двете държави.", "date": "2018.12.12", "title": "Посланик Макаров с информация за руския газ, посещението на Путин в България и конфликта в Украйна"}
{"url": "http://www.cross.bg/pasheva-slychaya-rodilnoto-1591473.html", "text": "/КРОСС/ Районната прокуратура в Сливен е сезирана за случая с мъртвото бебе в родилното отделение на сливенската болница „Д-р Иван Селимински“. Жалбата е подадена от съпруга на родилката Пламен Желязков. По случая са образувани досъдебно производство и съдебно-медицинска експертиза, съобщи говорителят на прокуратурата Ваня Белева и поясни, че двумесечният срок на досъдебно разследване вече тече.Председателят на местната структура на Български лекарски съюз д-р Богдан Сотиров обяви, че съсловната организация ще изчака резултатите от всички назначени експертизи и тогава ще коментират действията на д-р Таня Пашева, лекарят, водил раждането, когото роднините обвиняват в допусната грешка.„Когато излязат резултатите, ние ще изкажем нашата позиция, но на този етап с тези данни нищо конкретно не можем да кажем. Молбата ми е за малко по-голяма смиреност от всички, за да се свърши работата по-бързо и по-добре, без да се притесняват институциите“.По-рано днес директорът на болницата д-р Васислав Петров съобщи, че д-р Пашева е в отпуск, който изтича след Нова година.Името на д-р Таня Пашева се свързва с трагичния инцидент от месец август, когато след раждане под нейно ръководство почина 33-годишната Ренета Томова.", "date": "2018.12.12", "title": "Прокуратурата в Сливен е сезирана за случая с мъртвото бебе в родилното на местната болница"}
{"url": "http://www.cross.bg/kamarata-stroitelite-glava-1591469.html", "text": "/КРОСС/ Ако има наистина силна консолидираност в бранша, тя трябва да изведе отношенията с възложителя на едно много принципно и прозрачно ниво. Това заяви днес президентът Румен Радев на среща на «Дондуков» 2 с представители на Камарата на строителите в България по повод провеждащите се протести на строителни компании в София. Държавният глава подчерта, че строителството е изключително важно и от качеството на сградите и пътищата и начина, по който са направени, може да се съди и за нивото на държавата и културата на нацията.«Вие имате моята подкрепа, но очаквам да бъдете по-смели в защита на интересите на строителите. Знам, че е трудно и че всеки разчита на поръчката, защото иначе няма да ви има, само че всеки компромис, ако правите такъв, е в ущърб на обществото», заяви Румен Радев. Президентът призова за проблемите в строителния бранш да се говори открито и Камарата на строителите да отстоява доброто име на бранша – при провеждане на обществените поръчки, по време на изпълнението, до предаването на готовите обекти.По думите му не трябва да има среда, в която българският строител е поставен на колене и ситуации, при които на практика се строи на «остатъчна стойност». Необходими са стандарт за ценообразуване и ясни процедури, които гарантират, че когато се сключи договор и има разплащане, вложените пари са осигурили необходимото качество и безопасност, подчерта държавният глава. Той добави, че изключително важна е ролята на изпълнителната власт като организатор на тези процеси и на ръководителите на големите строителни фирми, които печелят обществените поръчки.Румен Радев заяви, че за да се решат по най-добрия начин проблемите в строителния бранш, обществото трябва да е наясно, че има три важни участника в строителството: първият – изпълнителната и местната власт в ролята на възложител. Вторият – собствениците и ръководствата на крупните строителни фирми. И третият – подизпълнителите - средни, малки, и хилядите работници строители, които изкарват прехраната си. «Категорично заявявам, че работниците могат да разчитат на моята безрезервна подкрепа и заслужават, както и вие го споменавате, и по-добро заплащане, и по-добри условия на труд и предвидимост в своята дейност», посочи президентът.Държавният глава подчерта, че от своя страна българските граждани очакват да пътуват безопасно по сигурни пътища, които да не се ремонтират веднага след въвеждане в експлоатация, да не се срамуват от изгледа на населеното място, в което живеят. «Моето доверие и доверието на обществото няма да бъде спечелено с протести, декларации и пресконференции, а с качество и прозрачност. Това за мен означава да има целесъобразни и с голяма обществена значимост проекти, да има прозрачни и честни обществени поръчки, да има такива условия, че всеки лев да отива по предназначение. Контролът да бъде принципен, всеобхватен и безкомпромисен», посочи президентът.Представителите на Камарата на строителите запознаха държавния глава с проблемите, пред които е изправен секторът в България, както и за провежданите разговори с политическите сили. Те подчертаха, че отговорността за допусканите грешки не е обща за бранша и този, който нарушава принципите и правилата, трябва да понесе своята отговорност и това следва да е валидно както за изпълнителите, така и за възложителите и упражняващите контрол институции. Строителите бяха категорични, че очакват да не работят в среда, в която всичко се обобщава и отговорността се размива.Те информираха за предприетите действия за подобряване на нормативната база и въвеждането на повече прозрачност в сектора и посочиха, че в страната  функционират 20 000 фирми в строителния бранш, като само 5 000 от тях са вписани в Камарата. Отбелязан беше растящият дефицит на квалифицирани кадри в строителството, както и нуждата от съвместни действия с институциите за по-бързото възстановяване на професионалното обучение.Държавният глава благодари на строителните компании, участвали във възстановителни дейности в населените места в България, засегнати от природни бедствия и аварии през последните години, както и за тяхната съпричастност към социално-значими за обществото каузи. Румен Радев изрази и готовността на президентската институция да подкрепи, в рамките на своите правомощия, добрите идеи за развитие на строителния сектор в България.", "date": "2018.12.12", "title": "Президентът на среща с Камарата на строителите: Доверието на обществото няма да бъде спечелено с протести"}
{"url": "http://www.cross.bg/politziya-strasbyrg-dvama-1591475.html", "text": "/КРОСС/ Германската полиция издирва двама заподозрени - братята Шериф и Сами К., след кървавото нападение във френския град Страсбург, предаде Нова Телевизия.Говорителка на полицията в Кобленц потвърди, че в момента се претърсва 30-километров участък по френско-германската граница, който обхваща германските провинции Саар и Райнланд-Пфалц. ", "date": "2018.12.12", "title": "Германската полиция издирва двама братя за стрелбата в Страсбург"}
{"url": "http://www.cross.bg/doverie-prozrachnost-tema-1591470.html", "text": "/КРОСС/ На , четвъртък, от  по инициатива на държавния глава Румен Радев на „Дондуков“ 2 ще се състои дискусия на тема „Избори - прозрачност и доверие“.За участие в срещата са поканени представители на законодателната, изпълнителната и съдебната власт. Участие ще вземат и експерти  от институции и организации, ангажирани с провеждането, организацията и сигурността на изборния процес. ", "date": "2018.12.12", "title": "Дискусия на тема „Избори - прозрачност и доверие“ ще се проведе в президентската институция"}
{"url": "http://www.cross.bg/kapital-model-statykvoto-1591458.html", "text": "/КРОСС/ Днешният ден е прецедент в политическата история – едрият капитал в стачка срещу опозицията. Днешният ден е и събирателен образ на режима на Борисов, но и на модела на прехода, когато власт и капитал се срастват и рамо до рамо бранят статуквото. Видяхме как част от едрия капитал беше готов да изкара работници срещу майки на деца с увреждания. Виждаме днес как част от едрия капитал изкарва машини срещу опозицията, срещу разследващ журналист, само защото търсим истината и искаме прозрачност. От 2 години говорим, че искаме да променим този модел на прехода и не ни вярваха. Днешният ден доказва, че не само говорим, а и действаме. Те дадоха най-сериозното доказателство за намерението ни да променим този модел на прехода, в който капитал и власт се срастват, задкулисно си пазят интересите и бранят статуквото рамо до рамо. Най-грозната част на това лице на управлението на Борисов е, че използват работници за тази цел. Промяна ще има. Това са последните издихания на това правителство. Искам да се обърна към българския бизнес. Ние сме наясно, че без икономика и без българско производство България няма бъдеще. Но не този модел на икономика, в който 10 големи се договарят с властта и убиват малкия и среден бизнес. Не този модел икономика, в който властта принуждава фирмите да връщат процент от поръчките като комисиона, а модел на свободна конкуренция, на закони, еднакви за всички и ще ги спазвате. Ще има закони и правила за свободна конкуренция и за правене на бизнес в свободна държава. Но най-вече искам да се обърна към работниците. Вие не сте крепостни селяни. Знаем, че ви е страх за хляба ви, но не позволявайте да ви употребяват. Защото друг модел на икономика ще бъде по-добре за вас и за семействата ви. Вместо кражби, тези пари ще отиват за увеличаване на заплати, за подобряване на условия на труд. Имайте достойнство и не се поддавайте на това- да бъдете употребявани в битката на статуквото от власт и бизнес срещу опозицията и промяната в държавата. ", "date": "2018.12.12", "title": "Корнелия Нинова: Днес е прецедент в политическата история – едрият капитал в стачка срещу опозицията"}
{"url": "http://www.cross.bg/stroitelite-bsp-bulgariya-1591460.html", "text": "/КРОСС/ „Договарят се едни количествени обеми на сделките, след което се оказва, че изпълнението и разплащането по тези сделки е със стотици милиони повече”, това заяви зам.- председателят на ПГ на „БСП за България” Антон Кутев по повод разплащателните практики към строителните фирми. Той обясни, че 250 млн. лева са били разплатени без търг и процедура. Кутев припомни въпроса, на който депутатът от ПГ на „БСП за България” Петър Витанов поиска отговор - на какво основание и по какъв начин това се прави. „В закона пише, че такова нещо може да се направи само в рамките на дребни промени. В този случай говорим за „дребни промени” на стойност 250 млн. лева”, заяви Кутев. „Нашето искане е само за проверка на българските магистрали в независима европейска лаборатория. Не разбираме- как е възможно срещу това искане да бъдат изкарани 1000 строителни камьони. Реакцията на Камарата на строителите показва страх и паника от извършването на такава проверка”, това коментира народният представител от ПГ на „БСП за България” Елена Йончева. Тя обясни, че от БСП подкрепят строителите и искат едно и също – да се строят качествени пътища. Тя допълни, че тяхната цял е в бъдеще да има и независим контрол от българската държава, от АПИ. „Трябва да приемем европейския модел за контрол както при обявяване на обществени поръчки, така и при изпълнението им. Отговорност обаче за качеството на българските пътища не носят строителите. Затова ние не сме срещу строителите – ние помагаме на строителите”, категорична бе Йончева. По думите й отговорност носи мафиотският начин, по който се управлява в България, което е довело до срастването между бизнес и власт.Тя цитира доклада на Държавния департамент на САЩ -  2017 г. за човешките права и припомни, че в него се казва, че служители във всички клонове на правителството са замесени в корупционни практики безнаказано. „В доклада на Държавния департамент на САЩ – 2018 г. за инвестиционния климат се казва, че корупцията е ендемична - особено при реализирането на големите инфраструктурни проекти\", заключи народният представител. ", "date": "2018.12.12", "title": "Елена Йончева: Ние не сме срещу строителите – ние помагаме на строителите"}
{"url": "http://www.cross.bg/godini-varna-zdravkov-1591463.html", "text": "/КРОСС/ 6 години ефективна присъда постанови Варненският окръжен съд за 25-годишния , който уби на пътя варненския балетист .Инцидентът стана на 10 септември т. г. на бул. „Приморски” във Варна. Здравков е бил дрогиран и без шофьорска книжка. Той опита да избяга от мястото на произшествието и се предаде, след като беше обявен за общодържавно издирване.Подсъдимият призна вината си и поиска делото да се гледа по съкратената процедура. Съдът му определи наказание 9 години лишаване от свобода, но след редукция заради признатата вина, наказанието му бе намалено с една трета.Присъдата възмути близките на артиста.Тя може да бъде обжалвана пред Апелативния съд във Варна.", "date": "2018.12.12", "title": "6 години затвор за шофьора без книжка, убил балетист във Врана"}
{"url": "http://www.cross.bg/prezidentut-radev-nachin-1591462.html", "text": "Моето доверие и доверието на обществото няма да бъде спечелено с протести, декларации и пресконференции, а с качество и прозрачност. Това каза президентът Румен Радев в началото на срещата си с Камарата на строителите в България, съобщава „Фокус”. Държавният глава добави, че обществените поръчки за значими проекти трябва да бъдат по-строго контролирани и и всеки лев да отива по предназначение.„Проблемите, които ви вълнуват, вълнуват всички нас. За да ги решим по най-добрия начин, трябва да сме наясно, че в тези проблеми има трима важни участника. Първият е изпълнителната и местната власт в ролята на възложител, вторият участник е собствениците и ръководствата на крупните строителни фирми. Третият са подизпълнителите и хилядите работници строители, които съвсем съвестно изкарват прехраната си. Категорично заявявам, че работниците могат да разчитат на моята безрезервна подкрепа и заслужават  по-добро заплащане и по-добри условия на труд “, заяви президентът.Радев добави, че Камарата на строителите  е била една от първите организации, които приел в началото на своя мандат, защото е воден от убеждението, че дейността им е от огромно значение. Не можем да говорим за модерна държава без развита и съвременна инфраструктура, подчерта държавният глава.„Българите от своя страна очакват да пътуват безопасно, по сигурни пътища, които да не се ремонтират веднага след въвеждане в експлоатация, да не се срамуват от изгледа на населеното място, в което живеят“, подчерта президентът.По думите му за решението на проблемите на строителния бранш, изключително важно значение има изпълнителната власт. „Аз съм готов да изслушам всички ваши проблеми, виждания, визия за развитие на сектора и по най-добрия начин и да съдействам с всичко, което е в рамките на моята институция“, каза още президентът. ", "date": "2018.12.12", "title": "Румен Радев: Доверието ми няма да бъде спечелено с протести, а с качество и прозрачност"}
{"url": "http://www.cross.bg/spektakula-pavlov-chinari-1591461.html", "text": "/КРОСС/  Великолепно танцово шоу от световна величина представи първият частен професионален ансамбъл у нас – “Чинари”, по случай своята 25-та годишнина в понеделник вечерта. Пред препълнената зала 1 на НДК танцьорите от “Чинари”, група “Етнотикс”, трио “Булгарина”, „Чинари дръмс” и квартет “Българи” представиха зрелищен и емоционален спектакъл, включващ фрагменти от пет авторски спектакъла от репертоара на ансамбъла. Шоуто продължи близо три часа, с повече от 50 участника на сцената. Бяха преоблечени десетки прекрасни костюми, а мултимедията и сценични ефекти бяха премерено и стилно подбрани под зоркото око на Асен Павлов и Калоян Павлов. Цялостната визия на спектакъла, хореографията и режисурата също бе тяхно дело.Ударно начало бе поставено с ефектни фрагменти от спектакъла “Магията на танца”, изпълнени със страхотна енергия и заряд от танцьорите на сцената. След тези първи наелектризиращи минути, шоуто продължи с приказна част от спектакълът “Траките” – с вълшебни костюми и настроение. В загадъчен, непокорен и свободен дух последваха изпълнения и от спектакъла “Мистичен ритъм”, редувани с ювелирно соло изпълнение на кавал на Костадин Генчев. Тази част завърши с обявяване на наградата „Почетен знак на Президента на Република България“, връчен на ансамбъл “Чинари” - „за значимият принос към развитието и популяризирането на българското фолклорно изкуство и по повод 25-годишнината от неговото създаване“.                 Последва кратък антракт и започна втората част на юбилейния спектакъл. Тук хореографът, основател и продуцент на ансамбъла – Асен Павлов, бе подбрал най-силните моменти от други два невероятни по дух и заряд спектакъла – “Възрожденски разкази” и “Ние българите”. В тази фолкорна половина на шоуто, градусът на настроение се вдигна още повече, а публиката трудно сдържаше емоции и аплодисменти по време на изпълненията. Емоционален момент за всички в залата настъпи, когато самият Асен Павлов излезе на сцената и покани със себе си двама от колегите си – Ивайло Илиев и Кирил Николов, с които са направили първите стъпки на “Чинари” през далечната 1993 г. Тримата заедно изпълниха част от “любимия си”, както го нарекоха “Тракийски танц”, а в този момент залата буквално изригна от аплодисменти. В тази част на спектакъла видяхме и много ефектни изпълнения на момчетата от “Чинари дръмс” – Калоян Павлов и Николай Неов, които само преди 2 месеца се завърнаха от елитния дръмс Фестивал в Тайпе, Тайван. Запомнящи се бяха и изпълненията на момичететата от трио “Булгарина”, които тази година си тръгнаха с двете големи награди от фестивала “Пирин Фолк - Сандански”. Прекрасно и изключително стабилно завучаха инструменталните изпълнения на група “Етнотикс”. За финал се включиха и квартет “Българи”, които разпяха цялата зала с песента “Хубава си моя горо”.Трудно може да се каже кога точно приключи спектакълът, защото на финала публиката просто не позволи на артистите да си тръгнат от сцената. Заслужено, на финала Асен Павлов и ансамбъл “Чинари” бяха наградени от CIOFF със „Златна Кобилица“ – почетен знак и грамота за цялостен принос в съхранението и популяризирането на българското фолклорно изкуство. Последваха три биса и много цветя, грамоти и поздравителни адреси, а изненада за ансамбълът бе огромната торта с официалната визия на спектакъла “25 години ансамбъл Чинари”. От сцената на зала 1 на НДК Асен Павлов благодари на всички замесени в магията “Чинари” и си пожела още дълги години тази магия да продължава да увлича и зарежда и артисти и публика!", "date": "2018.12.12", "title": "Ансамбъл “Чинари” отбеляза бляскаво 25 години от създаването си пред препълнената зала 1 на НДК в понеделник вечер!"}
{"url": "http://www.cross.bg/zhertvite-strasbyrg-beshe-1591464.html", "text": "/КРОСС/ Председателят на Европейския парламент Антонио Таяни изказа съболезнованията си към жертвите на вчерашната терористична атака в Страсбург.„Скърбя дълбоко за жертвите на атаките в Страсбург и за техните близки. Страсбург е град, който е символ на мир и помирение. Вчерашният престъпен акт беше атака срещу нашия начин на живот. Въпреки това трябва да продължим да работим, за да покажем, че силата, която черпим от свободата и демокрацията, винаги ще надвие насилието, престъпността и терора“, каза председателят на Европейския парламент.В пленарна зала беше обявена минута на мълчание в знак на съпричастие към жертвите.", "date": "2018.12.12", "title": "Антонио Таяни: Демокрацията винаги ще побеждава насилието, престъпността и терора"}
{"url": "http://www.cross.bg/avramova-bulgariya-sredstva-1591459.html", "text": "/КРОСС/ В изпълнение на програмата на правителството и на държавната политика за балансирано развитие на регионите Министерският съвет взе решение за отпускане на допълнителни средства в размер на 1 349 856 000 лв. по бюджета на Министерството на регионалното развитие и благоустройството за 2018 г. С тези средства ще бъдат изградени 134,2 км от АМ „Хемус“ в отсечката от п.в. „Боаза“ до път I-5 Русе - Велико Търново.Това съобщи след правителственото заседание днес министърът на регионалното развитие и благоустройството Петя Аврамова. Тя подчерта, че това решение засяга цяла Северна България и е важно за развитието на региона.Общата дължина на АМ „Хемус“ от София до Варна е около 420 км. Изградени са участъците между София и Ябланица и от Белокопитово до Варна, които са общо близо 170 км. В момента се строят още близо 26 км от автомагистралата – 9,3 км в отсечката между Ябланица и Боазаи 16,32 км от п.в. „Буховци“ до п.в. „Белокопитово“. Ресурсът за изграждането на още 134,2 км от нея се осигурява за сметка на предвидените средства от централния бюджет чрез преструктуриране на разходи и трансфери.Петя Аврамова съобщи също, че правителството отпуска още близо 158 млн. лв. за разплащане на обекти на Агенция „Пътна инфраструктура“. Сред тях са реконструкцията на пътя Слънчев бряг - Бургас, обходният път на Ахелой, пътят Пловдив - Асеновград и всички други ремонти, извършени от строителни компании, които АПИ има задължение да разплати. С това ние ще бъдем коректни към строителния бранш и ще можем да разплатим извършените през годината ремонти, коментира тя.По повод днешната мирна демонстрация на Камарата на строителите в България министър Аврамова заяви, че всеки може да изрази своето мнение по определен начин, спазвайки законовите процедури. Личното ми мнение е, че целта да се трупат кратковременни политически дивиденти не оправдава средствата да бъдат дискредитирани институции в България, цели браншове, трудът на хиляди хора, каза тя. Нямам нищо против да бъдат извършвани проверки, заяви Петя Аврамова. Нито министерството, нито АПИ сме се противопоставяли, но моето лично желание и на агенцията е диалогът за търсене на технически решения да не бъде политически. Разговорите трябва да се водят между експерти, а не между експерти и политици, изтъкна министърът и допълни, че трябва този процес да бъде свален на експертно ниво.По-късно, след проведена среща в Министерския съвет с КСБ регионалният министър коментира, че Камарата е партньор на МРРБ и АПИ не само в пътния бранш, а и като изпълнител на проектите по Оперативна програма „Региони в растеж“ и Националната програма за енергийна ефективност на многофамилни жилищни сгради. От строителния бранш очакваме мобилизация и при изпълнението на проектите от ВиК операторите. За нас е важно той да има нужния капацитет, а ние, които управляваме тези обществени средства, ще бъдем безкомпромисни по отношение на качеството и сроковете за реализацията на обектите, категорична бе Петя Аврамова. Тя допълни, че браншът трябва да бъде подкрепен от всички, защото това са хора, които живеят и работят в България.", "date": "2018.12.12", "title": "Правителството отпусна близо 1,35 млрд. лв. за изграждането на още 134,2 км от АМ „Хемус“"}
{"url": "http://www.cross.bg/radylov-frenskata-politziya-1591465.html", "text": "/КРОСС/ Проф. Николай Радулов, експерт по сигурността и преподавател в Нов български университет, коментира аспектите на терористичния акт в Страсбург.Трима души бяха убити, а 12 са ранените, при стрелбата на коледния пазар в Страсбург, която френските власти определиха като терористичен атентат. Извършителят е идентифициран като 29-годишен мъж, разследван заради радикален ислям. Той е избягал от местопрестъплението и вероятно е ранен. \"Ясно е единствено, че лицето е криминално проявено и е част от криминална организация. Съществено е, че извършителят е бил в полезрението на полицията и е в списъка на лицата, които трябва да бъдат наблюдавани и е странно, че френската полиция е успяла да го изпусне. След \"Шарли Ебдо\" френската полиция успя да се окопити, увеличи щата, отдели повече пари за антитероризъм и очевидно се справяше добре. Единственото вероятно обяснение е, че е имало прекалено много сигнали и много сили и средства са отделяни за проверката им, а извършителят се е изплъзнал\", смята експертът.Това не е изненада за френската полиция. Големите мигрантски групи създават допълнително напрежение и поглъщат доста ресурси. Това са благодатни за \"Ислямска държава\" обекти за пропаганда, подчерта проф. Радулов. Той отбеляза също, че продължава да работи терористичната интернет пропаганда и се поддържат възможностите за това.\"Не само терористите, но и полицията иска бдителността на гражданите да не спада. Виждаме върху какво се концентрирахме - огромните социални протести, втора революция, подобна на 1968-а. На полицията остава по-малък ресурс за пряко противодействие на тероризма. Правителството трябва да е пределно откровено за мерките, които взима, без обаче да разкрива неща, които могат да застрашат планирани и провеждащи се акции срещу тероризма\", смята Радулов.", "date": "2018.12.12", "title": "Проф. Николай Радулов: Властите трябва да са пределно откровени за мерките срещу тероризма"}
{"url": "http://www.cross.bg/momche-podzemen-plovdiv-1591466.html", "text": "/КРОСС/ Младежи пребиха 18-годишно момче в подземен паркинг на един от моловете в Пловдив. Те са разкрити в рамките на няколкодневно полицейско разследване. Освен побоя, пострадалият е бил напръскан и с лютив спрей, предаде Дарик радио. Сигналът за инцидента е подаден на 9 декември, съобщиха от полицията. В хода на издирвателните действия, полицейски служители от Пловдив и Стамболийски установили нарушителите на обществения ред - младежи от Кричим, на 19 и 22 години.Спрямо тях била взета полицейска мярка за задържане. За случая е уведомена прокуратурата.", "date": "2018.12.12", "title": "Пребиха 18-годишно момче в подземен паркинг на мол"}
{"url": "http://www.cross.bg/kybrat-dulga-energo-pro-1591467.html", "text": "/КРОСС/ ЕНЕРГО-ПРО и Община Кубрат се споразумяха днес за дълга на ВиК „Меден кладенец“ за консумирана електроенергия. Задължението в размер на 3 милиона 176 хиляди лева е разсрочено за една година. С подписания споразумителен протокол Общината става гарант по дълга и се ангажира той да бъде погасен до края на 2019 г. Електроснабдителната компания прекрати процедурата за прекъсването на електрозахранването на водоснабдителните съоръжения на ВиК дружеството.Управителните съвети на ЕНЕРГО-ПРО Варна и ЕНЕРГО-ПРО Продажби изразяват благодарност за конструктивните преговори и финализирането на споразумението към кмета на град Кубрат Алкин Неби, председателя на Общинския съвет Хюсеин Юмеров, управителя на ВиК „Меден кладенец“ Юзджан Алиев. Разбирането, подкрепата и съдействието на ангажираните държавни институции КЕВР, Министерство на енергетиката, Министерство на регионалното развитие и благоустройството и ДАНС също се оказаха ключови фактори за успешното решаване на критичната ситуация и предотвратяването на опасността жителите на община Кубрат да останат без водозахранване.", "date": "2018.12.12", "title": "ЕНЕРГО-ПРО постигна споразумение с Община Кубрат за разсрочване на дълга от 3 милиона на ВиК „Меден кладенец“ за консумирана електроенергия"}
{"url": "http://www.cross.bg/strasbyrg-frantziya-sledvat-1591451.html", "text": "/КРОСС/  заради атентата в Страсбург. При нужда българските граждани могат да се свържат с посолството на България в Париж на телефони: +33 1 45 51 85 90 и +33 1 45 51 85 90 в извънработно време.От външното ведомство предупреждават, че действията на полицията по залавяне на нападателя продължават, а в цяла Франция е въведена степен на опасност „Внимание, атентат“. и да следват съветите на местните власти. Налице е засилен граничен контрол на границата между Франция и Германия.МВнР препоръчва на българските граждани, пребиваващи в Страсбург или пътуващи между Франция и Германия, да следват стриктно всички указания на органите на реда и да избягват посещението на публични места в града до успокояване на обстановката", "date": "2018.12.12", "title": "МВнР откри горещ телефон заради атентата в Страсбург"}
{"url": "http://www.cross.bg/ministur-sigyrnost-mladen-1591452.html", "text": "/КРОСС/ По повод нападението в Страсбург вицепремиерът и министър на отбраната Красимир Каракачанов заяви, че ще бъдат предложени допълнителни законодателни мерки за предотвратяване на такива инциденти у нас. Вътрешният министър Младен Маринов обяви, че в момента не се налага промяна в мерките за сигурност у нас.Красимир Каракачанов, вицепремиер и министър на отбраната: По принцип винаги има готовност да се реагира в такива ситуации - те са взети от службите, от Министерството на вътрешните работи. Повече информация за случващото се в Страсбург - мисля, че виждаме и профила на атентатора, целта. Аз винаги съм казвал - крайно време е да излезем от този сън и да спрем да си въобразяваме, че някакви леко полудели хора правят атентати в Европа.Младен Маринов, министър на вътрешните работи: Към този момент няма необходимост и данни за промяна на мерките за сигурност, в смисъл като ниво на готовност, за реакция в България. Естествено разпоредих и вече се изпълняват засилени мерки за сигурност, тъй като знаете - наближават коледно-новогодишните празници.", "date": "2018.12.12", "title": "Младен Маринов: В момента не се налага промяна на мерките за сигурност у нас"}
{"url": "http://www.cross.bg/godina-dekemvri-pomoshti-1591454.html", "text": "/КРОСС/ „Български пощи“ ЕАД уведомява своите клиенти, че по искане на  Агенцията за социално подпомагане крайната дата за изплащане на социални помощи в пощенските станции през месец декември 2018 година е 20.12.2018 година.", "date": "2018.12.12", "title": "Изплащат социалните помощи на 20 декември "}
{"url": "http://www.cross.bg/goreneto-otpadutzi-klimatitzi-1591455.html", "text": "/КРОСС/ Заради силно отровния въздух в столичните квартали около \"Факултета\", от махалата си поискаха от държавата или Столичната община... климатици.Според Асен Юлчев, който живее във \"Факултета\", ако на всички роми бъдат купени климатици, те нямало да  замърсяват въздуха с горенето на отпадъци, които събират от улицата и кофите за боклук.\"Предлагам на Красимир Каракачанов в този изостанал квартал да се купят на всички роми климатици от по 300 – 400 лева и няма да има никакви прашоляци и да се горят лоши отпадъци\", призова той пред Нова телевизия.За семействата с много деца климатиците трябвало да са по-мощни, за другите можело и от по-малките отоплителни уреди, които са и по-евтини.\"Те да бъдат безплатни за жителите на квартала, а не в парламента да взимат повече пари\", настоя Юлчев пред Нова тв.Според него ромите щели да си плащат тока за отоплението.Мартин Марков, един от инициаторите на протестите в столичния квартал \"Красна поляна\", който граничи с \"Факултета\", одобри идеята.Според него сега в печките отива всичко, което може да бъде събрано – стара дограма, която обаче е боядисана, изхвърлени меки мебели, дрехи, кабели, гуми.\"Твърдо заставаме зад нашите искания за криминализация на горенето на опасни отпадъци\", настоя още той.А столичният кмет Йорданка Фандъкова също предложи наказание под формата на общественополезен труд за хората, които горят боклуци и така замърсяват въздуха.Всеки, който гори боклуци, най-вече гуми и пластмаси да чисти градинки и паркове за срок от 20-30 дни, иска тя.Въздухът в квартал \"Красна поляна\" се смята за най-замърсен в цялата столица. Жителите апелират за незабавни мерки за справяне с проблема.Според тях криминализирането на горенето на боклук, както и полагането на общественополезен труд ще намали замърсяването на въздуха.\"Последната проверка беше преди една седмица, когато беше големият проблем с мъглите и замърсяването на града. От 93 семейства, в които успяхме да влезем, 27 се отопляваха на твърдо гориво - въглища и дърва. Направихме предписания на две семейства, защото дървата им бяха мокри. Когато се горят такива отпадъци, въздухът става ужасен\", обясни кметът на район \"Красна поляна\" Иван Чакъров.По неговите думи горенето на гуми, кабели и сега се наказва.Проблемът обаче бил, че извършителите на тези деяния са непълнолетни и няма как да бъдат задържани.", "date": "2018.12.12", "title": "Как ромите си поискаха климатици от Фандъкова"}
{"url": "http://www.cross.bg/glasyvane-mashinnoto-vota-1591448.html", "text": "/КРОСС/ Депутатите приеха промени в изборното законодателство, с които електронното гласуване се отлага, а машинното се ограничава за европейските и местните избори. Мотивът – недостатъчна гаранция за тайната на вота.„Потвърждавам и нашата сериозна амбиция този способ да стане факт, когато имаме технологичната и сигурност и обезпеченост на процеса на електронното дистанционно гласуване”, заяви Данаил Кирилов от ГЕРБ.Той посочи още, че при машинното гласуване има риск от грешки заради начина на отчитане на резултатите от гласуването.БСП настояват твърдо за машинно гласуване. Според законопроекта машини за гласуване ще има само в секции с над 300 избиратели.„С този проект се постигат нови висоти или по-скоро  низини. Ще завършим с фойерверки, фестивалът е отворен с Изборния кодекс. Не Изборен кодекс,  правилник за настолна игра не може да се напише така”, заяви Крум Зарков от БСП.Съпартиецът му Иван Иванов беше по-краен: „Вие какво казвате на хората: „Защо правихте референдуми, ние ще победим с манипулации”. Според него целта е да се спечели евровотът и да се „изкрета” до местния.ДПС също смятат, че по отношение на машинното гласуване не се прави достатъчно. Управляващите обаче на свой ред упрекнаха опозицията, че още отсега си търси оправдания за лошо представяне на вота.ГЕРБ ще предложат между първо и второ четене номерата в бюлетините да са от 1 до 100, а на кандидатите от 100 нагоре. Така ще се избегне объркването от станалия известен като феномена 15/15.", "date": "2018.12.12", "title": "Управляващите отложиха машинното и е-гласуването заради тайната на вота"}
{"url": "http://www.cross.bg/stryktyra-neshta-banakieva-1591449.html", "text": "/КРОСС/ Майките на деца с увреждания продължават борбата за реформа чрез Национална гражданска инициатива \"Системата ни убива всички\". В предаването „Преди всички“ на БНР Аделина Банакиева от инициативата обясни:„Този вид гражданска структура, която учредихме, е продължение на процеса за протест и реформи. Смятам, че е по-добре да се легитимираш като гражданска структура, отколкото като партия или като НПО, тъй като това е по-леката структура, към която могат да се причисляват много повече хора. Тази структура ще функционира, докато има нужда от нея. Тя не е безкрайно функционална като структура. Целим конкретни неща и докато те не се случат, тази структура ще функционира“.Трите приети закона не стигат, категорична е Банакиева и обясни: „Тези 3 закона са един фундамент, но той дори сам по себе си не е много стабилен, тъй като той стъпва на периферни неща. Тези неща трябва да бъдат тепърва доработвани и тази кореспонденция да бъде направена между законите наистина адекватно, а не както е в момента“.Банакиева е категорична, че парите, които отиват в „абсурдната“, по думите й, ТЕЛК-система към настоящия момент, са абсурдно големи. Според нея тези пари нито се контролират, нито има ясни правила:„Ресурсите на държавата се изразходват безумно безотговорно и контрол върху това няма. Никой не иска да закрива ТЕЛК. Как ще се нарича, е все едно. Много са реформите и те ще трябва да се осъществяват пряко в работа с хората от ТЕЛК. Ние не искаме война с тях“.", "date": "2018.12.12", "title": "Майките на деца с увреждания продължават борбата за реформа"}
{"url": "http://www.cross.bg/makarov-zayavi-vtechnen-1591450.html", "text": "/КРОСС/ \"\". Това заяви руският посланик Анатолий Макаров на пресконференция в София, предаде БГНЕС.Посланикът отбеляза като много успешни срещите на високо ниво между първите мъже на Русия и България, проведеното през октомври в Москва съвместно заседание с участието на енергийния министър Теменужка Петкова, както и честванията по повод Руско-турската освободителна война.Един от ключовите проекти за Москва е развитието на „Турски поток“. Запитан дали има промяна в маршрута след срещата на Путин и Ципрас, Макаров заяви, че планът остава, както са го обявили руснаците, а именно - през България. Дипломатът няма официална информация, че тръбата ще се пренасочи от Турция към Гърция за Италия. Все пак, по думите му, варианти не липсват и лично той не изключва нито един от тях.„“, заяви посланикът.Той разкри, че Москва и Брюксел работят съвместно по изработването на нова директива, в която да бъдат включени проектите „Турски поток“ и „Северен поток 2“.На въпрос дали Русия се страхува от конкуренцията на американския втечнен газ в България и в Европа като цяло, Макаров отговори, че не може да каже такова нещо, защото американският газ се търгува по-скъпо на Стария континент в сравнение с цената, на която го доставя Русия.Макаров отбеляза още, че страната му работи и по проекти за доставки на втечнен газ.", "date": "2018.12.12", "title": "Руският посланик: Не ни е страх от конкуренцията на американския втечнен газ"}
{"url": "http://www.cross.bg/nzok-bulgariya-lechenieto-1591456.html", "text": "/КРОСС/  Принудени сме да напишем това отворено писмо, защото с всеки изминал ден шансовете на пациентите със спинална мускулна атрофия (СМА) за живот и подобряване на състоянието им, намаляват.Ние не искаме нищо повече от това, болните от страшното генетично заболяване да имат възможност да се лекуват в България. Защото те са българи и най-естественото нещо е държавата, в която родителите им плащат данъци и здравни осигуровки, да се погрижи за тях, а не да се прави, че не съществуват.Нима държавата България трябва да постъпва като древна Спарта, където родените с увреждания са били хвърляни в пропаст край града?Прилага ли България тиха евгеника към населението си и нормално ли е това в европейска държава в XXI век? Трябва лиБългария да е единствената страна на Балканите и от малкото изключения в ЕС, която не лекува своите болни от тази смъртоносна болест? Отскоро дори и Македония поема лечението на пациентите си с тази диагноза. Нима европейска България е по-бедна и нехуманна от съседите си, на които имаме амбицията да помагаме за присъединяването им към ЕС?!Българските родители, които имат възможност, се превръщат в здравни емигранти и успяват да спасяват децата си в чужбина, където ги приемат като свои и веднага започват лечението. От години у нас болните от спинална мускулна атрофия живеят в Параграф 22 от институционални пречки, абсурди и нормативни неуредици. И ако преди болестта беше нелечима, от няколко години има доказано ефикасно лекарство, разрешено у нас, одобрено от ЕМА (European Medicines Agency), прилагано с успех в целия свят, дало много добри резултати и шанс за живот на болните.Но не и за тези в България! В нашата Родина продължава ежедневната борба със смъртта, защото . И сякаш битката за живот не е достатъчна, та от няколко години водим борба и със здравното министерство и НЗОК. Борба, за да може болестта спинална мускулна атрофия да бъде включена в списъка с редки заболявания и лечението да се реимбурсира от НЗОК.Още на 27.01.2016 г. Комисията по редки заболявания към Министерството на здравеопазването прие препоръка за добавяне на СМА към Списъка на редките заболявания. По наша информация, през 2018 г. два пъти е отправено предложение до НЗОК за включването на СМА в Списъка на заболяванията, за чието домашно лечение Касата заплаща напълно или частично лекарствени продукти, медицински изделия и диетични храни за специални медицински цели (Списъка). Отговор или приемане на предложението от страна на НЗОК, до този момент няма. Обяснението, което ни дават е, че към момента СМА не може да бъде включена в Списъка, поради нормативни неуредици...!?Въпреки това, не престанахме да настояваме за срещи, да пишем писма до МЗ и НЗОК, в следствие на Но това не е решение на проблема, болниците не разполагат с пари, достатъчни да лекуват дори и един пациент.В момента единственият начин да бъде финансирано лечението на пациенти със СМА е през Център „Фонд за лечение на деца“ (ЦФЛД). Няма обаче гаранции, че и след трансформирането на ЦФЛД в агенция към МЗ, там ще има нужните средства, достатъчни за финансиране на лечението на болните от СМА, а за пациентите над 18 години дори и тази хипотетична възможност е недостъпна. Тази процедура е дълга, а засега от НЗОК дори не отговорят на изпратените искания. Всеки изгубен ден лишава пациентите от възможност да се лекуват, а повечето са деца! А лишаването от лечение фактически отнема правото им на живот.Обръщаме се към вас, защото вярваме, че няма да оставите български деца да умират без лечение, заради нормативно и чиновническо безхаберие.Ние трудно можем да излезем на протест, защото борбата за живота им е 24 часа в денонощието и във всеки момент може да се случи непоправимото. Призоваваме ви, всеки според институционалните си възможности, да помогне на болните от СМА да живеят!Писмото е изпратено до Президент на Р България, Министър председател на Р България , , Министър на здравеопазването, Омбудсман на Р България, Председател на Комисия по здравеопазване към Народното събрание.", "date": "2018.12.12", "title": "Сдружение на пациентите със Спинална мускулна атрофия с отворено писмо "}
{"url": "http://www.cross.bg/sutrydnichestvo-transgranichno-programata-1591457.html", "text": "/КРОСС/ Заместник-министърът на регионалното развитие и благоустройството Деница Николова ще съпредседателства заседание на Комитета за наблюдение на Програмата за трансгранично сътрудничество Interreg - ИПП България - Турция 2014 - 2020 г. Форумът ще се проведе утре- 13 декември, от 11.30 часа, в Гранд хотел „Поморие“, гр. Поморие.В рамките на заседанието ще бъде представен  напредъкът по изпълнението на Програмата за трансгранично сътрудничество, резултатите от оценката по втората покана за набиране на проектни предложения, представяне на проектите, предложени за финансиране по приоритетните оси „Околна среда“ и Устойчив туризъм и др.Предвидено е и посещение на  Регионален исторически музей -Бургас  за представяне на проекта „Общото културно-историческо наследство извън границите“, финансиран по програмата.", "date": "2018.12.12", "title": "Деница Николова ще съпредседателства заседание на Комитета за наблюдение на Програмата за трансгранично сътрудничество България - Турция"}
{"url": "http://www.cross.bg/harisun-dimitrov-agasi-1591453.html", "text": "/КРОСС/ Григор Димитров тренира усилено за новия сезон, който започва за него на 30 декември в Бризбън (Австралия).Българинът в момента се намира в \"Столицата на хазарта\" Лас Вегас, където се възползва от услугите на новия член на своя щаб Андре Агаси.За спаринг-парньор Гришо използва американеца Райън Харисън, с когото често е в дует в мачове на двойки. През януари в Бризбън Димитров и Харисън стигнаха до полуфинал, но се отказаха минути преди решителния мач.Тогава Харисън малко на шега сподели, че българинът е добър както на двойки, така и на тройки.Райън Харисън публикува снимка в социалната мрежа \"Инстаграм\", където той, Григор Димитров и Андре Агаси позират до жълто Ламборгини.", "date": "2018.12.12", "title": "Григор Димитров тренира в Лас Вегас с Андре Агаси и Райън Харисън"}
{"url": "http://www.cross.bg/intzidenta-myasto-pozhara-1591442.html", "text": "/КРОСС/ Автобус на велинградска фирма изгоря на стоянка във велинградския квартал „Каменица”, съобщава btv.Няма пострадали по инцидента, но са нанесени щети и на паркиран до пътническото возило автомобил.Сайтът „Вип Велинград” съобщава, че сигналът за инцидента е получен минути преди 9 ч. днес. Автобусът е бил празен, стоял е на място с работещ двигател. Шофьорът опитал да загаси пожара, но в крайна сметка пламъците обхванали цялото возило. На снимките се вижда, че то е напълно унищожено.От ОДМВР-Пазарджик посочват, че на място са били изпратени екип огнеборци, които са загасили пожара.Причините за инцидента се изясняват", "date": "2018.12.12", "title": "Автобус изгоря във Велинград"}
{"url": "http://www.cross.bg/bulgariya-elektroenergiya-obshtinite-1591438.html", "text": "/КРОСС/ EVN България напомня на всички общини, които се обслужват от компанията, че месец декември се характеризира със завишена консумация на електроенергия. Тази тенденция става още по-изразена по време на коледните и новогодишни празнични и почивни дни. Това се отнася както за битовите клиенти, така и за консумацията на общинските обекти, където се поставят коледни украси с голям брой осветителни тела, организират се празнични прояви, коледни базари, фестивали, тържества, концерти и др.  В тази връзка EVN България напомня на общините да следят потреблението на електроенергия в различните общински имоти. Опитът от предишни сезони показва, че през зимния период се използват обекти с временно предназначение, в които е налице значително потребление на електроенергия. С тази информация EVN България цели отново да обърне внимание на общинските администрации, че допълнителното енергийно потребление в техни обекти ще се отрази в увеличение на количествата изразходвана електроенергия спрямо предишен период. Следейки своето потребление, общините могат да предприемат редица мерки, в случай че желаят да оптимизират разхода си за енергия.  Като коректен партньор EVN България цели чрез предоставената информация да насочи вниманието на общините както върху технически въпроси, така и върху тяхната енергийна консумация.", "date": "2018.12.12", "title": "ЕVN България напомня на общините, че коледните украси и празнични събития увеличават потреблението в края на годината"}
{"url": "http://www.cross.bg/kamarata-stroitelite-predstaviteli-1591439.html", "text": "/КРОСС/ Президентът Румен Радев ще приеме днес от  на «Дондуков» 2 представители на Камарата на строителите по повод организираните от нея протести.", "date": "2018.12.12", "title": "Президентът Румен Радев ще се срещне с представители на Камарата на строителите"}
{"url": "http://www.cross.bg/transplantatziya-drob-organite-1591441.html", "text": "/КРОСС/ Лекарите от Военномедицинска академия (ВМА) извършиха поредна чернодробна трансплантация – втора в рамките на 2 седмици. Това съобщиха от лечебното заведение.Реципиентът е 55-годишна жена с последен стадий на чернодробно заболяване. Донорът – мъж на 42 години, е транспортиран от великотърновската болница „Д-р Стефан Черкезов”, като експлантацията на органите бе осъществена във ВМА.5-часовата трансплантация на черния дроб бе извършена в късния следобед на 11 декември.Ръководството на болницата изказва своята изключителна благодарност към близките на донора, които въпреки трудния за тях момент, са дарили органите му.", "date": "2018.12.12", "title": "Лекарите от ВМА направиха поредна успешна трансплантация на черен дроб"}
{"url": "http://www.cross.bg/ivanov-sdvr-sekretar-1591443.html", "text": "/КРОСС/ , директор на СДВР, е кандидатурата на правителството за гл. секретар на МВР. Това обяви вътрешният министър .Номинацията е съгласувана с президента , уточни Маринов.Ивайло Иванов е роден през 1977 г. в Луковит. През 1999 г. влиза в системата на МВР като полицай в СДВР.Бил е полицейски командир и началник на група в столичната дирекция, зам.-директор на дирекция „Аерогари” и дирекцията на „Гранична полиция” в Драгоман.Бакалавърската му степен е от школата на МВР, а магистратурата – „Право”, от Югозападния университет.Иванов стана директор на СДВР със заповед на бившия вътрешен  министър  на 11 май м.г.", "date": "2018.12.12", "title": "Кабинетът предлага шефа на СДВР Ивайло Иванов за гл. секретар на МВР"}
{"url": "http://www.cross.bg/noemvri-tzenite-yvelichenie-1591440.html", "text": "През ноември 2018 г. спрямо предходния месец цените на стоките и услугите в потребителските групи са се променили, както следва хранителни продукти и безалкохолни напитки - намаление с 0.2%; алкохолни напитки и тютюневи изделия - увеличение с 0.1%; облекло и обувки - намаление с 0.1%; жилища, вода, електроенергия, газ и други горива - увеличение с 0.7%; жилищно обзавеждане, домакински уреди и принадлежности и обичайно поддържане на дома - намаление с 0.5%; здравеопазване - увеличение с 0.1%; транспорт - намаление с 3.0%; съобщения - увеличение с 0.8%; развлечения и култура - увеличение с 0.3%; образование - цените остават на равнището от миналия месец; ресторанти и хотели - увеличение с 0.5%; разнообразни стоки и услуги - увеличение с 0.4%.През ноември 2018 г. са се намалили цените на следните хранителни продукти: ориз - с 1.7%, макаронени изделия - с 1.5%, месо от едър рогат добитък - с 1.5%, свинско месо - с 0.1%, месо от домашни птици - с 1.8%, замразена риба - с 0.9%, пълномаслено прясно мляко - с 1.8%, кашкавал - с 0.2%, яйца - с 1.8%, млечни масла - с 1.7%, маргарин - с 1.2%, ябълки - с 6.6%, цитрусови и южни плодове - с 10.2%, домати - с 5.6%, зеле - с 11.6%, листни зеленчуци - с 3.5%, гъби - с 1.8%, зрял боб - с 2.2%, леща - с 0.5%, захар - с 0.4%, сол - с 0.1%, кафе - с 0.5%, какао - с 0.4%, плодови сокове - с 0.6%, и други.През ноември 2018 г. са се увеличили цените на следните хранителни продукти: брашно - с 1.1%, хляб - с 2.5%, малотрайни и трайни колбаси - съответно с 1.1 и 0.6%, мляно месо (кайма) - с 0.5%, нискомаслено прясно мляко - с 0.8%, сирене - с 0.3%, извара - с 0.9%, олио - с 0.2%, краставици - с 26.0%, зрял лук и чесън - съответно с 9.9 и 4.6%, маслини - с 0.9%, картофи - с 2.0%, шоколад и шоколадови изделия - с 0.1%, чай - с 0.2%, минерална вода - с 1.4%, газирани напитки - с 0.2%, вина - с 0.2%, бира - с 0.1%, и други.През ноември 2018 г. в групите на нехранителните стоки и услугите е регистрирано намаление на цените при: облекло и обувки - с по 0.1%, течни горива за битови нужди - с 3.1%, мебели - с 1.0%, перални и съдомиялни - с 0.5%, климатични инсталации - с 2.5%, прахове за пране - с 1.3%, дизелово гориво - с 2.5%, автомобилен бензин А95H - със 7.4%, автомобилен бензин А98Н - с 6.2%, международни полети - с 8.5%, мобилни телефонни апарати - с 4.7%, телевизори - с 2.1%, продукти за лична хигиена - с 0.4%, и други.През разглеждания месец в групите на нехранителните стоки и услугите е регистрирано увеличение на цените при: газообразни горива за битови нужди - с 1.4%, въглища - с 0.4%, топлинна енергия за отопление - с 14.7%, хладилници - с 1.4%, готварски печки - с 1.0%, газ пропан-бутан за ЛТС - с 0.6%, метан за ЛТС - с 1.7%, кина и театри - с 1.4%, услуги в ресторанти, кафенета и други - с 0.5%, ваканционни центрове и курорти - с 0.8%, козметични продукти - с 1.2%, и други.През ноември 2018 г. цените на лекарските и на стоматологичните услуги са се увеличили съответно с 0.8 и 0.1%, а цените на лекарствените продукти остават на равнището от предходния месец.Хармонизираният индекс на потребителските цени за ноември 2018 г. спрямо октомври 2018 г. е 99.7%, т.е. месечната инфлация е минус 0.3%. Инфлацията от началото на годината (ноември 2018 г. спрямо декември 2017 г.) е 2.3%, а годишната инфлация за ноември 2018 г. спрямо ноември 2017 г. е 3.0%. Средногодишната инфлация за периода декември 2017 - ноември 2018 г. спрямо периода декември 2016 - ноември 2017 г. е 2.6%.Индексът на цените за малката кошница за ноември 2018 г. спрямо октомври 2018 г. е 100.2%, а от началото на годината (ноември 2018 г. спрямо декември 2017 г.) е 103.1%. ", "date": "2018.12.12", "title": "НСИ: Инфлацията от началото на годината е 2.7%"}
{"url": "http://www.cross.bg/glasyvane-izbori-mashini-1591444.html", "text": "/КРОСС/ „България е страна на космонавти, горда с постиженията си в IT-сектора и широколентовия достъп до интернет, а катастрофира пред елементарното изискване на Изборния кодекс за няколко прости машини, оборудвани с не особено сложен софтуер. От ЦИК отсякоха, че това не може да стане и вносителите побързаха да се съгласят с тази безапелационна присъда“. Това заяви зам.-председателят на ПГ на „БСП за България“ Крум Зарков. По неговите думи органите на изпълнителната власт е трябвало да осигурят на всеки избирател правото да гласува с хартиена или бюлетина за машинно гласуване и това право е записано в закона от преди 5 години. „За 5 години, постоянно действащата ни изборна администрация не можа да се справи с осигуряването на няколко хиляди машини за изборния ден“, заяви Зарков.Народният представител обясни, че секциите са повече от 12 000. „Според предложението на управляващите такива машини трябва да има най-малко в 1000. По какви критерии ЦИК ще реши дали в една секция да има, а в друга – не?“, попита Зарков. Той допълни, че единственият обективен критерий, залегнал в закона, е да има най-малко 300 избиратели, но повечето секции, особено в големите градове, отговорят на това изискване. „Не мисля, че има разумен човек, който да вярва, че задачата за закупуване на машини е мисия невъзможна. Когато е ясно, че има недоверие в изборния процес – броенето в секционните избирателни комисии, съставянето на протоколи и пренасянето им, защо се спира една проста мярка, която да допринесе за неговото преодоляване?“, продължи с въпросите зам.-председателят на ПГ на „БСП за България“. Той подчерта, че в закона има недомислици и като пример посочи, че законопроектът предвижда „Информационно обслужване“ АД да изгради машини и необходимите програми към тях. „Председателят на управителния съвет на дружеството проф. Константинов обясни пред медиите, че това дружество не е в състояние да изпълни законовото задължение, което му се вменява по този начин“, подчерта Зарков.„Сроковете за въвеждане на машинно гласуване – явно ги приключваме. Сроковете за електронна идентификация чрез лични документи – отложени. Сроковете за задължения на кметовете да направят общи устройствени планове ще бъдат отложени. Срокове за регистри, такси – всичко се отлага. А ако нещо не се отложи, няма проблем – ще бъде променено със задна дата. Така действа това събрание. Не Изборен, не Наказателен кодекс, не антикорупционен закон, правилник за настолна игра не може да се напише така“, заключи Крум Зарков. „ГЕРБ искат служебно печелене на следващите избори, каквито и да са те. Какво се промени за няколко години, когато ГЕРБ приеха машинното гласуване и дистанционното електронно гласуване- досега, когато го отменят?“, попита секретарят на ПГ на „БСП за България“ Филип Попов. Според него се е разбил политическият мит за непобедимостта на ГЕРБ. „Появи се алтернатива и те се уплашиха. Как да ги изберат, когато не са толкова обичани“, каза още той.  Според него не може да се коментира и оправданието, че няма пари. „Управляващите разпределиха милиарди с постановление на МС. Логично е, че няма да дадат пари, за да бъдат свалени от власт“, допълни Попов. По неговите думи в последните парламентарни избори недействителните бюлетини са 169 000 за страната, а 4% бариера за влизане в Народното събрание е 136 000 гласа. „Как се борят срещу недействителните гласове, като отменят машинното гласуване?“, попита още Филип Попов.„Единственият начин да се върне доверието на гражданите в институциите е машинното гласуване. Управляващите искат да продължат една изключително добре изработена практика за манипулация на гласуването на българските граждани“, заяви народният представител Иван Иванов. Той обясни, че е участвал в избори и знае как се подменят бюлетини, как се носят чувалите, как изчезват материалите на цели комисии и след това се появяват. „Последните години броят на гласуващите в страната намалява. Основната причина те да се откажат от правото си на глас е усещането за предреченост на вота“, каза още Иванов. Той подчерта, че Венецианската комисия казва да не се правят промени в изборното законодателство 6 месеца преди избори. „Обединени патриоти и ГЕРБ не искат машинно гласуване. В закона е написано ясно – 12 000 секции и 12 000 машини. Те защо искат 1000 машини? Ако не е честно машинното гласуване, да кажат нула, да ни убедят и да го отменим“. Това заяви зам.-председателят на ПГ на „БСП за България“ Георги Свиленски. Той припомни изказване на Данаил Кирилов, в което казва, че ако са искали да манипулират изборите, са щели да въведат електронното дистанционно гласуване. „Те го предложиха преди няколко месеца. Това означава ли, че искат да манипулират изборите? ГЕРБ не може да прави избори, без да фалшифицира. ГЕРБ не може да прави избори с машина и независимо. Няма лошо- да загубиш по честен начин“, каза още Георги Свиленски. ", "date": "2018.12.12", "title": "Зарков: България е страна на космонавти, а катастрофира пред изискване за машинно гласуване"}
{"url": "http://www.cross.bg/mlrd-leva-hemys-1591447.html", "text": "/КРОСС/ На днешното си заседание Министерският съвет одобри допълнителни близо 1,5 млрд. лв. за строителството на АМ „Хемус”, военна техника и за театрите.За отбрана и ремонт на военна техника парите са общо 247 млн. лв. с отпуснатите и миналата седмица. За АМ „Хемус” ще бъдат заделени 1.349 млрд. лв. допълнително. За театрите – 7 млн. лв. На заседанието на МС присъстваха представители на Българката армия и Военновъздушните сили (ВВС). На миналото заседание за нуждите на армия гласувахме 134 млн. лв., а на днешното заседание по трите постановления още 113 693 000 лв., обобщи министърът на отбраната.С днешните решения МС осигури експлоатацията на пет вертолета „Кугър” през 2019 година с 10,9 млн. лева, както и пари за резервни части и инспекция на машините. За ремонт на вертолет Ми-17 се дават 817 000 лева. За комуникационни и навигационни системи на ВВС правителството даде 40 086 664 лева. Кабинетът отпусна пари и за модернизиране на информационната система на армията,включително и за мобилни и ръчни терминали по стандарта „Тетра”, съобщи Каракачанов.Той уточни, че ВМА вече няма дългове.Допълнителните 1,349 млрд. лв. за АМ „Хемус” ще се използват за изграждане на 134,2 км от местността „Боаза” до връзката с пътя между Русе и Велико Търново, каза регионалният министър .Общата дължина на магистралата трябва да е 420 километра, от тях са изградени 170 км. В момента се строят 26 километра - 9,3 км между Ябланица и местността „Боаза” и при Буховци – Белокопитово – 16,3 км, отчете Аврамова", "date": "2018.12.12", "title": "МС отпусна близо 1,5 млрд. лв. за АМ „Хемус”, военна техника и театрите"}
{"url": "http://www.cross.bg/deiinosti-razpredelenie-klienti-1591445.html", "text": "/КРОСС/ Нерегалментирани изкопни дейности оставиха без електрозахранване клиенти на ЧЕЗ Разпределение в столчините квартали Слатина и Гео Милев. Скъсан беше кабел 10 kV, собственост на дружеството. В резултат без ток за повече от час отстанаха 2600 домакинства и фирми.Екипи на ЧЕЗ Разпределение реагираха незабавно, локализираха повредата и осигуриха захранване на засегнатите клиенти.Компанията настоява за съгласуване на изкопните дейности с компанията и стриктно спазване на нейните указания. Дружеството изготвя констативни протоколи при всички ситуации, когато е нарушена целостта на негови кабели, и ще предявява претенции за нанесени имуществени щети на фирмите, извършвали несъобразените дейности.", "date": "2018.12.12", "title": "Нерегламентирани изкопни дейности оставиха без ток клиенти на ЧЕЗ Разпределение в столичните квартали Слатина и Гео Милев"}
{"url": "http://www.cross.bg/politziyata-strasbyrg-shekat-1591446.html", "text": "/КРОСС/ Френската полиция все още издирва стрелеца, който уби двама и рани 12 души в Страсбург снощи. Основният заподозрян е 29-годишния .Шекат е трябвало да бъде задържан по-рано същия ден по подозрение в съучастие в убийство и грабеж. От коледния базар е избягал с такси, като е заплашил шофьора. От таксиметровия шофьор властите знаят, че стрелецът е ранен.„Провежда се операция за арестуване на нападателя. Той е известен на полицията с много и провинения от общ характер, за които вече е бил осъждан тук и в Германия, и за които е излежал присъдите. 350 души са мобилизирани, за да му попречат да избяга”, обяви френският вътрешен министър . След стрелбата на базара заподозряният на два пъти е влязъл в престрелка с полицията и е ранен, съобщава Франс прес.Шериф Шекат е на 29 години, роден е в Страсбург и вече е бил в полезрението на полицията като възможна терористична заплаха. Прокуратурата е започнала разследване за тероризъм, но точните мотиви за стрелбата все още не са установени.По информация на френски медии полицията е претърсила жилището на заподозряния в страсбургския квартал „Онберг” и там е открила ръчни гранати. Сградата на Европейския парламент, която се намира наблизо, е била временно затворена от съображения за сигурност.Председателят на Европарламента  написа в „Туитър”, че институцията няма да се уплаши от тероризма.\"Изразявам своята скръб за жертвите от нападението в Страсбург. Този парламент няма да се уплаши от терористични или криминални атаки. Нека да продължим напред.\"Близо до стрелбата снощи е била българската журналистка . В 19:15 ч. местно време тя се среща с други журналисти в центъра на града при коледния базар. Отиват в близкия ресторант. От трагичните събития ги делят точно 10 минути. Че се е случило нещо разбират, когато сервитьорите гасят всички лампи.„Малко по-късно ни обясниха, че има стрелба, че има убиец в града, а един от ранените е потърсил помощ в нашия ресторант. После започна едно дълго чакане, часове наред бяхме държани в  ресторанта, нямахме право да слизаме на първия етаж, където беше раненият човек”, разказва Димитрова.По-късно раненият умира. В ресторанта хората са повече от притеснени. Информация получават от различни медии.", "date": "2018.12.12", "title": "Френските власти още издирват атентатора от Страсбург"}
{"url": "http://www.cross.bg/godina-byrgas-vpechatlyavashta-1591433.html", "text": "/КРОСС/ Церемонията по награждаване на 10-те най-изявени спортисти, прославили Бургас, тази година обещава да е наистина впечатляваща. Най-добрите ще бъдат отличени на 20 декември в плувен комплекс \"Парк Арена ОЗК\". За целта ще бъде построена 12-метрова сцена върху водната площ на басейна, изградена от над 240 понтонни куба - нещо, което се случва за първи път в града.За втора поредна година Община Бургас ще връчи призове и в други три допълнителни категории - \"Млад талант\", \"Спортист с увреждания\" и \"Отбор на годината\". Класирането ще се извърши по регламент, в който първенците се избират чрез анкети от спортните журналисти. Желанието на организаторите е да подарят един истински празник на заслужилите спортисти в края на календарната 2018 г., на прага на новата 2019 г.Внушителното усещане да ходиш по вода по време на церемонията за награждаването на най-добрите в спорта, ще бъде допълнено от впечатляваща въздушна акробатика на артистите от Fireter. Представленията им съчетават театър, кокили, музика, огън, танци с незабравимо въздействие върху публиката.В програмата тази година ще се включат още международно признатите призьори от Танцова школа \"Дюн\", а \"черешката на тортата\" ще бъдат любимите Тото и Лъчо от рап дуото \"СКАНДАУ\".                                  Входът е свободен!", "date": "2018.12.12", "title": "С впечатляваща церемония Бургас избира „Спортист на годината“ на 20 декември"}
{"url": "http://www.cross.bg/osheii-skoka-skochi-1591434.html", "text": "/КРОСС/ Жена на 102 г. стана най-възрастният парашутист в света, след като скочи от 4300 м височина над Южна Австралия. Тя извърши първия си скок през 2016 г., за да отбележи 100-годишнината си, информира БГНЕС.Пристрастената към адреналина столетница Айрин О'Шей каза, че се чувства нормално след скока, по време на който тя летеше със скорост 220 км/ч. \"Беше много ясно, но доста студено\", каза О'Шей.Тя предприе скока, за да набере средства за благотворителност. Те ще бъдат използвани за търсенето на лечение на моторно невронно заболяване, от което починала дъщерята на столетницата.", "date": "2018.12.12", "title": "Жена на 102 г. скочи с парашут в Австралия"}
{"url": "http://www.cross.bg/obrazovanie-obrazovanieto-vulchev-1591429.html", "text": "/КРОСС/ „И без промяна в Конституцията можем да търсим много други начини да обвържем правото на образование с други неща. Общините, когато се опитват да обвържат определени общински услуги с това дали е заплатена глобата, се сблъскват обаче с конституционни решения“. Това коментира в предаването „Преди всички“ министърът на образованието Красимир Вълчев. Идеята за изменение в Конституцията, което да направи основното образование задължително, анонсира първоначално вицепремиерът Томислав Дончев.Правото на образование на детето трябва да бъде задължение на родителите, категоричен е Вълчев и обясни:„Образованието няма как да не бъде задължително, но ние трябва да гарантираме правото на образование на децата, което е задължение на родителите. Факт е, че имаме предизвикателство пред социално и икономическото развитие – може би най-голямото е да интегрираме децата от уязвимите групи, от семействата, в които няма отношение към образованието. За съжаление, тази група се увеличи – демографски, като процент. Особено през годините на прехода образователната система не успя в достатъчна степен да интегрира всички. Цел на образователната политика във всички страни е всички деца да завършат училищно образование, т.е. 12 клас. Това включва както елементи на подпомагане, на насърчаване, осигуряване на равен достъп чрез финансирането на образованието и различни инструменти, така и елементи на задължителност и принуда, макар и те да са до 16-годишна възраст. Всяко преждевременно отпаднало дете е дете, което е в риск да не бъде приобщено, да не бъде пригодно за пазара на труда, да няма пълноценен живот. Ако някой от нас увреди детето си физически, много вероятно е той да бъде съден. Ако обаче го увреди откъм житейски възможности, дори понякога не можем да го накажем“.Според него инструментите, с които разполагат училищата и общините, не винаги са достатъчни. Има 3 инструмента на принуда – глобите, които кметовете могат да налагат, спиране на семейните помощи и наказание за самия ученик, каза просветният министър и подчерта, че обвързването с повече услуги и права би било добра мярка. Министърът изтъкна, че има случаи, когато няма как да не се прибегне до тях:„Необходими са ни елементи на принуда. Не минава задължително през Конституцията, но повдигаме темата с кои други права можем да обвържем правото на образование на децата“.\"Най-големият риск пред обществото ни е да имаме голям процент изключени хора. Ако искаме да живеем в проспериращо общество, трябва да намалим делът на преждевременно отпадналите ученици\", категоричен бе още Красимир Вълчев.", "date": "2018.12.12", "title": "Красимир Вълчев: Обвързването на образованието с повече услуги и права би било добра мярка"}
{"url": "http://www.cross.bg/dekemvri-filharmoniya-sofiiiskata-1591431.html", "text": "/КРОСС/Традиционната декемврийска кампания \"Подари концерт за Коледа\" на Софийската филхармония дава възможност до 31 декември всеки, който купи билет за класическите концерти на оркестъра в зала \"България\", да получи 30% намаление от цената. В специалната празнична програма са включени прояви както за големи, така и за най-малките фенове на класическата музика.С премиера на Трета симфония \"Кадиш\" от Бърнстейн на 13 декември ще бъде отбелязана 100-годишнината на именития маестро. Диригент е Найден Тодоров. На 18 декември определяната като най-добрата виолистка на нашето време Табеа Цимерман ще свири с първия ни оркестър. На 20 декември от 19 ч. в камерната зала вокалната формация \"Импресия\" ще разкаже музикално-сценичната приказка \"Принцът и истината\". Клавирният съпровод е поверен на Янко Маринов, а в концерта ще се включат малките Александър Маджаров (в ролята на Принца), Калина Георгиева (балерина) и Маргарита Ваклинова (арфа). Ден по-късно, в същия час, в зала \"България\" Кварто квартет ще представи \"Коледа с Кармен\". В програмата влиза балетният спектакъл  \"Зимна приказка\" по музика на Бизе-Шчедрин.Приказната история за \"Лешникотрошачката\" е любимо заглавие. Софийските деца ще видят малко по-различна \"Лешникотрошачка\", разказана от \"Фортисимо фамилия\", Софийската филхармония с диригент Славил Димитров и артистите Teо Елмазов и Ангелина Гаврилова на 23 декември от 11.30 ч. На 25 декември от 11 ч. Софийската филхармония кани своите фенове на Коледно матине с участието на Националния филхармоничен хор, Детския филхармоничен хор, Любена Нинова и Георги Султанов. Същия ден от 18 ч. публиката ще слуша традиционния коледен концерт на Хора на софийските момчета. На 27 и 28 декември са големите празнични прояви на Софийската филхармония със солистка Люси Дяковска. Емблематични песни за Коледа и Нова година от целия свят в аранжименти на Румен Бояджиев-син и под диригентството на Найден Тодоров и Димитър Косев ще направят бляскавия завършек на 2018 г. ", "date": "2018.12.12", "title": "Софийската филхармония с празнични подаръци"}
{"url": "http://www.cross.bg/yshev-suda-ivancheva-1591430.html", "text": "/КРОСС/ Тепърва в съда ще се разглеждат дела – поради самото му естество, срещу депутати, срещу политици, срещу кметове. Тези лица са членове на политически партии, които използват огромен медиен ресурс, този ресурс, когато не са доволни от това определение ще бъде използван срещу съда, за да се инспирират скандали, за да се изкарват тези подсъдими герои. Това коментира в студиото на „Тази сутрин” председателят на апелативния спецсъд Георги Ушев.Той и колегите му се оказаха в центъра на скандал преди месец, когато спряха освобождаването под домашен арест на отстранения кмет на „Младост” Десислава Иванчева и заместника й Биляна Петрова само няколко часа, след като то беше разпоредено от първоинстанционния спецсъд. Едва през миналата седмица двете бяха окончателно оставени под стража от АСНС – със закъснение от 40-дневния срок.Заради публикации, в които се изразяват съмнения за тенденциозност при блокиране на освобождаването на Иванчева и Петрова, Върховният касационен съд започна проверка по случая. Според магистратите от ВКС, колегите им са допуснали ред грешки и закононарушения в случая от 16 ноември.Ушев обаче категорично не е съгласен. Законът казва, че тези определения на Специализирания наказателен съд се изпълняват незабавно, освен ако спецсъдът не постанови друго или горната инстанция не определи друго. Когато СНС постановява друго, той го прави веднага в същото определение, нашето становище в АСНС е, че ние възможно най-бързо трябва да решим при наличие на частен протест, обясни съдията.Според него предписанията на ВКС да се изчака годен протокол от заседанието и да се съберат становища от страните в 7-дневен срок би означавало обезсмисляне на самата процедура – докато се реши дали решението на долната инстанция трябва да се спре, горната вече ще е време да се произнася.Ушев посочи, че от АСНС са искали становището на Висшия съдебен съвет дали при проверката от ВКС става дума за тенденциозно отношение и опит за натиск върху съда именно защото тя е дошла преди окончателното решение за мярката на Иванчева: „При подобни условия не е извършвана такава проверка – докато съдиите си разглеждат мярката, делото се взема, за да се проверява по медийни публикации”.", "date": "2018.12.12", "title": "Съдия Ушев: Политици ще атакуват съда през медиите"}
{"url": "http://www.cross.bg/prizna-vinoven-parhomenko-1591428.html", "text": "/КРОСС/Бившият военнослужещ от руския Черноморски флот Леонид Пархоменко, обвинен в държавна измяна, бе осъден на 14 г. затвор. Присъдата произнесе Северо-Кавказкият окръжен военен съд, заседаващ в южноруския град Ростов на Дон, предаде ТАСС.Съдът призна Пархоменко за виновен в издаване на държавни тайни на Руската федерация. Той бе арестуван през ноември 2016 г. по подозрение в шпионаж в полза на Украйна, предавайки й сведения за Черноморския флот срещу заплащане.Тази дейност той е развивал в периода 2003-2005 г. като капитан 2-и ранг на длъжност помощник-началник на войскова част.Подсъдимият не се призна за виновен и отрече да е предавал на представители на чужда държава сведения, съставляващи държавна тайна, съобщиха от пресслужбата на съда.", "date": "2018.12.12", "title": "Русия осъди украински шпионин"}
{"url": "http://www.cross.bg/sypertrans-kompaniyata-sofiya-1591436.html", "text": "/КРОСС/ Най-голямата таксиметрова компания у нас “О’Кей Супертранс” АД отбеляза 25-годишен юбилей. Бляскавото събитие се състоя в Националната галерия „Квадрат 500” в София. Над 200 гости, приятели, партньори и служители присъстваха на елегантния коктейл. Водещ на празненството беше популярната актриса Параскева Джукелова, а за доброто настроение допринесоха музикалните изпълнения на Веси Бонева и Светлин Къслев.„25 години защитаваме позицията да бъдем най-добри. Успехите ни се дължат на много работа на различните звена в компанията и на високия професионализъм на всички служители в “О’Кей Супертранс”. За нас е чест да отбележим този юбилей с всички вас и заедно да се отправим към предизивикателствата на времето, в което живеем – да продължаваме да бъдем най-иновативните в сектора, да се утвърждаваме като модерна и технологична компания, на която клиентите да могат да разчитат 24 часа/7 дни всеки ден”, заяви изпълнителният директор на компанията г-н Людмил Лазаров.                             По време на юбилея бяха представени и презентации на партньорски компании на лидера в таксиметровите услуги „О’Кей Супертранс”. Сред тях бяха проекти на „Бизнес Сълюшънс”, специалисти в дизайна, програмирането и разработването на софтуерни системи и онлайн проекти, както и на AdzzHive, които партнират на „О’Кей Супертранс” в маркетинговата сфера. Събитието продължи със специална церемония по награждаване на част от служителите на компанията и тържествено разрязване на торта по случай честването на четвърт век на компанията.„О’Кей Супертранс” АД е най-голямата таксиметрова компания в България. В своя 25-годишен опит фирмата достига до нови хоризонти за българския пазар, инвестирайки в модерно оборудвани автомобили, дигитализирана диспечерска система и висококвалифициран персонал. Компанията оперира с над 1500 автомобила на територията на град София, с което гарантира обслужване на високо ниво. \"О’Кей Супертранс\" АД е единственият таксиметров превозвач, обслужващ пристигащите на Аерогара София и на Централна Автогара, където има и собствени офиси. През годините лидерът в таксиметровия сектор първи въведе автоматизирана диспечерска система базираща се на GPS, иновативни ПОС терминали във всичките си автомобили, както и различни варианти за улесняване на клиентите при поръчка на такси през мобилни приложения.Компанията се утвърди като лидер в таксиметровите услуги и предпочитан партньор на стотици фирми, медицински учреждения, чуждестранни туроператори. Сключените договори за обслужване на корпоративни клиенти са над 700. ", "date": "2018.12.12", "title": "“О’Кей Супертранс” отпразнува 25 години със стилен коктейл"}
{"url": "http://www.cross.bg/nerabotosposobnost-bremennost-data-1591435.html", "text": "/КРОСС/ От 12 декември 2018 г. на интернет страницата на Националния осигурителен институт (НОИ) е достъпна нова електронна справка - „Изчисляване на периоди на временна неработоспособност, бременност и раждане по болнични листове и по заявления-декларации“. Тя ще подпомага пресмятането на началната и крайната дата на отпуска за временна неработоспособност и при осиновяване на дете, също и на отпуска при бременност и раждане по зададена дата на термина. Услугата ще послужи и за определяне на начална и крайна дата на отпуските, броя работни или календарни дни през определен период по зададени различни параметри.Новата справка е със свободен достъп и е предназначена предимно да подпомага органите на медицинската експертиза при издаването на болнични листове, но може да бъде ползвана от длъжностните лица и всички граждани. Тя е достъпна на  в рубриката „Е-услуги“/„Справки“/„Справки със свободен достъп“.", "date": "2018.12.12", "title": "Нова електронна услуга на НОИ изчислява периоди на отпуск за временна неработоспособност, бременност и раждане"}
{"url": "http://www.cross.bg/koli-sila-maksimov-1591432.html", "text": "/КРОСС/ В понеделник вечерта полицията задържа автокрадеца, който беше издирван с европейска заповед.Преди три години Яро си навлече гнева на премиера , след като открадна за минути две коли, докато е под „домашен арест”. Той беше задържан в Петрич при рутинна проверка, при която се представил с чужда лична карта. Возил се е в автомобил, но не го е шофирал.После е транспортиран в София. Яро има влязла в сила 6-годишна присъда за една от кражбите.Когато влиза в сила присъдата, той бяга в Испания. Там също се занимава с кражби на коли.„Специализирал е в отнемането на луксозни коли. До момента има образувани 12 досъдебни производства”, каза в интервю за предаването „Тази сутрин” гл. инспектор , директор на отдел „Авоткражби” в СДВР.По думите му Ярослав Димитров е инвестирал и много от продажбата на луксозните автомобили в скъпо оборудване за кражби.Той е комбинативен и хитър, не се доварява лесно, работи само с определени хора, коментира още гл. инспектор Максимов.", "date": "2018.12.12", "title": "Задържаха автокрадеца Яро, който ядоса преди години Бойко Борисов"}
{"url": "http://www.cross.bg/energetika-tzenite-komisiyata-1591437.html", "text": "/КРОСС/ Членовете на Комисията по енергетика от ПГ на „БСП за България” се обърнаха към председателя й Делян Добрев с молба да бъде насрочено заседание на 20.12.2018 г., четвъртък.Народните представители настояват на заседанието на комисията да бъдат поканени за изслушване министърът на енергетиката г-жа Теменужка Петкова, председателят на КЕВР г-н Иван Ивавов, както и представители на работодателските организации за състоянието на свободния пазар на електроенергия и ефекта му върху цените.  ", "date": "2018.12.12", "title": "БСП настоява да се свика заседание на Комисията по енергетика заради цените на електроенергията "}
{"url": "http://www.cross.bg/stanishev-shengen-bulgariya-1591422.html", "text": "/КРОСС/ В момента българското правителство получава един нов инструмент за натиск в Съвета на Европейския съюз. Това обяви пред bTV българският евродепутат и лидер на ПЕС  минути след гласуването в Европейския парламент на резолюция, която подкрепя влизането на Румъния и България в Шенген по вътрешните сухопътни, морски и въздушни граници.Инициативата за гласуването на този документ е на Станишев. В него се отчита, че отлагането на решението въвежда изкуствено разделение в ЕС. При обсъждането на документа снощи в заседателната зала на ЕП отсъстваше представител на Европейската комисия. Този доклад е много навременен, защото набира инерция една идея да ни приемат само по въздух и море и за неопределено време да отложат членството на България в Шенген по сухопътните граници, коментира Станишев.По думите му премахването на проверките по сухопътните граници е най-важен за българската икономика, защото вносът и износът ще станат по-евтини и конкурентни, ще помогне и на туризма.Според лидера на ПЕС влизането на България в Шенген е възпрепятствано от лидери на отделни страни, които си купуват вътрешно спокойствие.За отсъствието на лидера на БСП Корнелия Нинова от конгреса, на който беше преизбран за лидер на ПЕС, Станишев каза, че има подкрепата на българските социалисти и е получил поздравително писмо от Изпълнителното бюро на БСП.На въпроса кой ще води листата на БСП на предстоящите избори за евродепутати следващата година Сергей Станишев отговори, че това ще реши Националният съвет на партията през януари.  ", "date": "2018.12.12", "title": "Станишев: Правителството има нов инструмент за натиск за Шенген"}
{"url": "http://www.cross.bg/rodilkata-pasheva-vecherta-1591421.html", "text": "/КРОСС/ Медицинският одит влиза в МБАЛ-Сливен, след като вчера бебе почина по време на раждане. Близките искат да знаят истината за случилото се и споделиха пред камерата на bTV, че подозират лекарска грешка.Бащата на детето – Пламен Желязков, разказа, че съпругата му Галя още от вечерта получила силни болки, но дежурните в отделението я накарали да чака до сутринта. Когато все пак раждането започнало, то било трудно и д-р Пашева натискала родилката с всички сили по корема, като бебето излязло починало.Пламен дошъл на свиждане към 11 ч. и първоначално сестра даже му честитила за успешното раждане. Чак след това д-р Пешева му казала, че се е случило най-лошото. „На 80% съм сигурен, че е лекарска грешка, ако е било както съпругата ми искаше – още вечерта да бъде извадено със секцио, нямаше да се случи това”, каза младият мъж през сълзи.По думите на директора на болницата д-р Весислав Петров, д-р Пашева е видяла родилката в хода на раждането и се е наложило спешно бебето да бъде извадено заради данни, че сърцето му започва да бие по-бавно. Въпреки реанимацията в неонатологията, детето не е успяло да се върне към живота.Днес ще бъде направена аутопсия, резултатите ще са готови след две седмици. Семейството ще си наеме адвокат.Това е втори смъртен случай, свързан с д-р Пашева след кончината на родилката Ренета Томова. „Каза, че този втори случай й идва повече и вероятно ще си подаде молбата за напускане”, каза д-р Весислав Петров", "date": "2018.12.12", "title": "Гняв и мъка след смъртта на бебе в сливенската болница"}
{"url": "http://www.cross.bg/taksimetrovite-shofyori-otnovo-na-protest-1591423.html", "text": "/КРОСС/ За втори път в рамките на 2 седмици таксиметровите шофьори в София излизат на протест пред Общината. Исканията им остават същите - увеличение на минималните цени за километър пробег, актуализация на максималните тарифи, промяна в броя и местата на стоянките в столицата и възможност жълтите коли да се движат в бус лентите. От Националния таксиметров синдикат заявиха, че ако не бъдат чути до края на януари, планират протестите им да станат национални.", "date": "2018.12.12", "title": "Таксиметровите шофьори отново на протест"}
{"url": "http://www.cross.bg/komisiya-zakon-konfiskatziya-1591424.html", "text": "/КРОСС/ Най-новите предложения за промени в антикорупционния закон влизат за разглеждане в правната комисия на парламента днес. ", "date": "2018.12.12", "title": "Правната комисия в НС гледа промените в антикорупционния закон"}
{"url": "http://www.cross.bg/kazanluk-kraii-kolata-1591425.html", "text": "/КРОСС/ . Инцидентът е станал във вторник вечерта край Казанлък. 52-годишният мъж загубил контрол над автомобила си и излетял от пътя на разклона от Мъглиж за Казанлък.От удара е повалено едно дърво, а колата е напълно смачкана. След тест с дрегер полицаите установили, че шофьорът е карал с 1.82 промила алкохол в кръвта. ", "date": "2018.12.12", "title": "Пиян катастрофира край Казанлък и оцеля"}
{"url": "http://www.cross.bg/avariiino-viena-beshe-1591420.html", "text": "/КРОСС/ Самолет, с който пътували вицепремиерът Красимир Карачанов и други членове на правителството, кацнал аварийно във Виена. Машината изпълнявала полет от Брюксел към София.„”, разказа Каракачанов в фира на „Здравей, България”.След това бил изпратен друг самолет, който да превози пасажерите до крайната им дестинация.", "date": "2018.12.12", "title": "Заради спукано стъкло: Самолет с членове на кабинета кацна аварийно във Виена"}
{"url": "http://www.cross.bg/strasbyrg-sityatziyata-vruzka-1591419.html", "text": "/КРОСС/ Премиерът на Франция Едуар Филип оглави междуведомствен кризисен щаб във връзка със ситуацията в Страсбург, където при стрелба снощи близо до коледния базар бяха убити най-малко четирима души, а други 11 бяха ранени, предаде ТАСС.В. \"Фигаро\" съобщава, че премиерът е събрал междуведомствена кризисна група, която да координира усилията във връзка със ситуацията в Страсбург.Президентът Еманюел Макрон също отиде в кризисния щаб в министерството на вътрешните работи, съобщава още ТАСС.", "date": "2018.12.12", "title": "Кризисен щаб за стрелбата в Страсбург "}
{"url": "http://www.cross.bg/prevozvachite-mobilnost-paket-1591426.html", "text": "/КРОСС/ Към момента фазата на обсъжданията по Пакет \"Мобилност\" в Съвета на Европа е приключила, там нещата вече са решени. Топката е в Европейския парламент, до 10 януари няма какво да се случи, за да кажем, че тогава няма да има протест. Нямаме друг ход, освен протест, за да бъде чут нашият глас. Това каза в сутрешния блок на БНТ председателят на Съюза на превозвачите в България.", "date": "2018.12.12", "title": "Арабаджиев: Заложеното в Пакет \"Мобилност\" е удар срещу икономиката ни"}
{"url": "http://www.cross.bg/totnum-pole-minyta-1591427.html", "text": "/КРОСС/ Барселона и Тотнъм завършиха наравно 1:1 на \"Камп Ноу\", а хиксът бе достатъчен за \"шпорите\" да продължат към елиминациите на Шампионска лига, след като Интер не успя да победи ПСВ Айндховен у дома.Срещата предложи доста интересни моменти, основно пред вратата на домакините, които излязоха в доста експериментален състав с оглед факта, че си бяха подсигурили първото място в групата.На пейката останаха Лионел Меси, Серхио Бускетс, Жерар Пике, а Луис Суарес въобще не попадна в групата за мача.Началото обаче бе за каталунците, които тръгнаха с летящ старт!В 7-ата минута Усман Дембеле открадна топка от центъра на терена, последва страхотен пробив между 3-ма играчи на съперника, за да се стигне до 1:0 с майсторско изпълнение!Попадението леко скова гостите, които се нуждаеха от задължителни 3 точки, ако Интер беше победил. В 13-ата минута обаче от Италия дойде добра новина за гол на ПСВ във вратата на \"нерадзурите\"...Постепенно играчите на Тотнъм овладяха инициативата и установиха натиск, а Хюн-Мин Сон бе близо до изравняване, но не успя да се възползва от остро подаване на Дани Роуз пред вратарското поле.Отново Сон пропиля страхотен шанс за лондончани! Атакуващият футболист на Тотнъм остана сам срещу Силесен, но вратарят на Барселона спаси удара му! До края на полувремето Барса отговори с опасен удар на Коутиньо, който срещна гредата, а при преднина от 1:0 да \"блаугранас\" дойде почивката.Втората част започна ударно за \"шпорите\", които в рамките на 2 минути пропуснаха да изравнят.Кристиян Ериксен получи топката на линията на наказателното поле, но ударът му в долния ляв ъгъл бе спасен от Силесен, а малко след това Кейн не уцели вратата останал на добра позиция в наказателното поле.В 75-ата минута появилият се като резерва Лукас Моура също бе изключително близо до изравнителен гол, но негов удар с глава пред вратарското поле отново бе изваден от вратаря на Барселона!Малко след това Коутиньо нацели за втори път в мача страничната греда след удар по диагонал, а в следващата атака Тотнъм изравни!Хари Кейн бе намерен непокрит на левия фланг, таранът подаде остро към Лукас Моура, който от движение засече топката за 1:1!Тотнъм можеше да достигне и до пълния обрат в заключителните минути на срещата, но Дани Роуз не нацели добре топката от перфектна позиция в наказателното поле.И без пълен успех обаче Тотнъм взе това, от което се нуждаеше, а до голяма степен помогна и видимо по-лежерното и благосклонно поведение на играчите на Барселона... ", "date": "2018.12.12", "title": "Барселона и Тотнъм завършиха наравно на \"Камп Ноу\""}
{"url": "http://www.cross.bg/vlak-burz-sofiya-1591418.html", "text": "/КРОСС/ За удобство на всички клиенти, които предвиждат да пътуват с влак по време на Коледните и Новогодишните празници, „БДЖ-Пътнически превози” ЕООД въвежда предварителна продажба на билети за всички бързи влакове.Обичайният срок за предварителната продажба на билети е 5 дни, но националният железопътен превозвач има практиката да удължава този срок, в случаите когато предстоят по-дълги празнични периоди. По този начин „БДЖ-Пътнически превози” ЕООД дава възможност на своите клиенти да планират предварително своите пътувания, както и своевременно да закупят билет и резервация за седящо място за предпочитания от тях влак.Предварителната продажба на билети и резервации за седящи места, която железопътният превозвач стартира, Пътниците ще бъдат информирани на билетните каси в случаите, когато са изчерпани седящите места и ще им бъде издаван билет за правостоящ само след изричното им съгласие. В обявените влакове със задължителна резервация на седящи места ще се продават билети за правостоящи до 20 пътника в купейните вагони и до 10 пътника в безкупейните вагони. При изчерпване на допустимите правостоящи места, на клиентите ще бъде предложен вариант за пътуване с влак в друг час.         Бърз влак № 1613 от София за Свиленград, който заминава в 15:05 ч.;         Бърз влак № 2611 от София за Варна, който тръгва в 10:00 ч.;         Бърз влак № 2612 от Варна за София, който заминава в 10:30 ч.;         Бърз влак № 2613 от София за Варна, който тръгва в 12:57 ч.;          Бърз влак № 2615 от София за Варна, който заминава в 15:58 ч.;         Бърз влак № 4641 от Русе разпределителна за Тулово, който тръгва в 05:40 ч.;         Бърз влак № 2610 от Варна за София, който заминава в 04:25 ч.;         Бърз влак № 4640 от Тулово за Русе разпределителна, който тръгва в 16:58 ч.;         Бърз влак № 3623 от София за Бургас, който заминава в 13:19 ч.;         Бърз влак № 8651 от София за Варна, който тръгва в 10:20 ч.;         Бърз влак № 8613 от София за Бургас, който заминава в 13:20 ч.         Бърз влак № 8631 от Пловдив за Варна, който тръгва в 07:30 ч.;         Бърз влак № 8632 от Варна за Пловдив, който заминава в 16:30 ч.;         Бърз влак № 8641 от София за Стара Загора, който тръгва в 16:50 ч.;         Бърз влак № 1614 от Свиленград за София, който заминава в 16:10 ч.;         Бърз влак № 1624 от Пловдив за София, който тръгва в 13:00 ч.;         Бърз влак № 2610 от Варна за София, който заминава от Варна в 04:25 ч.         Бърз влак № 2611 от София за Варна, който тръгва в 10:00 ч.;         Бърз влак № 2612 от Варна за София, който заминава в 10:30 ч.;         Бърз влак № 2613 от София за Варна, който тръгва в 12:57 ч.;         Бърз влак № 2615 от София за Варна, който заминава в 15:58 ч.;         Бърз влак № 3622 от Бургас за София, който тръгва в 08:20 ч.;         Бърз влак № 3624 от Бургас за София, който заминава в 14:30 ч.;         Бърз влак № 4641 от Русе разпределителна за Тулово, който тръгва в 05:40 ч.;         Бърз влак № 4640 от Тулово за Русе разпределителна, който заминава в 16:58 ч.;         Бърз влак № 8651 от София за Варна, който тръгва в 10:20 ч.;         Бърз влак № 8650 от Варна за София, който заминава в 08:05 ч.;         Бърз влак № 8613 от София за Бургас, който тръгва в 13:20 ч.;         Бърз влак № 8631 от Пловдив за Варна, който заминава в 07:30 ч.;         Бърз влак № 8632 от Варна за Пловдив, който тръгва в 16:30 ч.За празничните дни по повод Коледа и Нова Година, „БДЖ-Пътнически превози” ЕООД предвижда да осигури и допълнителни вагони за влаковете, които пътуват по основните направления в страната.Националният железопътен превозвач напомня на своите клиенти, че за определени влакове могат да закупят онлайн билет за своето пътуване. Системата за онлайн резервации и продажба на билети предлага бърз, лесен и модерен начин за закупуване на железопътни билети, независимо от местонахождението на клиента, като позволява и възможност за визуален избор на спални и седящи места, съгласно композицията на всеки влак. Разплащането се осъществява по електронен път с най-масово разпространените кредитни и дебитни карти. Билетът се получава на електронната поща на регистрирания клиент, след което се разпечатва на хартиен носител. Особено удобна за клиентите е възможността да се закупуват билети от таблети и смартфони. По този начин не е задължително билетът да се разпечатва на принтер, тъй като той се валидира от кондуктора във влака директно от мобилното устройство. Системата е достъпна на официалната интернет страница на БДЖ - , както и на електронен адрес - .", "date": "2018.12.12", "title": "БДЖ въвежда предварителна продажба на билети за Коледните и Новогодишните празници"}
{"url": "http://www.cross.bg/chasa-novi-turgoviyata-1591412.html", "text": "/КРОСС/ в. СегаИзборът на нов състав на Националното бюро за контрол на специалните разузнавателни средства (СРС) ще премине в сянката на съмнения за тежки нарушения. Депутатите ще изберат петима души, които в следващите години трябва да контролират подслушването и следенето да се извършва законно. Информацията за досегашните практики в бюрото обаче предвещава много неприятен за гражданите сценарий.  За петте вакантни места има шестима кандидати. Сред тях са сегашните членове на бюрото – Огнян Стоичков, Илия Ганев и Огнян Атанасов, както и председателят му Бойко Рашков. Той е и единственият, който преди няколко месеца открито заяви, че при подслушването и следенето се вършат нарушения. Тогава срещу Рашков се обявиха и прокуратурата, и МВР, и ДАНС.в. СегаКметовете и общинските съвети още не са готови с разчетите за новия данък върху моторните превозни средства (МПС), които ще събират през 2019 г., и се чудят как да вържат бюджетите си. До десетина дни те трябва да представят за обществено обсъждане наредбите с новите ставки на налога.  Едва ли обаче местните управи ще прибягнат до прилагане на най-ниските ставки, както уверяваше шефката на бюджетната комисия Менда Стоянова при приемането на законовата промяна. Аргументите й бяха, че в първата година кметовете ще бъдат повнимателни, особено след като догодина има местни избори. От 2019 г. данъкът за автомобилите ще се смята по нова формула, която ще увеличи налога за по-старите автомобили и трябва да донесе бонус за колите, които отговарят на най-новите екоизисквания.в. Сега20% от студентите, изкарали студентска практика, са получили предложение за работа. Това показват резултатите от завършващия в края на 2018 г. проект \"Студентски практики - фаза 1\", финансиран с общо 35.8 млн. лв. по ОП \"Наука и образование\". Според зам. просветния министър Деница Сачева всички младежи, получили оферта, са приели отправените предложения и са започнали работа. От 2016 г. до сега в практики в реална работна среда по въпросния проект са се включили 46 077 студенти (от 85 хиляди, заявили желание за участие). От тях с успешно приключено обучение са 45 453 души. За останалите 624-ма е било установено, че не посещават редовно практиките си, поради което и финансирането за тях е било прекратено. В рамките на проекта студентите изкарват по 240 часа практика, като за това време получават 480 лв. стипендия на месец. На техните ментори от фирмите, които ги обучават, се полагат по 113 лв. на успешно приключил обучението си студент, а на академичните наставници от университетите - по 60 лв. на студент.в. 24 часаБългарските превозвачи ще излязат на протест пред сградата на Европейския парламент в Брюксел заради т. нар. пакет “Мобилност”. Това заявиха представители на бранша на среща с транспортния министър Росен Желязков. Той обеща, че ще присъства на протеста, и ги увери, че са подготвени законодателни промени, които българските евродепутати да внесат.Страната ни ще настоява за отлагане на забраната за седмична почивка в превозните средства, докато не се изгради подходяща и сигурна инфраструктура. По отношение на командировките на шофьорите Желязков ще настоява правилото да важи в рамките на 72 часа или 10 операции за месец.в. 24 часаПрез следващата година работодателите ще търсят нови служители във всички големи региони в страната, като основно те са съсредоточени в пет града. Това показва изследване на заетостта на “Менпауър груп”, което обхваща данни от 620 работодатели в пет региона в България. Най-много работници се очаква да се наемат в Пловдив, където нетната прогноза е заетостта да се увеличи с 12%, което е с 4 на сто повече в сравнение с края на тази година. Прогнозата за София се подобрява с 2% и достига до ръст от 9 на сто. Във Варна увеличението също е толкова. В Русе и Бургас заетостта щесе увеличава съответно с 8 и 7%в. 24 часаБорсовата цена на тока, който ползват индустриалните потребители, може да стане още по-висока догодина и да се получат още по-големи разлики между най-ниската и най-високата цена. Това ще доведе до поскъпване на редица стоки и засилване на инфлационния натиск, показа проверка на “24 часа”.Атанас Урджанов, председател на Асоциацията на месопреработвателите в България, обясни пред “24 часа”, че делът на режийните разходи в неговата сфера е около 5-6%. Около 13,7-13,8% до 14% дял в тези разходи са за електроенергия, а при студено време стигат и до 15%.в. ТрудОнлайн търговията в България нараства до 664 млн. евро през 2018 г., като тук влизат само сделки от бизнес към крайни клиенти. Това става ясно от Европейски доклад за електронната търговия за 2018 г., представен в Брюксел. Ръстът на пазара за 2018 г. спрямо 2017 г. достига 30%. За сравнение, през 2017 г. обемът на онлайн търговията е 511 млн. евро с ръст от 22% спрямо 2016 г. Електронната търговия и дигитализацията на търговията на дребно и на едро променят основно сектора, създавайки нови бизнес възможности и модели, нови работни места и нови форми на взаимодействие с потребителите.", "date": "2018.12.12", "title": "Преглед на печата"}
{"url": "http://www.cross.bg/chasa-zala-provede-1591410.html", "text": "/КРОСС/ От 09.00 часа ще започне редовното заседание на Народното събрание.***От 10.00 часа ще започне седмичното заседание на Министерския съвет.***От 07.00 до 12.00 часа Камарата на строителите организира мирни демонстрации със строителна техника и внасяне на подписка за подкрепа на строителния бранш в Народното събрание.***От 09.00 часа в зала „Панорама“ на хотел „Бест Уестърн Експо“ ще се състои форумът „Битката за талантите“***От 09.30 часа 8-и състав на Специализирания наказателен съд ще заседава по делото „КТБ“ за образуване и ръководене на организирана престъпна група.***От 09.30 часа в Националния военноисторически музей ще започне вторият ден на международната конференция на тема „Когато (не) загърбваме конфликтите: ролята на музеите“.***От 10.00 часа 6-и състав на Специализирания наказателен съд ще заседава по делото срещу бившия областен управител на София Веселин Пенев и Юлия Димитров за продажбата на т. нар. „Царски конюшни“. Двамата са с повдигнати обвинения за сключване на неизгодна сделка.***От 10.00 часа в зала „Витоша“ в Интер Експо Център ще се проведе национална кръгла маса на тема „Да направим възможен дематериализирания достъп до информация и активи в съдебното изпълнение в Европейския съюз“.***От 10.30 часа в зала „Запад“ на Народното събрание лидерът на „Атака“ и член на Комисията по външна политика Волен Сидеров организира среща власт-медии на тема „Антиевропейският пакт за миграция на ООН“.***От 10.30 часа в Конферентната зала на хотел КООП ще се състои и заключителното събитие по петгодишен проект на Главна дирекция „Национална полиция“ на МВР за превенция на детската престъпност, изпълнен с подкрепата на швейцарското правителство.***От 11.00 часа в Националния пресклуб на БТА, „Индекс на болниците“ организира пресконференция на тема „Какво показват обективните данни за дейността на болниците в сферата на ортопедията и кардиохирургията”. ***От 11.00 часа в Аулата на СУ „Св. Климент Охридски“ ще се състои тържествена церемония, на която проф. Бари Бариш от Калифорнийския технологичен институт ще бъде удостоен с почетното звание „доктор хонорис кауза“ на Софийския университет.***От 11.00 часа в сградата на Полиграфия офис център, главният изпълнителен директор на „Български пощи“ ЕАД Деян Дънешки ще представи малотиражно пощенско-филателно издание посветено на 100 годишнината от рождението на Нелсън Мандела.В официалната церемония ще участва посланикът на Република Южна Африка в България Ванеса Калверт. Изданието ще бъде пуснато за продажба в същия ден и час в зала 2 на Централна поща, София, ул. „Гурко“ № 6.***От 11.00 часа в ЧЕСУ „Дорис Тенеди“, БЧК организира коледен празник, на който партньорите от Националния дарителски фонд ще връчат финансова помощ на 9 семейства от София с проблеми в отглеждането и лечението на деца, пострадали при пътни инциденти.***От 11.00 часа 10-и състав на Специализирания наказателен съд ще заседава по делото срещу Цветелин Ц., Тихомир В. и др., на които са повдигнати обвинения за образуване и ръководене на организирана престъпна група.***От 11.00 часа 9-и състав на Специализирания наказателен съд ще заседава по делото срещу Деян С., Михаил М. и др., на които са повдигнати обвинения за образуване и ръководене на организирана престъпна група.***От 11.00 часа 17-и състав на Специализирания наказателен съд ще заседава по делото срещу Валентин Х., Николай Р. и др., на които са повдигнати обвинения за образуване и ръководене на организирана престъпна група.***От 11.30 часа в Европейския кът в сградата на Народното събрание ще бъде представена благотворителна изложба с картини на деца от 143 СОУ „Георги Бенковски“ и от Националната търговско-банкова гимназия.***От 12.00 часа 3-ти състав на Специализирания наказателен съд ще заседава по делото срещу Богдан К., Александър Г. и др., на които са повдигнати обвинения за образуване и ръководене на организирана престъпна група.***От 12.00 часа на официална церемония на пл. „Александър Невски“ ще бъдат предадени 20 нови напълно електрически автобуса Yutong E12 на Столичен автотранспорт ЕАД.***От 12.00 часа пред сградата на Столична община е насрочен протест на таксиметровите шофьори.***От 12.30 часа във „Витоша Парк Хотел“ ще се състои официалната церемония по награждаването на най-стилните българи за 2018 година – БГ МОДНА ИКОНА 2018.***От 13.30 часа ще започне седмичното заседание на Прокурорската колегия на Висшия съдебен съвет.***От 13.30 часа в зала 4 в сградата на Софийски районен съд на бул. „Генерал Михаил Д. Скобелев“ № 23, 5-и съдебен състав ще заседава по делото срещу А. Бончев, който е обвинен в за това, че е заплашил с убийство сина си.***От 13.30 часа 17-и състав на Специализирания наказателен съд ще заседава по делото срещу Петър П., Станислав М. и др., на които са повдигнати обвинения за образуване и ръководене на организирана престъпна група.***От 13.30 часа 11-и състав на Специализирания наказателен съд ще заседава по делото срещу Деян С., Михаил М. и др., на които са повдигнати обвинения за образуване и ръководене на организирана престъпна група.***От 14.00 часа 7-и състав на Специализирания наказателен съд ще заседава по делото срещу Румен Х., Таня Х. и др., на които са повдигнати обвинения за образуване и ръководене на организирана престъпна група.***От 14.30 часа под патронажа на Комисията по здравеопазването в зала „Изток“ на Народното събрание ще се състои кръгла маса на тема „Психиатрията в България – Предизвикателства и перспективи“.***От 15.00 часа в Националния военноисторически музей ще бъде представена изложбата „Българската армия. Приказки за деца“.***От 17.00 часа в Кино „Култура” ученици от столични гимназии ще присъстват на прожекция на филма „Вездесъщият” и ще се срещнат с екипа, създал българското предложение за „Оскар” за чуждоезичен филм за 2018 г.***От 17.00 часа в Литературен клуб „Перото“ ще се проведе среща-разговор, посветена на Емил Чакъров. Събитието е част от съпътстващата програма на Новогодишен музикален фестивал.***От 17.00 часа ще бъде открита изложба с икони, рисунки и проекти за стенописи на църкви на художниците Атанас Атанасов и Станимир Желев.***От 18.00 часа в зала 6 на НДК ще бъде представена биографичната книга на Христо Стоичков – „Христо Стоичков. Историята“.***От 18.00 часа в Книжарница корпус 1 - Център за книгата на Нов български университет ще бъде открит Драматургичен клуб с водещ Георги Тенев.***От 18.30 часа в кино „Люмиер Лидл“ ще бъде показан филмът на Екатерина Дочева „Като дъх музика“ I и II част.***От 18.30 часа в зала „Надежда“ на Столична библиотека ще бъде представена новоизлязлата книга „Криминалистите“ от Людмил Георгиев.***От 18.30 часа в Централния военен клуб Френско-българската търговска и индустриална камара ще връчи годишни награди за иновации.***От 19.00 часа в Литературен клуб „Перото“ ще се състои официалната премиера на книгата „Години любов. Невена Коканова“ с автор Георги Тошев.***От 19.00 часа в „Камерна зала България“ ще се състои концерт на „София квартет“.***От 19.00 часа в зала 10 на НДК ще се проведе творческа среща разговор със Стойчо Керев.***От 19.05 часа, с полет AZ 521 по маршрута София - Рим – Сантяго де Чили – Пунта Аренас, заминава осемчленната втора група на 27-та Националната антарктическа експедиция.***От 19.30 часа в ДНК ще бъде представен спектакълът „Пътуване към Ада“ под режисурата на Ани Васева.***От 19.30 часа в Центъра за култура и дебат „Червената къща” ще бъде представен спектакълът „Сбогом, Йохан Райс”.***От 20.00 часа в зала 1 на НДК ще бъде представен спектакълът на Нешка Робева „Има такова шоу“.***От 20.00 часа в Арт хотел „Симона“ ще се проведе конференция за произхода на живота на Земята.***От 11.00 часа ще се проведе пресконференция с кмета на Асеновград д-р Емил Караиванов по актуални теми от дейността на общинска администрация.***От 11.00 часа в Конферентната зала на Областна администрация Благоевград ще се проведе заключителна пресконференция, свързана с проучване състоянието на военните паметници в Област Благоевград. ***От 14.00 часа в Заседателната зала на община Бургас ще бъде проведена заключителна пресконференция, на която ще бъдат отчетени резултатите от изпълнението на проекта „Интегриран подход за постигане на значими и устойчиви резултати в образователната интеграция на ученици от етнически малцинства в община Бургас“.***От 17.30 часа в зала „Георги Баев“ на Културен център „Морско казино“ ще бъде представена уникална антология на починалите бургаски поети. Антологията е дело на Недялко Йорданов и Георги Райков. Тя е издание на Община Бургас и издателство „Милениум“ - София. ***От 09.30 часа в Наказателна зала 1 състав на Варненския окръжен съд ще заседава по делото срещу шофьора, блъснал и убил балетиста Мартин Чиканов на пешеходна пътека.***От 10.30 часа на Терминал 2 на Летище Варна ще се състои пресконференция на Wizz Air и Фрапорт България във връзка с бъдещите планове за развитие на Wizz Air в България.***От 11.00 часа в зала „Аула“ на Икономическия университет ще се състои благотворителният концерт „Заедно за Коледа“, организиран от Областното ръководство на Българския Червен кръст във Варна.***От 14.30 часа състав на Административен съд – Варна ще заседава по делото за затворения общински приют за безстопанствени кучета.***От 16.30 часа в Първа аудитория (ет. 4) в Медицински университет – Варна ще се проведе заключителен форум: 135 години от създаването на Варненско медицинско дружество. На форума ще бъдат представени за първи път документален филм и книга, които екип на университета подготви, посветени на бележитите лекари, участвали активно в обществения живот на Варна.***От 10.00 часа в хотел „Панорама“ центърът за междуетнически диалог и толерантност „Амалипе“ организира регионална среща „Комплексният подход за интеграция на ромите – работещи модели и заплахи”.*** От 11.00 часа в информационния център на РИОСВ-Велико Търново инспекцията организира годишна пресконференция. ***От 18.00 часа в зала 30 на Младежкия дом ще се проведе Коледен концерт на учениците от класа по пиано с преподавател Росица Тарапанова.*** От 18.00 часа в ХГ „Борис Денев“ ще бъде открита юбилейната ретроспективна изложба на художника Иван Мутафов. ***От 19.00 часа в Клуб 7 ще се проведе среща с текстописеца Александър Петров.***От 19.00 часа в Музикално-драматичен театър „Константин Кисимов” ще се състои премиерата на спектакъла „Йоан, синът на Асен”.***От 12.00 часа кметът на Община Видин Огнян Ценков, ще награди победителите от коледния турнир по лека атлетика, който ще се проведе в закритата лекоатлетическа писта „Радуканови“, в близост до стадион „Георги Бенковски“.***От 19.00 часа в Спортна зала „Фестивална” ще се проведе концерт на група „Кикимора” и Симфониета – Видин. ***От 17.30 часа в Градска концертна зала ще се проведе Коледен концерт на смесен хор „Орфей” при НЧ „Развитие-1869”.***От 18.00 часа в ресторанта на хотел „Хемус“ ще се състои церемонията по награждаване на 10-те най-добри спортисти, отбор, треньор и най-перспективен млад състезател на Община Враца за 2018 г.***От 19.30 часа в Младежкия дом ще бъде представена книгата на Михаил Митев „Между”.***От 09.30 часа в църква „Св. Богоявление“ в Етнографския музей на открито „Етър“ ще бъде отслужена света литургия и водосвет за Деня на св. Спиридон – празника на занаятчиите.***От 10.00 часа в НЧ „Съединение-1888“ ще бъде представена битова изложба на тема „Бъдни вечер“.*** От 16.00 часа в Клуб на пенсионера „Асен Разцветников“ ще започне „Филмова Коледа“ – прожекция на коледни филми. ***От 17.30 часа в Исторически музей – Горна Оряховица ще бъде открита Коледна изложба – базар.***От 18.00 часа в НЧ „Напредък-1869“ ще се проведе Коледен концерт на Балетна школа „Грация“.***От 10.30 часа в Художествената галерия ще се проведе работилница за въображение с коледни занимания.***От 13.30 часа в Регионална библиотека „Дора Габе“ ще се проведе библиотерапия с потребители на ЦПЗ „Д-р Петър Станчев”.***От 14.00 часа в Младежкия център ще започне коледен концерт на певчески състави от пенсионерските клубове в Добрич.***От 16.30 часа в Концертна зала „Добрич“ ще бъде представена изложба на коледни картички и играчки за елха „Коледно вълшебство“ на детските градини в Добрич. ***От 17.30 часа в Художествената галерия ще бъде представена коледна изложба на Дружество на художниците – Добрич.***От 17.30 часа в Художествена галерия – Добрич ще бъде открита годишната изложба на Дружество на добричките художници.***От 18.00 часа в концертна зала „Добрич“ ще започне концерт на Български камерен оркестър - Добрич с диригент Алексей Измирлиев - „Барок за Коледа“.***От 17.30 часа в Художествената галерия ще бъде открита изложбата „РазЛичен“ на Христо Генев.***От 11.30 часа в Регионална библиотека „Гео Милев“ ще бъде открит нов детски кът „Магически кутии“.***От 18.00 часа в храм „Св. св. Кирил и Методий” ще се проведе Коледен концерт на Мъжки хор към НЧ „Разум 1883“.***От 18.00 часа в читалище „Развитие” ще се играе постановката „Самодива” – музикален спектакъл на Държавния музикалния театър и ДТ „Любомир Кабакчиев”.***От 10.00 часа в Регионалния пресклуб на БТА кметът на Община Червен бряг инж. Данаил Вълов ще даде пресконференция.***От 10.00 часа в базата на Общински детски комплекс – Пловдив ще се проведе коледна инициатива под надслов „Заедно за едно ново начало“.***От 10.00 часа в Регионалния етнографски музей ще се проведе традиционният Еснафски празник „Св. Спиридон“. От 11.00 часа ще бъде отслужена празнична Света литургия в храм „Св. Петка“, а от 12.30 часа ще бъдат връчени майсторски свидетелства на новите майстори в музея.***От 10.30 часа в заседателната зала в сградата на район ‚Северен“ ще се проведе благотворителен коледен базар в подкрепа на Комплекса за социални услуги \"Олга Скобелева. ***От 11.00 часа в Голямата заседателна зала на Община Пловдив ще се проведе церемония по награждаване на най-активните училища в Пловдив, взели участие в инициативата „Европейски ден на спорта в училище 2018“.***От 11.00 часа в СКЛАД (ул. „Екзарх Йосиф“ 16) на 4 етаж ще се състои пресконференция по повод откриващия уикенд на Пловдив – Европейска столица на културата 2019.***От 11.00 часа в Регионалния пресклуба на БТА – Пловдив ще се състои пресконференция на Сдружение „Зелени Балкани“ по повод 30-годишнината от създаването му.***От 17.30 часа в Rock’N’Бар „БезистенЪ“ ще бъде представена книгата „Без плейбек. Близки срещи от пети вид“.***От 16.00 часа в зала „Култура“ ще се състои премиерата на документалния филм \"30 години по-късно\", продължение на филма „Шест жени“. Филмът е част от честванията на 30-годишнината от първите екологични демонстрации в България.*** От 11.00 часа, в зала № 105 на Община Сливен, ще се проведе Пресконференция на председателя на Общински съвет - Сливен Димитър Митев и неговите заместници. Пресконференцията е по повод предстоящото заседание на Общинския съвет.*** От 11.45 часа в зала № 105 на Община Сливен ще се състои пресконференция на Мат Хагенгрубер - аташе по въпросите на културата и образованието на посолството на САЩ у нас. Поводът е гостуването на джаз квартетът от Ню Йорк на Ари Роланд в Сливен.***От 17.00 часа в галерия „Май“ ще бъде открита Коледна изложба на сливенските художници.***От 18.00 часа на сцената на Драматичен театър „Стефан Киров“ - Сливен в сряда, 12 декември, ще излезе джаз квартетът от Ню Йорк на Ари Роланд. Празничният концерт е част от коледно-новогодишната програма на Община Сливен.***От 09.30 часа Белоградчишкият епископ Поликарп - викарий на Софийския митрополит, ще оглави Архиерейска света Литургия в храм „Св. Спиридон“ в село Алдомировци.***От 10.00 часа в малката зала на ОДМВР-Смолян ще се проведе пресконференция на тема „Състояние на престъпността и безопасността на движението през м. ноември 2018 г. и предприети мерки са сигурност през предстоящия зимен туристически сезон“. ***От 09.00 до 14.00 часа в Хранителен блок към МБАЛ-Търговище БЧК започва раздаване на пакети с основни хранителни продукти по Оперативна програма за храни и/или основно материално подпомагане. ***От 09.30 часа пред Административния съд ще се състои второто по ред съдебно заседание по дело срещу заповедта, с която се заличава регистрацията на животновъдния обект на Ани Петрова и е разпоредено повторно принудителното евтаназиране на животните й. Пред сградата ще има протест на несъгласните със заличаването на фермата.", "date": "2018.12.12", "title": "Предстоящи събития в страната за 12 декември"}
{"url": "http://www.cross.bg/strasbyrg-snoshti-shekat-1591414.html", "text": "/КРОСС/ Френските власти издирват 29-годишния  за терористичния атентат снощи до коледен базар в Страсбург.\r\nТой откри стрелба снощи в 20 ч. местно време (21 ч. българско време) в центъра на града. Убити са трима души, а 12 са ранени. Шестима от ранените са в тежко състояние.Това е информацията на официалните френски власти, въпреки че по-рано беше съобщено и за четвърта жертва на нападението.29-годишният Шериф Шекат е трябвало да бъде задържан по-рано същия ден по подозрение в съучастие в убийство и грабеж. От коледния базар е избягал с такси, като е заплашил шофьора. От таксиметровия шофьор властите знаят, че Шекат е ранен. Той е известен на полицията с престъпления, които не са свързани с тероризъм. Имал е присъди във Франция и в Германия, и е лежал в затвора, съобщи още . В дома на нападателя са открити гранати.„Провежда се операция за арестуване на нападателя. Той вече е известен на полицията с много и провинения от общ характер, за които вече е бил осъждан тук и в Германия, и за които е излежал присъдите. 350 души са мобилизирани, за да му попречат да избяга”, обяви вътрешният министър.Заради операцията е преустановено движението на наземния обществен транспорт. Жителите на Страсбург са призовани да не излизат навън и да следят указанията на властите.\"Цялата солидарност на нацията е насочена към Страсбург, към жертвите и техните семейства\", написа френският президент  в „Туитър” след края на съвещание, което проведе в кризисния щаб на министерството на вътрешните работи във връзка със ситуацията в Страсбург.\r\nФранция повишава степента на тревога и засилва охраната на коледните базари след стрелбата снощи.Правителството взе решение да наложи извънредни мерки. Ще бъде засилен граничният контрол. Училищата остават затворени днес.Кметът на Страсбург обяви ден на траур.В града има много евродепутати и журналисти. До късно снощи част от тях бяха блокирани в Европейския парламент. Службите за сигурност са им позволили да излязат от евакуираната сграда на собствена отговорност, разказа пред bTV евродепутатът ни  Според  от ГЕРБ вероятно нападателят е избрал момент, в който заседава Европейския парламент, за да има по-голям отзвук. ", "date": "2018.12.12", "title": "Издирват 29-годишния Шериф Шекат за терористичния атентат в Страсбург"}
{"url": "http://www.cross.bg/hybavata-misul-otkudeto-1591409.html", "text": "/КРОСС/ \"Хубавата мисъл, откъдето и да е взета, е много по-добра от собствената глупава.\"Фр. Ламот-Левайе", "date": "2018.12.12", "title": "Хубавата мисъл, откъдето..."}
{"url": "http://www.cross.bg/voiina-svetovna-stolitza-1591408.html", "text": "/КРОСС/ /1800 г. - Вашингтон става столица на САЩ.1911 г. - Старата столица на Индия - Калкута, е заменана с Делхи.1917 г. - Създадена е татарско-башкирската държава Идел-Урал.1917 г. - Първата световна война: Във Франция става най-голямата железопътна катастрофа - с влак, превозващ войници, при която загиват 543 души.1925 г. - В САЩ е открит първият в света крайпътен хотел - мотел.1941 г. - Втората световна война: България обявява война на Великобритания и САЩ; Унгария и Румъния обявяват война на Съединените щати; Индия обявява война на Япония.1955 г. - Във Великобритания е патентован кораб на въздушна възглавница.1956 г. - ООН приема резолюция за незабавно изтегляне на армейските части на СССР от територията на Унгария.1963 г. - Кения придобива независимост от Обединеното кралство, денят се чества като национален празник и Ден на републиката.1979 г. - Родезия си сменя името на Зимбабве.1982 г. - В Ню Йорк е извършена най-голямата за този град кражба на пари - 11 млн. долара, от сейфовете на инкасаторска компания.1988 г. - Състои се премиерата на българския игрален драматичен филм - мюзикъл \"АкаТаМус\".1991 г. - В 36 Народно събрание е внесен закон за конфискация на имуществото на Българската комунистическа партия и останалите тоталитарни организации.1993 г. - На референдум в Русия е приета нова конституция на страната.", "date": "2018.12.12", "title": "12 декември в историята"}
{"url": "http://www.cross.bg/tema-protest-sofiya-1591413.html", "text": "/КРОСС/БНТ, „Сутрешен блок\"Тема:  В какви условия работят пожарникарите? Говори главен комисар Николай НиколовТема:  Строители излизат на протест. Защо излизат с машините на улицата?Тема:  Ще фалират ли български превозвачи след приемането на Пакета \"Мобилност\"?Тема:  Европа в изпитание - между Брекзит и \"жълтите жилетки\"Тема:  Тема:  Ще светнат ли отново очите на Самуил? Нов епизод край паметника в СофияБТВ, \"Тази сутрин\"Тема:  Разсекретени СРС от разговорите на Десислава Иванчева, изнудвала ли ги е - в студиото адвокат Ирен СавоваТема:  Спряно освобождаване - има ли нарушение при отмененото решение - тост председателя на Апелативния специализиран съд Георги УшевТема:  На прага на Шенген - кога България ще влезе  и ще спрат ли проверките по границите - гост Сергей СтанищевТема:  На живо протест на строителите в СофияТема:  Защо и с колко ще скочат цените на тока, газа - дискусия в студиотоНова телевизия,  „Здравей  България\"Тема: Извършвали ли са престъпления арестуваните Евгения и Николай Баневи? Говори жена, била на ключова позиция в бизнеса им.Тема: Какво се случи в Страсбуг?Тема: Починало новородено. Има ли лекарска грешка? Пряко от Сливен.Тема: 1000 тежки машини блокират \"Цариградско шосе\" в София. На живо от протеста на строителите.Тема: От 230 - на 90! Как се свалят 140 килограма за две години? История за преобразяване на един млад мъж от Благоевград.Тема: Възрастна жена даде 33 хиляди лева за разваляне на черна магия. Кои са измамниците - само по NOVA.Тема: Асфалтиране върху натрупал сняг. За качеството на ремонта - проверка на екип на NOVA.Тема: Мантинела - 4 месеца след трагедията. За пътищата и магистралите - гост шефът на АПИ Светослав Глосов.Тема: Общински войни в Мездра. Спрял ли е кметът заплатата на шефа на общинския съвет?Тема: Община без вода заради дългове. На живо - хората в Кубрат се вдигат на протест.Тема: Следван от стотици хиляди в интернет. Гост - един от най-популярните блогъри Слави Панайотов. ", "date": "2018.12.12", "title": "Теми и гости в ефира"}
{"url": "http://www.cross.bg/dobrich-chlen-bivsh-1591411.html", "text": "/КРОСС/  Проф. Божидар Манов, кинокритик, продуцент, журналистБригаден генерал Боян Ставрев, бивш командир на Националната гвардейска частГеорги Гергов, бизнесмен, член на Градския съвет на БСП в ПловдивДетелина Николова, член на борда на директорите на ВиК - Добрич, бивш областен управител на ДобричХристо Тотев, кинооператор ", "date": "2018.12.12", "title": "На 12 декември са родени"}
{"url": "http://www.cross.bg/detza-postradali-lechenie-1591415.html", "text": "/КРОСС/ Девет деца, пострадали при пътни инциденти, ще получат финансова помощ за лечение днес.Средствата са осигурени от Националния дарителски фонд за подпомагане на деца, пострадали при пътнотранспортни произшествия.Те се отпускат за лечение и рехабилитация на деца, пострадали при инциденти през настоящата 2018 г.Средствата са постъпили пред последните 6 месеца, а фондът се управлява от Българският червен кръст.", "date": "2018.12.12", "title": "Помагат за лечението на 9 ранени при катастрофи деца"}
{"url": "http://www.cross.bg/konservatorite-gotvyat-prevrat-sreshty-tereza-meii-1591416.html", "text": "/КРОСС/ Британският премиер Тереза Мей е заплашена от вот на недоверие днес. Парламентарната фракция на британските консерватори може да гласува вота на лидера на партията и министър-председател тази вечер.Заканата е отправена от Андрю Бриджън, който остро критикува Мей за действията й относно брекзит. По думите му при първа възможност депутатите от Консервативната партия ще гласуват дали имат, или не доверие на Мей.Вчера британският премиер обиколи част от Европа за един ден, за нови консултации по споразумението за излизане на Великобритания от Евросъюза.Спешната совалка се наложи след отменения вот в британския парламент. Мей се отказа от гласуването, като призна, че към настоящия момент то е щяло да й донесе тежко поражение.", "date": "2018.12.12", "title": "Консерваторите готвят преврат срещу Тереза Мей"}
{"url": "http://www.cross.bg/chykov-strasbyrg-posochi-1591417.html", "text": "/КРОСС/ Изключително прецизно са били избрани моментът и мястото на вчерашния терористичен акт в Страсбург, при който загинаха най-малко трима души – атаката има своя „резонанс” в цяла Европа. Това посочи в студиото на „Тази сутрин” експертът по борба с тероризма Боян Чуков.Той посочи, че заради сесията на европарламента в Страсбург там са всички евродепутати, които сега коментират атентата в централните медии на родните си страни.Чуков цитира израелски антитерористичен експерт, според когото „саморадикализирали се и терористи-единаци няма – някой ги подготвя, някой им дава оръжие”.Той припомни и че издирваният за нападението Шериф Шекат е имал автомат в себе си и ръчни гранати в дома си и като криминален престъпник е бил част от „мрежа”, достигаща чак до Германия.Боян Чуков посочи, че атентатът ще има голям обществено-политически ефект и вътре във Франция, която от седмици е парализирана от социални протести.„Във Франция след атентата се въвежда най-високата степен на готовност за терористичен акт, това е полувоенно положение”, отбеляза експертът. В Страсбург мероприятията на „Жълтите жилетки” са забранени, армията се включва в опазването на обществения ред.Според Чуков ситуацията ще е тест за президента Макрон, който при адекватна реакция ще може да си възвърне ролята на обединител на нацията.", "date": "2018.12.12", "title": "Боян Чуков: Франция е в полувоенно положение"}
{"url": "http://www.cross.bg/spiridon-nego-negovite-1591407.html", "text": "/КРОСС/ Житие на свети Спиридон, епископ ТримитутскиСв. Спиридон бил един от великите светители и чудотворци на IV век. Той се родил на остров Кипър от прости родители и сам, както съобщава неговият житиеписец, бил винаги прост по нрав, смирен по сърце и благ по живот. От детинство бил овчар. Като станал пълнолетен, той се оженил, но скоро овдовял и започнал да употребява целия си имот за помагане на ближните, които обичал искрено, както заповядал Господ: хранел бедни и сираци, приемал радушно странници.Господ му помагал в неговите добри дела, като му дарувал сила по чудесен начин да изцерява болните.В царуването на император Константин Спиридон бил поставен епископ в гр. Тримитунт, на остров Кипър.Скоро Спиридон се прославил с чудотворната си дарба. Постоянно при него идвали болни за помощ и изцерение; царете му оказвали почит, но всичко това не подействало върху смиреното сърце на светителя. Той знаел, че земната слава е нищожна. Да угоди на Бога било винаги негова единствена грижа. И в епископския си сан той запазил своите прости обичаи: избягвал всякакъв разкош, продължавал да се занимава със земеделие и сам заедно с жътварите жънел своите ниви; във всяко време бил достъпен за бедните, като употребявал за подпомагане всичко, което имал - давал помощи и съвети, поучавал с прости думи, пълни с любов и божествена мъдрост. Всички нещастни отивали при св. епископ с твърда надежда, че непременно ще намерят у него съчувствие и помощ.Във време на Спиридоновото светителство веднъж на острова настанала голяма суша, от която изсъхнали всички плодове и посеви, и настъпил голям глад. Жителите прибягнали до молитвите на епископа, и на другата година се получило чудно плодородие и изобилие на всичко. Но след няколко години гладът пак довел до отчаяние бедните жители на острова. Някои от богатите пък се радвали, понеже по време на плодородието събрали грамадни запаси и сега могли да се надяват да ги продават на по-изгодна цена. Един богат търговец закупил от друга страна голямо количество жито. Когато корабите му пристигнали, той заповядал да сипят всичко в хамбарите му, за да продава по-скъпо, когато гладът се усили. Това време скоро настъпило. Търговецът получавал големи печалби, но не искал с нищо да помогне на бедните си съграждани. Един бедняк дошъл при него и настойчиво молел за малко жито, за да не умре от глад със семейството си. Той му отказал немилостиво. Нещастният дошъл при св. Спиридон и със сълзи му разказал за крайната си сиромашия. \"Не плачи - казал светителят, който имал пророчески дар, - защото тъй говори Дух Свети: утре твоята къща ще се напълни с храна, а богатият ще те моли и ще ти предлага пшеница даром\". В същата нощ буря с проливен дъжд разрушила хамбарите на богатия търговец и водите, като се разлели, разнесли неговите огромни запаси. Търговецът в отчаяние молел жителите на града да му помогнат да спаси поне част от имуществото и като срещнал бедняка, комуто отказал да помогне, молел го да вземе толкова, колкото му е нужно. Той разбрал, че бедствието му е пратено от Господа като наказание за жестокосърдечието му.Просветен от Св. Дух, Спиридон узнавал тайните помисли и прегрешения на хората. Такава прозорливост му помагала да поучава чрез чувства на любов и милосърдие към ближните.Първи вселенски събор. Икона от 1770 г. от църквата Протата в КареяСв. Спиридон взел участие в Първия Вселенски събор (325 г.), свикан в Никея за осъждане лъжливото учение на АрийРечник. Някои епископи, знаейки, че Спиридон не е изучавал науки, се стараели да го отклоняват от прения с привържениците на Арий, понеже се бояли, че няма да съумее да защити и обясни истинското учение. Но Спиридон имал това, което не може да даде земната мъдрост: той имал твърда и жива вяра. В него действал Св. Дух, Който учи на всяка истина и затова неговите прости думи силно действали на Ариевите привърженици. Те разбрали истината и се отричали от заблужденията си. В думите на Спиридон те чувствали непреодолима сила, с която не могли да се борят.Веднъж император Констанций, син на Константин Велики, бидейки болен, видял насън, че Спиридон може да го изцери. Той го повикал, и действително Господ изцерил царя чрез молитвите на светия епископ. Констанций поискал богато да го награди и му предлагал много пари, но светителят се отказал от даровете и казал на царя: „Което направих за тебе, направих го от любов; от любов към тебе преплувах морето и предприех труден и далечен път; а ти за моята любов искаш да ми заплатиш с пари, които са извор на всякакво зло и вражда\". Но царят настоявал и тогава Спиридон, като взел от него парите, веднага ги раздал на бедните. Той много говорил на царя за неговите задължения, убеждавал го да помни благостта и милостта Божия, да бъде добър и милосърден към поданиците си, да вниква в техните нужди и да изпълнява справедливите им просби.Спиридон забелязал веднъж в ученика си желание за земно богатство и му казал: „Какво ти все за суетно мислиш като желаеш земно богатство, ниви и лозя? Всичко това няма истинска цена и измамва човека, като привлича неговите мисли и желания. Можем ли ние да мислим за това, когато знаем, че на небесата имаме нетленно богатство, дом неръкотворен? Търси онова богатство, което никой няма да ти отнеме, което няма да мине от тебе у друг, но вечно ще принадлежи на тебе, щом веднъж го придобиеш!\"Прославен чрез много чудеса, които били знакове на проявената към него Божия милост, св. Спиридон остарял. Веднъж като жънел своята нива, почувствал се недобре и казал на жътварите, че му е дошло времето да замине при Господа. След няколко дни, като дал съвети на окръжаващите го да обичат Бога и ближния, той предал Богу чистата си душа около 350 г. Погребали го в Тримитунт. На гроба му, към който вярващите пристъпвали с благоговение, се извършвали много чудеса. Светите му мощи били пренесени в Цариград към средата на VII век, а към времето на турското завоевание на Цариград те били пренесени в Керкира (остров Корфу), където са запазени и досега в нетление.", "date": "2018.12.12", "title": " Св. Спиридон, еп. Тримитунтски Чудотворец"}
