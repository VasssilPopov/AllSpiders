{"url": "http://www.cross.bg/sintez-kitaii-miliona-1589231.html", "text": "/КРОСС/ Аерокосмически научно-технологичен институт в Чънду (CASC) обяви, че разработва \"изкуствена Луна\", която да замени уличното осветление в града. Най-новото от азиатската страна обаче е, че тя е на прага на създаването на \"изкуствено Слънце\", предава International Business Times.", "date": "2018.11.15", "title": "Китай създава \"изкуствено Слънце\""}
{"url": "http://www.cross.bg/drehi-prodykti-aksesoari-1589237.html", "text": "/КРОСС/ Онлайн магазинът Crazy Kids е създаден от компанията Геми 2015, която е със седалище в Плевен. Неговата цел е да предостави на родителите възможност да изберат измежду множество . Всеки продукт отговаря на всяко от трите основни изисквания на компанията - да има модерен външен вид, да е с отличен дизайн и да е изработен висококачествено. Компанията е на пазара повече от 15 години, като през тях е натрупала огромен опит в продажбата на детски продукти и знае какво търсят потребителите и как да им го осигури. Тяхната основна мисия е да ви създадат възможности да изберете измежду разнообразие от дрехи, обувки и аксесоари за деца от 0 до 16 години по възможно най-ефективния и лесен начин.В магазинът се приемат поръчки както с регистрация, така е без такава, като можете да използвате купони (промо кодове) за отстъпка от сумата на покупките, а доставката се извършва чрез Speedy, Econt и Rapido, до офис или до адрес.При купуване на стоки с цена над 59.00 лева с марка Minoti, Barbara, Jamiks, Mayoral, Boboli, Babybol, Tuc Tuc и Аngel's face или на стоки с цена над 99.00 лева с марка Samsonite, Scoot and Ride, Igor, Pulse, Pixie Crew, Orange, Kikka Boo, Doudou, Eitech, Herlitz, Skip Hog и Orange toys ви се осигурява безплатна доставка. Ако направите поръчка без регистрация или като гост, продуктите ви ще бъдат доставени при 3 лева цена за доставка. Можете да се възползвате от разнообразни начини на плащане, включително PayPal, ePay, дебитна или кредитна карта, наложен платеж или банков превод.За да ви улесни, онлайн магазинът ви е осигурил полезна таблица, която показва различните размери. Чрез нея лесно можете да разберете кой размер дрешки да закупите за детето си.Тук можете да намерите огромно разнообразие от продукти, които включват дрехи, обувки и аксесоари на Babycol, Mayoral, Sip Hog, Tuc Tuc, Boboli, Tiefos, Igor, Barbara, Scoot and Ride и други.Този сайт може да бъде използван изключително лесно, понеже е с много интуитивен дизайн. В него са обособени няколко различни категории - продуктите са поделени по пол (момче или момиче), марка и на категория за бебета, като също са създадени категории НОВО и Outlet, където са събрани новите продукти или намалените продукти, съответно. Освен това можете да закупите играчки (конструктури, колички, мотори, колела и други) от категория ИГРИ И ЗАБАВЛЕНИЯ или раници от съответната категория.Популярността на онлайн магазин Crazy Kids определено е огромна и това е благодарение на факта, че в него са събрани голям брой различни детски дрехи, обувки и аксесоари, които са едновременно с високо качество и на достъпни за всеки клиент цени. Тези продукти са от водещи световни марки, като ви биват предлагани на сравнително ниски цени. Освен това, фактът, че стоките са висококачествени означава, че няма да доведат до кожни раздразнения или алергии - а щом се отнася до деца, това определено е изключително важно преимущество. Компанията е с отличен опит в сферата на продажбите на продукти за деца и определено е готова да посрещне всичките ви нужди, що се отнася до висококачествени дрехи и аксесоари за вашите деца. ", "date": "2018.11.15", "title": "Търсите детски дрехи и аксесоари с високо качество – онлайн магазин Crazy Kids е насреща"}
{"url": "http://www.cross.bg/zarkov-protesti-pravi-1589239.html", "text": "/КРОСС/ Не сме инициатори или съучастници в протестите срещу високите цени на горивата и ниския стандарт на живот. Това каза депутат от „БСП за България\" Крум Зарков в предаването „Лице в лице\".Зарков допълни, че БСП са предупреждавали управляващото мнозинство, че подобни протести ще се случат.„Когато те с лека ръка отхвърляха нашите предложения, ние им казвахме: Чуйте ни от трибуната, защото утре ще го чуете от улицата. Ако БСП иска да прави протести, ще ги направи. Една власт не може да си позволи да етикетира един протест, да го неглижира, да казва, че е „яхван\" и да обвинява мутрите. На тези хора трябва да се отговори, те имат искания\", коментира депутатът от БСП.Народният представител попита как е възможно веригата бензиностанции на зам.-председателя на Народното събрание и лидер на ВОЛЯ Веселин Марешки да продават по-евтино гориво. „Или той ги дъмпингира другите, или другите са в картел. Едно от двете е. Не знам колко пъти беше сезирана Комисията за защита на конкуренцията, но не разбра техния отговор\", каза Зарков. Относно майките на деца с увреждания и искането им вицепремиера Валери Симеонов да подаде оставка, Зарков заяви, че проблемът не е по силите само на един министър.Той отрече да има заговор между БСП и президента Румен Радев за сваляне на кабинета. „Изискахме от президента единствено да спазва Конституцията на страната и да върне съдържанието на президентската институция и той го прави. Това, че мненията ни съвпадат по много въпроси, например за данъка за стари автомобили\", коментира депутатът от БСП. ", "date": "2018.11.15", "title": "Крум Зарков: Ако БСП иска да прави протести, ще ги направи"}
{"url": "http://www.cross.bg/syhoputni-rymen-voiiski-1589206.html", "text": "/КРОСС/ На , петък, президентът и върховен главнокомандващ на Въоръжените сили Румен Радев ще участва от  в тържественото събрание във Военна академия „Георги Стойков Раковски“ по повод празникa на Сухопътни войски.", "date": "2018.11.15", "title": "Румен Радев ще участва в отбелязването на празника на Сухопътни войски"}
{"url": "http://www.cross.bg/za-shesti-poreden-den-protesti-vuv-varna-1589240.html", "text": "КРОСС/ След като последователно блокираха кръстовищата пред Катедралата и Общината, протестиращите във Варна стигнаха до Аспаруховия мост предаде репортер на Радио „Фокус\" - Варна.В момента по съоръжението не се движат автомобили. Преди да стигне до него, протестиращите за кратко блокира бензиностанция от голяма верига, която се намира на метри от моста.Протестиращите скандират против Бойко Борисов и управляващите, искайки тяхната оставка. За първа вечер с тях няма рокери и мотористи. *снимка petel.bg ", "date": "2018.11.15", "title": "За шести пореден ден протести във Варна"}
{"url": "http://www.cross.bg/izlozhenie-angelkova-kongres-1589233.html", "text": "/КРОСС/ За мен е удоволствие да Ви приветствам с „Добре дошли\" на откриването на туристическото изложение, което се провежда в рамките на Международния конгрес на световните цивилизации и историческите маршрути.С тези думи министърът на туризма Николина Ангелкова постави началото на борсата, която се провежда в периода 15-16 ноември в София. Тя подчерта, че събития като тези са прекрасен пример за добра практика, която може да привлече вниманието към страната ни и това да стане благодарение на представянето на многообразието на туристически ресурси, с които разполага България.В откриването на събитието се включиха заместник-генералният секретар на Световната организация по туризъм Хайме Санклементе, както и редица делегати от Международния конгрес на световните цивилизации и историческите маршрути, ръководители на туризма, представители на публичния и частния сектор в отрасъла и свързаните с него индустрии, кметове и експерти. Туристическото изложение е разположено в центъра на столицата - в Софийското Ларго.На територията на комплекса Антична Сердика над 15 общини представят потенциала на своите райони като туристически дестинации. Страната ни има изключително богата култура, традиции и обичаи, коментира министър Ангелкова. И допълни, че е изключително важно да ги съхраним и представим пред света непокътнати и да полагаме усилия да популяризираме това богатство и България като целогодишна туристическа дестинация. ", "date": "2018.11.15", "title": "Министър Ангелкова откри туристическо изложение"}
{"url": "http://www.cross.bg/petrov-maiikite-detzata-1589232.html", "text": "/КРОСС/Кои и какви са тези, които протестират. Вижте ги. Голяма част са лумпени, другата част са мутри. Това каза пред журналисти в парламента депутатът от ПГ на \"Обединени патриоти\" и зам.-председател на НФСБ Валентин Касабов.\"Казвам го за тези, които блокират пътищата и магистралите\", уточни той. Попитан как ще коментира казаното от депутата от ПГ на \"Обединени патриоти\" Петър Петров, че децата с увреждания трябва да бъдат оставени в домове, за да могат майките им да работят, Касабов каза: \"Няма да коментирам какво е казал, не знам къде го е казал\". Тезата си Петров е развил в интервю пред Дарик радио.\"Тези деца, моето дълбоко убеждение е, че трябва да бъдат дадени в домове, където с тях да се занимават специалисти. Аз самият съм виждал това чудо, как тези деца, ненормални, изнасят концерти, рисуват...\", дава пример той с дом между Мездра и Луковит\". В интервюто Петров критикува майките, които протестират, че отказали да им се дадат ваучери, с които да ползват специализирана медицинска помощ, а поискали парите. \"Системата ни убива с 1200 всеки месец\", пък е неговото предложение за мото на протеста на майките, което е публикувал преди дни в профила си във Фейсбук.Часове по-късно в парламента Петров негодува, че думите му били извадени от контекста и не е бил цитиран правилно.\"Какви са тия домове, какви са тия комунистически истории!\", отметна се от думите си депутатът на Симеонов.\"Аз мисля, че това е поредната манипулация. Аз изобщо не съм казвал такова и не съм мислил да го кажа по начина, по който ми го цитирахте. Това, че някой си е измислил и си е написал нещо си, оттук думичка... Като кажа деца, като кажа училища, домове, родители, свободно време, работа и да направиш от всичкото това нещо изречение - моля ви се!\", отрече на въпрос на Канал 3 в присъствието и на други медии в парламента депутатът от НФСБ.\"Аз казах следното и ще го повторя, и ще го казвам навсякъде. Че смятам, че е правилно това, което в момента се прави, децата да бъдат гледани от родителите си, но държавата да си поеме своите задължения и тези деца да бъдат поставени в ръцете на специалисти. Специалисти, които да се занимават с тях, които да им организират времето и да дават възможност на родителите да се трудят\", каза Петров. И той обясни, като Валери Симеонов, че е гледал болен родител три години и е изпитал на гърба. \"Аз знам какво е това. И човек се побърква. И трябва да се даде възможност на тези родители да могат да дадат децата си в ръцете на специалисти, да ги развиват\". Той уточни, че е имал предвид дневни центрове.Съпартиецът му Валентин Касабов отказа да коментира думите на Петров с аргумента, че не е чул точно какво е казал и не се е замислял по въпроса дали децата с увреждания трябва да идат в дом. И той като съпартиеца си обаче смята, че майките получават достатъчно помощи, за да ги гледат. \"Кои са майките? Доколкото знам малка част от майките са там на протеста, другите ги няма. Други се правят на майки.\"Помолен за позиция по повод поредното грубо говорене от страна на коалиционния партньор, лидерът на ПГ на ГЕРБ Цветан Цветанов припомни, че премиерът вече се е извинил за думите на Симеонов, направил го е и днес сутринта, а казаното от Петър Петров отказа да коментира. Два часа по-рано пък лидерът на \"Атака\" разкри по въпроса за оставката на Валери Симеонов, че трябва да се пита Цветанов, защото между двамата имало не топла, а направо \"гореща връзка\".", "date": "2018.11.15", "title": "Валентин Касабов за протестиращите: Голяма част са лумпени, а другите - мутри"}
{"url": "http://www.cross.bg/nyakolko-hora-dyshi-1589227.html", "text": "/КРОСС/ Най-малко седем души пострадаха при авария на метрото в Милано, предаде РИА Новости.Мотриса на подземната железница в северния италиански град спря рязко заради прекъснато подаване на електричество и няколко хора получиха травми. На разпространени в интернет кадри  се вижда как парамедици извеждат хора от станцията \"Уругвай\", качват няколко души в линейки и ги изпращат в болници.Състоянието на пострадалите не е критично, съобщиха от властите.\n\t\t\t\t\t", "date": "2018.11.15", "title": "Авария в миланското метро, има ранени (видео)"}
{"url": "http://www.cross.bg/hitrino-zaginali-trima-1589230.html", "text": "/КРОСС/ Тежка катастрофа е станала край Хитрино този следобед. По първоначална информация са загинали трима души, предаде \"Дарик\". Сигнал за инцидента е подаден малко след 15.00 ч., като районът на катастрофата е близо до жп прелеза между селата Хитрино и Каменяк.37-годишен водач на лек автомобил Форд „Ескорт\" с шуменска регистрация загубил контрол над автомобила поради движение с несъобразена скорост с пътните условия и релефа.Излязъл вляво от пътното платно, блъснал се в крайпътна канавка, след това се преобърнал няколко пъти в нивата. Следствие на катастрофата на място е загинал водачът и пътниците в автомобила- двама 56-годишни мъже.Водачът е бил правоспособен. На място все още се извършва оглед.   ", "date": "2018.11.15", "title": "Тежка катастрофа край Хитрино, трима загинали (обновена)"}
{"url": "http://www.cross.bg/ychiteli-kvalifikatziya-obychenieto-1589222.html", "text": "/КРОСС/ Предметът „Религия” ще се изучава като част от програмата за разширена и допълнителна подготовка от първи до 12 клас. Вече е стартирала и процедурата за написването на учебниците и учебните програми.Коста Костов – главен експерт, МОН: През декември ще започне обучението на 60 начални учители, които ще преминат едногодишно обучение и ще получат допълнителна квалификация учител по Религия, като за тези 60 учители обучението ще бъде заплатено от МОН, по национална програма квалификация.", "date": "2018.11.15", "title": "Министерството на образованието и науката започва да подготвя учители за часовете по религия"}
{"url": "http://www.cross.bg/teatur-nov-lyubomir-1589229.html", "text": "/КРОСС/ Актуалните проекти на театъра включват европейско турне, фестивал на българската драматургия и два дебюта на млади актьори.Бойко Илиев, режисьор и директор на „Нов театър“ – НДК, заедно с актьорите Йоана Буковска-Давидова и Любомир Ковачев представиха актуалните проекти на театъра. В Нощта на театрите в София на 17-ти ноември ще се играе представлението с актуални и силни послания – „Антихрист“ по романа на Емилиян Станев с драматизация и режисура на Бойко Илиев. Спектакълът „Поручик Бенц“ по романа на Димитър Димов ще бъде представен по време на европейско турне в Германия, Белгия и Холандия. А в началото на 2019 година ще се състои Фестивалът на българската драматургия „Януари“, носещ името на пиесата на Йордан Радичков. Това стана ясно по време на пресконференция в „Нов театър“ – НДК на 15 ноември 2018 г., в която участва също и Стефан Плачков, представител на „Трио Плачкови“, които показват на театрална сцена иновативния спектакъл „Ла Комедия“ с елементи от нямото кино и цирковото изкуство. Водещ на пресконференцията беше проф. Любомир Стойков.„Спектакълът трябва да има нравствени послания. Това е условието и изискването за спектаклите, които се играят на сцената на „Нов театър“ – НДК“, отбеляза Бойко Илиев и подчерта, че е важно какво театърът дава на хората, като им помага да излязат от „нравствената мътилка на живота“. Той обърна специално внимание на това, че българските автори и произведенията на родната драматургия не трябва да слизат от театралната сцена и именно те са в основата на репертоарната политика на „Нов театър“ – НДК. Една от основните цели на театъра е представянето освен на утвърдени и успешни български актьори, също така на талантливи млади артисти. В тази връзка Бойко Илиев представи и двете премиери на дебютиращи в театралното изкуство млади творци – моноспектакълът на Иван Рангелов – „Страсти Илиеви“ с автор Димо Дешев, който може да бъде гледан за първи път на 15 ноември и моноспектакълът на Кирил Михов – „Пикльото“ 20/18 с автор Калин Илиев, предвидена за началото на месец декември. „Младите хора ще дадат ново лице на театъра, свежест и живец, който ни е нужен. Те не се вписват в конюнктурата на българския театър, който не се промени през последните 30 години, но младите ще го променят.“ Пример за това е Иван Юруков с неговия моноспектакъл „Пилето, което казва Ку“.Актрисата Йоана Буковска-Давидова, която играе главната роля в спектакъла „Поручик Бенц“, където си партнира с Любомир Ковачев и Ивайло Захариев сподели, че за една календарна година имат рекорд от 30 изиграни спектакъла в национално турне с много силен интерес от публиката и пълни зали. Тя обяви, че предстоящото турне на представлението ще се състои от 15 януари до 15 февруари 2019 година в шест града в Европа – Виена, Мюнхен, Цюрих, Брюксел, Амстердам и Нюрнберг. Йоана Буковска-Давидова сподели в аванс, че подготвя иновативен интерактивен моноспектакъл, който ще се играе на сцената на „Нов театър“ – НДК и ще представлява комбинация между театър и кино с препратки към виртуалната и добавената реалност.Любомир Ковачев, на когото са поверени главните мъжки роли както в „Поручик Бенц“, така и в „Антихрист“, сподели някои свои мисли за образите му в двата спектакъла по световни класики, каквито са творбите на Емилиян Станев и Димитър Димов. „Важно е театърът, който правиш да има мисия. Ние не можем да променим хората, но можем да вкараме в тях бацил – да ги накараме да си задават въпроси и да помагаме на зрителите да развиват въображението си.“, сподели Любомир Ковачев, като отбеляза, че сцената на „Нов театър“ – НДК е „място, където се създава нов поглед към театъра.“. Той сравни българската и френската театрална школа, която е завършил, като отбеляза, че френският театър не е действен като българския, а е театър на словото и родните актьори са по-добри, защото имат силен вътрешен заряд и мощ. Стефан Плачков – режисьор на спектакъла „Ла Комедия“, в който играе и главната мъжка роля, съобщи за новата възможност публиката да съчетае всяко от представленията с чаша вино и вечеря след като излезе от залата. Той обяви, че спектакълът ще се играе и в навечерието на новата година на 31 декември от 18:00 часа, когато зрителите могат да очакват приятни изненади и подаръщи. Стефан Плачков сподели също, че „Трио Плачкови“ се подготвят за предпразнично турне във Франция от 10 до 19 декември.", "date": "2018.11.15", "title": " „Нов театър“ – НДК представя „Антихрист“ в Нощта на театрите "}
{"url": "http://www.cross.bg/brekzit-vuzmozhno-parlamenta-1589223.html", "text": "/КРОСС/ Политически сътресения в Лондон след споразумението за Брекзит. Въпреки че то беше одобрено снощи от британското правителство, днес четирима високопоставени представители на британското правителство подадоха оставки в протест.Докато премиерът Тереза Мей се опитва в парламента да убеди депутатите да подкрепят сделката с Брюксел, постовете си обявиха че напускат министърът за Брекзит Доминик Раб, държавният министър в неговото министерство Суела Бравърман, министърката на труда и пенсиите Естер Маквей, както и Шайлеш Вара, държавен министър за Северна Ирландия.В парламента премиерът Мей заяви, че постигнатото споразумение е възможно най-доброто, което може да се договори.В Брюксел смятат, че договорената сделка защитава както британските, така и интересите на останалите 27 страни членки на Евросъюза.Мишел Барние, главен преговарящ на ЕК по въпросите за Брекзит: Това, което се споразумяхме, е честно и балансирано, отчита британските позиции, организира едно подредено излизането на Великобритания, гарантира, че няма да има твърда граница с Ирландия и полага основите за амбициозно ново партньорство.Доналд Туск, председател на Европейския съвет: Преговорният екип постигна двете наши най-важни цели - първо: подсигурени са ограничение на щетите, причинени от Брекзит, и второ - вие гарантирахте жизненоважните интереси и принципи на 27-те страни членки и на Европейския съюз като цяло. Нека да кажа нещо и на нашите британски приятели. Колкото и да ми е тъжно, че ни напускате, ще направя всичко възможно това сбогуване да бъде възможно най-безболезненото както за вас, така и за нас.", "date": "2018.11.15", "title": "Политически сътресения в Лондон заради Брекзит"}
{"url": "http://www.cross.bg/obekti-proverki-deklaratzii-1589224.html", "text": "/КРОСС/ Над 30 проверки на строителни обекти в столицата са извършили инспекторите от дирекция \"Контрол\" на ТД на НАП София в рамките на стартирала през октомври национална кампания. Последните две проверки са съвместно с Главна инспекция по труда (ГИТ), с акцент идентифициране и санкциониране на най-рисковите обекти, като се използват обединения ресурс и източниците на информация и на двете институции.В хода на проверките се прави съпоставка на броя на наетите лица, установените при проверките такива, декларираните с осигурителните декларации данни, платените данъци и осигуровки и др. Обект на мерките са и подизпълнители, осигуряващи работници за проверяваните строителни обекти.След извършване на проверка на място, инспекторите съпоставят данните по подадените задължителни данъчно-осигурителни декларации, внасят ли се осигурителните вноски на работниците в срок, както и има ли нарушения на данъчното законодателство. За неподадени в срок декларации и за невнесени осигурителни вноски данъчните инспектори съставят съответните актове за установени административни нарушения.Строителството е един от рисковите браншове по отношение на спазването на осигурителното и данъчно законодателство. Наблюдава се и ръст на заетостта в бранша - по данни на НСИ той е 7% към края на второто тримесечие на тази година спрямо същия период на 2017 г.", "date": "2018.11.15", "title": "НАП извърши проверки за работниците на строителни обекти"}
{"url": "http://www.cross.bg/izdaniya-leva-ezhednevnitzi-1589225.html", "text": "/КРОСС/ Над 117 000 лева ще плати парламентът, за да са в час с новините законотворците през следващата година.62 500 лева без ДДС ще брои администрацията на НС за 95 български ежедневни и месечни печатни издания.Абонаментът включва, освен националните ежедневници като 24 часа, Труд, Дума, България днес, Земя, Монитор, Сега, Телеграф, Атака, и регионални издания като Марица, Шуменска заря и благоевградските Вяра и Струма.Депутати ще могат да четат и седмичници – 168 часа, Банкеръ и жълтите Шок, Шоу, Уикенд.Списъкът включва още спортни издания като Меридиан мач, Аuto Bild BG, списанията L Eureopeo, A-Specto, Клуб Z.Народното събрание се абонира и за информационния бюлетин на НСОРБ, Митническа хроника, Справочник на цените в строителството, Известия на държавните архиви, Икономика и управление на селското стопанство, Административно правосъдие.Обществената поръчка за чуждите издания е на стойност 55 091 лева без ДДС.Става въпрос за 42 печатни ежедневници, седмичници, списания и две електронни издания. Сред тях са Time, Monde, Financial times, Международная жизнь.", "date": "2018.11.15", "title": "Депутатите дават над 100 хиляди лева за вестници"}
{"url": "http://www.cross.bg/sakyrada-kompyutur-ministur-1589226.html", "text": "/КРОСС/ Японският министър, чийто ресор е киберсигурността и подготовката на Олимпийските игри в Токио през 2020 г. , даде тази сутрин на опозицията повод за усмивки, примесени с опасения - призна, че никога не е използвал компютър в професионалния си живот, съобщиха Франс прес и Ройтерс.Шейсет и осемгодишният Йошитака Сакурада бе назначен от Шиндзо Абе миналия месец, без преди да е заемал правителствен пост, макар че е от 18 години в парламента, отбелязва Ройтерс.На заседание на парламентарна комисия в сряда в отговор на въпрос той заяви: \"От 25-годишна възраст винаги съм прибягвал до помощта на мои служители или секретари, тъй че никога не съм използвал компютър\".\"Невероятно е човек, който не е работил с компютър, да отговаря за политиката в информационната сигурност\", коментира публично Масато Имаи, депутат от опозицията.Изявлението на министъра предизвика вълна от критики и саркастични забележки в социалните мрежи, отбелязва Франс прес. \"От тоя министър Сакурада никой хакер не може да открадне никаква информация. Може би това е най-добрата защита\", иронизира потребител на интернет.Прочул се и с други гафове, Сакурада влезе в правителството при министерска рокада, с която премиерът Шиндзо Абе целеше да запази баланса между фракциите в своята Либерално-демократическа партия, пише БГНЕС.", "date": "2018.11.15", "title": "Японски министър: Не докосвал компютър, а бори киберсигурността"}
{"url": "http://www.cross.bg/karti-razvitie-informatziya-1589214.html", "text": "/КРОСС/ До 4-5 години ще завърши изработването на специализираните карти в най-различни инвестиционни сфери като надграждаща информация  на кадастралната карта. Това съобщи заместник-министърът на регионалното развитие и благоустройството инж. Валентин Йовев, който участва във форума „Моят град, моят дом, моят бизнес“. Съвместната инициатива на Министерството на регионалното развитие и благоустройството, Икономическата комисия на ООН за Европа, Програмата на ООН за населените места  и Национално сдружение „Недвижими имоти“ се провежда днес и утре в София. Тя цели насърчаване развитието на устойчив жилищен сектор. Инж. Йовев отбеляза, че специализираните карти са изключително ценни за планирането на различните видове зони и инвестиционни намерения, защото ще съдържат информация за строежи, съоръжения, сервитути, подземна и надземна инженерна инфраструктура, водни източници, трайни насаждения, подземни богатства, релеф и др. Заместник-регионалният министър напомни, че до момента специализирани карти са изработени само за зоните и обектите по Черноморското крайбрежие – охранителните зони „А“ и „Б“ и на имотите в обекти публична държавна и общинска собственост.Той допълни също, че специализираните карти ще съдържат и слоеве с карти на критичната инфраструктура, свлачищни зони, водни обекти, както и евентуални ограничения в ползването на имотите или инвестиционни намерения в тях. „Така ще създадем една пълна информационна система на кадастъра, за да се взимат по-информирани решения, както от инвеститорите, така и от кредитните и застрахователни институции, данъчните служби, приходната агенция и др. Според заместник-регионалния министър използването на картографията и GIS технологиите ще допринесе за решаването на редица проблеми в сферите на екологията, икономиката, регионалното развитие, ранното предупреждение и управлението на бедствия. Инж. Йовев подчерта и важността от изработването на нова, едромащабна цифрова топографска карта за мащаб 1:5000, защото съществуващите в момента са от 1985 г. и страната ни изостава в това отношение.Той информира също, че предстои МРРБ и Агенцията по геодезия, картография и кадастър да станат национален координатор по директивата INSPIRE за осъществяване на държавната политика в областта на инфраструктурата за пространствена информация, с което се очаква постигане на оперативна съвместимост и хармонизацията на масивите от пространствени данни, като така ще се осигури неограничен обмен на данни и услуги между органите на публичната власт. Инж. Йовев каза още, че предстои завършването и на имотния регистър, който към днешна дата е наличен за 6 български града.Пред участниците от Европа Валентин Ѝовев подчерта, че България подкрепя нови градски дневен ред на ООН и полага усилия за прилагането му на национално ниво. „Трябва нова визия за балансирано и устойчиво градско развитие. България участва в партньорства - по темите на градската мобилност, адаптирането към климата и иновативните обществени поръчки.Важно е да има балансирано териториално развитие, за да се намалят негативните демографски и икономически тенденции в малките и средните градове. България е една от държавите в ЕС с най-голям принос на дейностите за устойчиво градско развитие по ОПРР и програмите за европейски териториално сътрудничество“, каза зам.-министърът. По думите му правителството и МРРБ изпълняват няколко приоритета в постигането на очакваните от обществото резултати.„Подобряването на кадастралните регистри е сред водещите идеи в работата на министерството. Към днешна дата 68 хил. кв. км от територията на страната са покрити с кадастрална карта и регистри към нея. Набраната информация в тях е за 13 млн. недвижими имота. В процес на изработка са кадастралните карти на землищата на 12 общински центъра и 84 населени места в различни области на страната, коментира още той.Изпълнителният директор на АГКК инж. Коритарова отбеляза, че в края на 2019 г. ще приключи нанасянето на Картата на възстановената собственост върху кадастралната карта на България. Целта е да се постигне покриваемост на около 96% от територията на страната. Тя отбеляза също, че по-голяма част от услугите на кадастъра се предлагат електронно. „Нашата задача е да предоставяме на клиентите си качествена услуга в срок, което е предизвикателство. Добре е всички институции да приемат електронната скица като официален документ. Това е разрешено от закона и добър пример са Камарата на нотариусите, които полазват нашите електронни скици“, каза инж. Коритарова.Тя отбеляза, че собствениците на имоти освен права имат и задължения да проверяват достоверността на данните за имотите, да отстраняват грешките своевременно, а не в последния момент, преди инвестиционна сделка, за да се избегнат напрежения. Общинските администрации също работят като офиси на кадастъра, за да се облекчат гражданите, коментира още тя мерките за облекчаване на гражданите и бизнеса. „За съжаление само 10% от електронните услуги се ползват от гражданите. Една от причината за това е липсата на електронен подпис от повечето хора. Другата основна причина е, че не всички институции признават електронните документи“, коментира Коритарова. ", "date": "2018.11.15", "title": "До 5 години специализирани карти към кадастъра ще дават абсолютно всяка информация за имота"}
{"url": "http://www.cross.bg/dymite-bulgariya-bulgariya-1589213.html", "text": "/КРОСС/ „Подкрепяме „Визия за България“. Изоставащите региони, като Лом, имат нужда от спешна помощ“. Това споделиха гражданите на Лом по време на среща с депутати от ПГ на „БСП за България“. Те подчертаха, че доходите в региона са най-ниски не само в България, но и в Европа. По думите им безработицата в областта също е една от най-високите в страната, като тя засяга основно младите хора. Не на последно място, те посочиха и ширещата се битова престъпност, заради която хората в региона не могат да живеят спокойно. „Всичко това, както изоставащата икономика и липсата на работни места, доведоха до обезлюдяване на региона. Имаме нужда и от Визия за Северозападна България, за да спасим района“, призоваха ломчани. Те поискаха общините да не се финансират на база на партийната принадлежност на кмета, а на база на нуждите на живеещите във всяка от тях. „Положението в държавата до такава степен е влошено, че трябва всички заедно да помислим- каква България искаме и да проведем сериозен разговор. Това е  целта на „Визия за България“, заяви депутатът от ПГ на левицата Таско Ерменков. По думите му животът на хората не зависи от фасадата, от витрината само, а от това -как държавата се грижи за своите граждани, с какви доходи живеят хората, имат ли сигурност, можем ли да задържим младите у нас. Той подчерта, че именно Северозападна България, като най-беден регион в Европа, е пример за случващото се у нас и разрухата, която цари. „Затова решихме да предложим теми за разговор и да намерим консенсусни решения, с които заедно да определим каква искаме да бъде страната ни“, каза още той. По думите му става въпрос не за програма за един мандат, а за дългосрочна визия, която, независимо кой е на власт, да се изпълнява.„Сектор Сигурност има нужда от сериозни реформи. Това, че българите не се чувстват сигурни и спокойни, показва, че отдавна е дошло време за това“, коментира народният представител от ПГ на „БСП за България“ Тодор Байчев. По думите му самият факт, че в бюджета са предвидени повече средства за мигранти показва, че отваряме врата за тях. „Няма как да се съгласим на свободна миграция, който когато иска да дойде тук и да го осигуряваме, преди да сме осигурили собствените си граждани“, заяви социалистът. По думите му, по въпроса трябва да се поиска мнението и на българските граждани.Водачът на листата на левицата в региона Атанас Костадинов заяви, че БСП е провела стотици срещи в цялата страна и те продължават. „Искаме мнението на всеки, който не е съгласен със сегашното положение- как да продължим оттук нататък“, заяви социалистът и подчерта, че има криза във функционирането на държавата, което позволява  и разрастването на паралелната държава. „Искаме да върнем държавата там, където й е мястото – основен гарант за живота на хората“, категоричен бе той. По думите му управляващите нямат желание да осъществят нужните промени, което е видно и от бюджета, който предлагат за следващата година..В дискусията взеха участие областният председател на БСП-Монтана Пламен Младенов и председателя на Общинския съвет на партията Красимира Цветанова.", "date": "2018.11.15", "title": "Ломчани заявиха подкрепа за „Визия за България“. Искат Визия за Северозападна България "}
{"url": "http://www.cross.bg/hell-bulgariya-pazaren-1589215.html", "text": "/КРОСС/ HELL Energy България отбеляза 51.56% пазарен дял в категорията към септември 2018 г. (по данни на Nielsen за септември 2018 г. на база продадени бройки). Компанията постоянно увеличава пазарния си дял и броя на обектите, които предлагат продуктите ѝ. От 2013 г. до днес HELL продължава да отбелязва двуцифрен ръст в продажбите си и непрекъснато увеличава пазарния си дял, като държи вече над половината от пазара на енергийни напитки в страната ни. България е рекордьор на глобално ниво за HELL – държавата ни е с най-големия пазарен дял на марката сред всички съществуващи в света, на които компанията работи.България държи и втори рекорд в глобалното семейство на HELL – най-бързо постигната лидерска позиция, след като само 10 месеца след стъпването си на нашия пазар през 2013 г., през юни 2014 г. компанията вече се превръща в лидер по пазарен дял (по данни на Nielsen за юни 2014 г.). За 2018 г. от HELL Energy България прогнозират, че ще завършат годината с около 60% ръст спрямо продадените броя кенове през 2017 г., като с това ръстът спрямо първата година на пазара (2014 г.) ще бъде ръст от приблизително 6 пъти. За 2019 г. компанията планира двуцифрен растеж на обема си, следвайки политиката си за затвърждаване и развитие на лидерската си позиция на пазара. HELL Energy България повиши драстично нивото на потребление на цялата категория у нас и в момента HELL е основен двигател за категорията в България, предоставяйки на потребителите изключително високо качество на достъпна цена.                          „Зад нашия успех на българския пазар стоят много иновации в продажбите и дистрибуцията, внедрени от българския ни екип на регионално ниво. Стоят също така страстта и вдъхновението на дистрибуторите ни и техните търговски представители, за което им благодарим от сърце. HELL е първата международна марка у нас, която избра иновативен бизнес модел – партньорство с няколко регионални дистрибутори вместо с един национален. Моделът е приложен от българския офис на HELL като нововъведение въобще за пазара на бързооборотни стоки, давайки отлични резултати и изграждайки перфектно партньорство, довело до лидерската ни позиция в България само след 10 месеца.Нещо повече – този модел даде на дистрибуторите ни специфично know how и възможност за работа с един уникален бранд, който ги отличава на пазара.“, сподели Станислав Захариев, Country manager на HELL Energy за България, Турция, Босна и Херцеговина, и Македония.Компанията е известна и с постоянните си иновации, насочени към клиентите, с които допринася за развитието на категорията изобщо. Тази година HELL представи на пазара новия си продукт Strong Focus – функционална енергийна напитка, която води до по-добра концентрация и изостряне на вниманието. В рецептата ѝ влизат 11 съставки, като Л-карнитин и магнезий. В портфолиото на марката освен класик влизат и други вкусове като ябълка, червено грозде и мултивитамин.В основната целева група на марката попадат мъже на възраст 18-45 години, които живеят в града, работят и водят активен начин на живот, изложени са на стрес, имат динамична индивидуалност, спортуват, пазаруват импулсивно и в движение, харесват качествени продукти. Във вторичната целева група на HELL влизат студенти и ученици на възраст между 18 и 25 години. ", "date": "2018.11.15", "title": "HELL ENERGY достигна над 51% пазарен дял в България и прогнозира ръст в продажбите си от 60% спрямо 2017 г."}
{"url": "http://www.cross.bg/hiai-huawei-intelekt-1589216.html", "text": "/КРОСС/ На третото издание на конференцията Huawei Eco-Connect Europe глобалният бранд обяви премиерата на HiAI 2.0 – отворена платформа, проектирана да улесни развитието на мобилния изкуствен интелект. Най-новото издание на платформата осигурява на софтуерните инженери на Huawei отворена екосистема, която ще им позволи да наблюдават и aнализират техническите характеристики на чипсетите, устройствата и “cloud” приложенията на бранда през HiAI Foundation, HiAI Engine и HiAI Service.Лу Уеню, старши AI експерт в отдел „Продуктов мениджмънт“ на Huawei Consumer Business Group, сподели „През април 2018 Huawei пусна на пазара HiAI 1.0 – мобилна платформа за разработване на базирани на изкуствен интелект приложения. Чрез нея успяхме да редуцираме чувствително времето и комплексността, изискващи се за развитието на мобилните ни приложения. HiAI 2.0 предлага още по-голяма изчислителна мощ, по-богати API, и по-добра поддръжка на широка гама устройства. Това значително ще понижи летвата за достъп до създаване на работещи с изкуствен интелект приложения, позволявайки на повече инженери да работят в тази сфера и да създават вълнуващо потребителско изживяване чрез тях.“Платформата HiAI е съставена от HiAI Foundation, HiAI Engine и HiAI Service.     HiAI Foundation осигурява на софтуерните инженери възможност за прецизен анализ на работата на чипсетите и техния оперативен потенциал. HiAI платформата оползотворява максимално характеристиките на Kirin 980 и неговият двоен NPU, като специален акцент се поставя на неговата способност да разпознава до 4500 изображения в секунда, което е два пъти повече от Kirin 970. Kirin 980 лежи в основата на най-новите флагмани Huawei Mate 20 и Mate 20 Pro. Платформата също така поддържа по-голям брой модели и оператори, като по този начин създава среда, в която приложенията с изкуствен интелект функционират по-гладко и предоставят оптимално изживяване на потребителите.      HiAI Engine осигурява по-голям избор за създателите на мобилни приложения. Програмният интерфейс на платформата позволява на инженерите да интегрират множество ключови характеристики в своите проекти и да съсредоточат усилията си върху създаването на продукт от възможно най-високо качество. Най-скорошният пример за разработка с HiAI Engine може да се види в новия флагман Huawei Mate 20 Pro. Функцията AI Spotlight Reel може да анализира снимки и клипове, включващи определен елемент, и да създаде 10-секунден монтаж с подбраните кадри. Тази функция използва лицево разпознаване, като именно HiAI Engine осигурява нейното бързо и качествено функциониране. Още едно от предимствата на HiAI Engine е възможността видео редактиране директно от смартфона.     HiAI Service осигуряват своеобразен мост между нуждите на потребителите и предоставяните услуги. Благодарение на това софтуерните инженери могат да предоставят на потребителите отговарящи на техните изисквания услуги във възможно най-кратки срокове.                        В момента над 1000 партньори и 450 хиляди инженери работят активно в екосистемата Huawei HiAI, предоставяйки невероятните функции на мобилния изкуствен интелект на повече от 300 милиона потребители по целия свят. Проектът HiAI се обслужва от 2 лаборатории и 13 изследователски центъра по света и се развива в тясно сътрудничество с местните софтуерни разработчици. Тези лаборатории служат и като отправна точка за млади и талантливи инженери, които се стремят да представят своите продукти пред света. От Huawei заявиха намерението си да запазят настоящите си партньорства, с които заедно да продължат да правят големи крачки в сферата на развитието на мобилния изкуствен интелект. ", "date": "2018.11.15", "title": "Huawei представи HiAI 2.0, платформа за създаване на все по-богати базирани на изкуствен интелект приложения"}
{"url": "http://www.cross.bg/laboratoriya-zadurzhani-hoda-1589217.html", "text": "/КРОСС/ Процесуално-следствените действия са осъществени под ръководството на районната прокуратура; с полицейски заповеди са задържани трима души.Спецакция за противодействие на производството и разпространението на наркотични вещества бе проведена днес от служители на РУ – Асеновград. В хода й те предприели претърсване в туристически комплекс край село Мулдава. В една от постройките открили лаборатория, оборудвана с отоплителна и вентилационна система, в която било оставено да се изсушава значително количество съцветия марихуана.Към момента е установено, че наркотикът е с тегло около 26 килограма, предстои експертна справка да определи точното му количество. В хода на процесуалните и следствени действия допълнително са иззети 17 лампи, 12 вентилатора, 3 въздухопровода, електрическа мелница, чувал с тор, 4 туби с течни препарати за растителна защита и други веществени доказателства за осъществената незаконна дейност.Открити са също 317 празни саксии и 12, в които имало корени с отрязани стръкове от рода на конопа – т.нар “майки”. Собствениците на имота – 56-годишен мъж, 54-годишната му съпруга и синът им, на 30 години, са задържани за срок до 24 часа. Образувано е досъдебно производство за престъпление по чл. 354а, ал.3 от НК. Цялостното документиране на случая продължава под наблюдението на Районна прокуратура – Асеновград. ", "date": "2018.11.15", "title": "Асеновградски криминалисти разкриха лаборатория за производство на марихуана"}
{"url": "http://www.cross.bg/sopot-tehnologii-letatelni-1589218.html", "text": "/КРОСС/ Във ВМЗ Сопот ще започне производство на безпилотни летателни апарати (дронове), съобщава БГНЕС. Това става възможно след подписването договор за сътрудничество и трансфер на технологии с израелската компания „Aeronautics Group”.Контрактът беше сключен в Министерство на икономиката по време на среща на министъра на икономиката Емил Караниколов с представители на израелската компанията. Тя е глобален лидер в производството и дизайна на дронове, има над 70 клиенти по целия свят – в това число и НАТО.Договорът за трансфер на технологии дава възможност на ВМЗ Сопот за собствен бранд български безпилотни летателни апарати, както и тяхното сервизиране, поддръжка и обслужване.Министър Караниколов подчерта, че инвестициите в нови технологии са основен фактор за растеж и подчерта, че Израел е световен лидер в иновациите, които добавят висока стойност в производството. Зам.-министърът на икономиката Лъчезар Борисов отчете, че износът на продукти свързани с отбраната за миналата година отбелязва над 20% растеж, както и че съществува сериозен потенциал за развитие на военно промишления комплекс у нас.Коен посочи, че израелската компанията счита страната ни за важен хъб за стоки за въздушната авиация. „Заедно можем да навлезем на нови пазари“, допълни той. По думите му целта е да се установи в България линия за асемблиране и производство на безпилотни летателни апарати.Председателят на Борда на директорите на ВМЗ Сопот Атанас Богданов каза от своя страна, че подписването на договора е важна крачка в желанието на българския  военен завод за развитие в нови високотехнологични области, което е част от стратегията на Министерство на икономиката за извеждането на дружеството в сектора на новите технологии и допълни, че ВМЗ ще бъде основен двигател и човешки ресурс по този проект. ", "date": "2018.11.15", "title": "ВМЗ Сопот ще произвежда израелски безпилотни летателни апарати"}
{"url": "http://www.cross.bg/bpga-merki-asotziatziyata-1589221.html", "text": "/КРОСС/ Четири мерки за поевтиняване на горивата у нас предлага Българската петролна и газова асоциация. Сред тях са през зимния сезон да се спре влагането на биодобавка, която е двойно по-скъпа от самото гориво, както и компаниите да преразгледат разходите си за издръжка. Мерките бяха оповестени след среща с вицепремиера Томислав Дончев, съобщава БНТ.", "date": "2018.11.15", "title": "4 мерки за поевтиняване на горивата предлага Българската петролна асоциация ​"}
{"url": "http://www.cross.bg/sto-oktomvri-mesetza-1589210.html", "text": "/КРОСС/ Най-ниското равнище на безработицата през октомври за последните 10 години отчете административната статистика на Агенцията по заетостта. Стойността на показателя през месеца е 5.9 на сто, като толкова ниско ниво за този период от годината не е отбелязвана от 2008 г. Това съобщават от пресцентъра на Агенцията по заетостта. В сравнение със септември тази година се наблюдава минимално увеличение от 0.3 на сто. Броят на регистрираните безработни през месеца е общо 193 499. 36 143 са новорегистрираните през октомври, като от тях 1 932 са били неактивни, т.е. не са били нито заети, нито учащи, и не са търсили работа. От началото на годината служителите от бюрата по труда са активирали 57 106 чрез организиране на трудови борси, информационни събития, срещи със завършващите образование на кариерните центрове, както и чрез работата на младежки, ромски и трудови медиатори и др. Малко над 4 000 са тези, които са се регистрирали в бюрата по труда през октомври след завръщане от сезонна работа в чужбина. Освен към безработните, дейността на бюрата по труда е насочена също към заети, учащи и пенсионери. Като търсещи работа през месеца са били регистрирани 588 души от тези групи. През десетия месец на годината общо 18 743 са постъпилите на работа, като 85.6 на сто от тях са устроени в реалната икономика. В резултат от изпълнението на активните мерки за насърчаване на заетостта сред безработните, в субсидирана заетост са включени 2 696 : 1 890 - по схеми на Оперативна програма \"Развитие на човешките ресурси\", 557 - по програми и 249 по мерки за обучение и заетост.От началото на годината общо 15 794 безработни са включени в обучения за придобиване на нова квалификация и ключови компетентности, а завършилите успешно са 14 440. Заявените работни места на първичния пазар на труда през октомври са 14 611, като 81.3 на сто от тях са в частния сектор. Най-голям дял свободни работни места са заявени в преработващата промишленост (29.7 на сто), търговия, ремонт на автомобили и мотоциклети (14.9 на сто), административните и спомагателните дейности (10 на сто), строителството (6.3 на сто), хотелиерството и ресторантьорството (6 на сто) и др.Най-търсените групи професии през месеца са: преподаватели; оператори на стационарни машини и съоръжения; работници в добивната и преработващата промишленост, строителството и транспорта; продавачи; персонал, зает в сферата на персоналните услуги (бармани, сервитьори, готвачи, камериери и др.); квалифицирани работници по производството на храни, облекло, дървени изделия и сродни; металурзи, машиностроители и сродни на тях и занаятчии и др.", "date": "2018.11.15", "title": "Безработицата през октомври - най-ниска за последните 10 години"}
{"url": "http://www.cross.bg/shiyata-vutreshnoto-srednoto-1589211.html", "text": "/КРОСС/ Сложна и рискова операция извършиха в УНГ-клиниката на ВМА, съобщиха от болницата.Съвместен екип от специалисти по „Ушни, носни и гърлени болести” и „Лицево-челюстна хирургия” отстрани тумор на 49-годишна жена, ангажиращ лицевия нерв, големите съдове на шията и близко разположените мозъчни обвивки.Операцията е продължила 12 часа, като туморът, който е трябвало да бъде отстранен, е обхващал включително средното и вътрешното ухо на жената, както и съдово-нервния сноп на шията.След като са премахнали злокачественото образование, лекарите са извършили и реконструкция на големия дефект на шията, като за целта е била използвана тъкан от гръдния мускул на пациентката.Операцията е продължила 12 часа, като туморът, който е трябвало да бъде отстранен, е обхващал включително средното и вътрешното ухо на жената, както и съдово-нервния сноп на шията.След като са премахнали злокачественото образование, лекарите са извършили и реконструкция на големия дефект на шията, като за целта е била използвана тъкан от гръдния мускул на пациентката.", "date": "2018.11.15", "title": "Лекари от ВМА отстраниха опасен тумор от главата на жена"}
{"url": "http://www.cross.bg/shell-bulgariya-fakyltet-1589212.html", "text": "/КРОСС/ Shell и Софийски университет \"Св. Климент Охридски\" откриха, първата по рода си, в Геолого-географския факултет лаборатория за рентгеново-флуоресцентен анализ и пещ за изготвяне на топилки от скали и минерали. Новата лаборатория ще позволява определянето на макрохимичния състав на скалите и съдържанието на някои редки елементи в тях, като създаването и стана възможно благодарение на дарение от Shell в размер на 75 000 евро. Този проект ще даде база на бъдещите геолози да получат по-детайлна картина за структурата на земните недра.На събитието присъстваха заместник-ректорът проф. Ренета Божанкова, деканът на Геолого-географския факултет проф. Филип Мачев, г-жа Камелия Славейкова изпълнителен директор на Shell България ЕАД и г-н Баки Уяр, търговски директор на Shell Западно Черно море.„С това дарение Shell демонстрира подкрепата си за техническото и инженерното образование в България. Новата лаборатория осигурява достъп до най-модерните технологии на бъдещите геолози от Геолого-географския факултет и ще подпомага тяхното развитие в учебния процес“,коментира г-жа Камелия Славейкова, изпълнителен директор на Shell България.През 2017 г.Shell финансира обновяването на две лаборатории в катедра “Електротехника“ в Минно-геоложкият университет \"Св. Иван Рилски\" на същата стойност.Shell е лицензирана за проучването на нефт и природен газ в „Блок 1-14 Хан Кубрат“ в Черно море. Геоложкото проучване приключи успешно през януари 2017 г. и към момента компанията се подготвя за проучвателен сондаж в блока. Сондажът е планиран през 2019 г. за период от 3 до 4 месеца и след получаването на всички необходими оценки и одобрения в съответствие с българското законодателство и вътрешните процедури на Shell.  ", "date": "2018.11.15", "title": "Shell подкрепя техническото и инженерно образование в България"}
{"url": "http://www.cross.bg/kipur-hybchev-kachestva-1589209.html", "text": "/КРОСС/ Националният отбор на България замина днес за Кипър за предпоследната си среща от турнира Лига на нациите. \"Лъвовете\" отпътуваха без Пламен Илиев и Кирил Десподов, които отпаднаха в последния момент заради контузии. Селекционетър Петър Хубчев заяви, че ще разчита на отборния дух и на колектива за втора победа срещу Кипър.\"Работата беше доста концентрирана и сериозна. Смея да кажа, че сме постигнали нещо с този отбор. Всеки треньор разчита на нещо, а ние разчитаме на отборния дух, на връзката вътре в отбора. Разчитаме на колектива и това, че отсъстват някои, дава възможност на другите да играят. Доста сериозно се тренира\", заяви Хубчев.По повод отпадането на Илиев и Десподов, треньорът отговори: \"Може би отсъстващите са най-добрите в момента в България с тези качества. Но другите също притежават качества. Това, че отсъства един или друг играч, които притежават някакви качества, то заместниците им вероятно притежават други качества\", обясни селекционерът.\"По принцип всеки успех е важен. Да, победата в първия мач е допълнителен стимул за отбора. Радвам се на победата над Кипър в първата среща, но аз приемам като голяма радост всяка една победа на отбора\", допълни Хубчев.България има 9 точки и спори за първата позиция в група 3 на Лига С на турнира с тима на Норвегия. Кипър е на 3-о място в групата с 4 точки. Срещата е утре от 21:45 часа на стадион \"ГСП\" в Никозия", "date": "2018.11.15", "title": "Хубчев: Разчитаме на колектива и на отборния дух"}
{"url": "http://www.cross.bg/stachka-bykyresht-yvelichenie-1589199.html", "text": "/КРОСС/ Служители на румънското метро проведоха двучасова предупредителна стачка в Букурещ, но заплашиха с пълни стачни действия, ако правителството не се съгласи с исканията им за увеличение на заплатите, съобщава телевизия DIGI24. Влаковете не потеглиха рано сутринта, след като преговорите между синдиката на служителите на метрото и ръководството не дадоха резултат. Местните власти осигуриха допълнителни автобуси и трамваи.Синдикатът настоява за увеличение от 42% на възнагражденията, а ръководството предложи повишение с 18 на сто.Лидерът на синдиката Йон Радой предупреди, че ако безизходицата не бъде преодоляна, служителите ще проведат следващата седмица обща стачка. По думите му тя ще засегне около 700 000 пътници, които букурещкото метро превозва ежедневно.Министърът на транспорта Лучиан Шова окачестви исканията като \"изнудване\".Служителите на метрото в Букурещ получават месечна заплата от 7300 леи (1765 долара), значително повече от средното ниво на заплатите в страната.", "date": "2018.11.15", "title": "Метрото в Букурещ спря заради стачка"}
{"url": "http://www.cross.bg/facebook-danni-zykurburg-1589198.html", "text": "/КРОСС/ Основателят и главен изпълнителен директор  на Facebook Марк Зукърбърг е наредил на топ-мениджърите на компанията да се откажат от айфоните си и да преминат на смартфони с операционна система Android, съобщава The New York Times, цитиран от БНР.Според изданието разпореждането е следствие на конфликта на Зукърбърг с шефа на Apple Тим Кук.През март 2018 Кук критикува Facebook, обвинявайки социалната мрежа в намеса в личния живот на потребителите и търговия с личните им данни. Той добави, че Apple смята конфиденциалните данни за неприкосновени и няма намерение да „монетаризира“ личните данни на потребителите.Кук коментира скандала с изтичането на личните данни на 50 милиона потребители на Facebook. Зукърбърг от своя страна нарече тази критика повърхностна.The Verge допълва, че и други технологични компании, например Snap, също са препоръчали на своите сътрудници да минат на Android. Изданието допълва, че множество мениджъри на Facebook все още пишат туити с устройства на Apple, но предполага, че забраната за ползване на iPhone не засяга свободното време.", "date": "2018.11.15", "title": "Зукърбърг забрани айфоните във Facebook"}
{"url": "http://www.cross.bg/registrirani-rihter-viioniiisko-1589201.html", "text": "/КРОСС/ Две земетресения с магнитуд 4,8 и 5,1 по Рихтер бяха регистрирани днес в Йонийско море, край бреговете на Гърция, предаде ТАСС, като се позовава на Европейско-средиземноморския сеизмологичен център.", "date": "2018.11.15", "title": "Две силни земетресения бяха регистрирани в Йонийско море"}
{"url": "http://www.cross.bg/schypiha-vitrina-na-ofis-na-gerb-1589202.html", "text": "/КРОСС/ Витрина на офис на политическа партия ГЕРБ е счупена в Перник, съобщиха от полицията.Сигнал за престъплението е подаден снощи, около 23,15 ч. Служители от Второ РУ извършили оглед на местопроизшествието.Офисът се намира в най-големия пернишки квартал \"Изток\". Започнато е досъдебно производство по случая.", "date": "2018.11.15", "title": "Счупиха витрина на офис на ГЕРБ"}
{"url": "http://www.cross.bg/regiona-mesta-energetitzi-1589203.html", "text": "/КРОСС/ Миньори и енергетици от организациите на КНСБ в комплекса „Марица Изток“ излизат на митинг в защита на работните си места. Той ще се проведе на 28 ноември в Раднево.Това гласи декларация на синдикалните организации в Мини „Марица Изток“ и ТЕЦ „Марица-Изток“, изпратена до премиера, енергийния министър, ръководствата на двете дружества и кметовете в региона. В проявата са поканени всички жители на Старозагорска област, както и градоначалниците на всички населени места, които ще бъдат засегнати от закриването на въгледобива в региона.Причината за протеста е неяснотата около бъдещето на „енергийното сърце“ на България, осигуряващо 45 на сто от електроенергията в страната и работните места в комплекса и региона. Те искат конструктивни мерки в кратък срок, придружени с анализ, които да доведат до реална перспектива за финансова стабилност на двете държавни дружества.Миньори и енергетици настояват още за позиция на държавата за осигуряване бъдещото развитие на Комплекса до изчерпване на въглищните запаси, както и за нова енергийна стратегия с хоризонт 2030 - 2050 г.", "date": "2018.11.15", "title": "Миньори от Раднево излизат на протест"}
{"url": "http://www.cross.bg/nito-makedoniya-premier-1589204.html", "text": "/КРОСС/ Бившият премиер на Македония Никола Груевски нито е искал, нито му е издаван български паспорт, каза премиерът Борисов пред журналисти след срещата си в Министерския съвет със Зоран Заев, премиер на Република Македония, предаде БГНЕС.В началото на декември ще има съвместно правителствено заседание на България и Македония. То ще съвпадне с откриването на участък от магистрала \"Струма\" между Кресна и Сандански, съобщи още премиерът.", "date": "2018.11.15", "title": "Борисов: Груевски нито е искал, нито му е издаван български паспорт"}
{"url": "http://www.cross.bg/voiiski-syhoputnite-otbranata-1589238.html", "text": "/КРОСС/ Заместник-министърът на отбраната Атанас Запрянов и началникът на отбраната генерал Андрей Боцев ще участват в тържественото събрание - концерт по повод бойния празник на Сухопътните войски утре, 16 ноември 2018 г.То ще се проведе в киносалона на Военната академия „Г. С. Раковски\" от 10.00 ч.На него военнослужещи и цивилни служители от Сухопътните войски ще бъдат отличени с награди за проявен професионализъм при изпълнение на служебните задължения. ", "date": "2018.11.15", "title": "Сухопътните войски ще отбележат своя боен празник"}
{"url": "http://www.cross.bg/grenlandiya-krater-ogromen-1589228.html", "text": "/КРОСС/ Американски учени откриха с помощта на радар под ледената покривка на Гренландия огромен метеоритен кратер с размерите на Париж, предават Франс прес и ДПА.Небесното тяло се е сблъскало със Земята преди 12 хиляди години. Това е първият кратер от подобен тип, открит в Гренландия и въобще под ледена покривка. Той фигурира сред 25-те най големи подобни образувания на нашата планета.Кратерът с широчина 31 километра се намира под ледника Хиавата.Според учените много е вероятно отломките от сблъсъка на метеорита, изхвърлени в атмосферата, да са повлияли на климата и да са разтопили голямо количество лед. Това е предизвикало постъпване на големи количества студена вода в протока Нарес, разделящ Гренландия и Канада. Този процес е повлиял на морските течения в целия регион.Железният метеорит, образувал кратера, е бил с размери най-малко 1 километър.", "date": "2018.11.15", "title": "Учени откриха огромен метеоритен кратер с размерите на Париж"}
{"url": "http://www.cross.bg/siderov-suvet-zashtoto-1589205.html", "text": "/КРОСС/ \"Кабинетът трябва да си смени пиар тактиката, защото в момента тя не е добра. Това заяви лидерът на \"Атака\" и председател на парламентарната група на \"Обединени патриоти\" Волен Сидеров пред журналисти в парламента, съобщава 24 часа.\"Правителството събира доста критики, но има и положителни неща. Въпросът е как се поднасят. Дали не трябва да се промени пиар стратегията на кабинета? Мисля, че тя в момента не е добра. Всеки член на кабинета, вицепремиер, министър, отделни хора излизат и говорят, а нещата понякога си противоречат. Може би трябва да има една по-единна визия и тактика при представянето на това, което си свършил\", коментира Сидеров.На въпрос кои от министрите в кабинета на правителството стават за смяна, Сидеров отговори така: Бих насочил погледа си към външния министър Екатерина Захариева, защото там има няколко теми, по които тя търпи критики. Тя е млад човек, може да седне да си поговорим. Да ѝ кажа как вървят нещата в света. Имам чувството, че изпуска някои тенденции. По отношение на пакта за мигрантите виждам, че има завой. На Коалиционния съвет казваме, че пактът не трябва да се подкрепя и премиерът се съгласява с това. Изведнъж във външна комисия се говори нещо друго. Това е лош знак към хората и външните ни партньори.\"Предсрочни парламентарни избори винаги са възможни. Това е инструмент на демокрацията. Ние не трябва да се плашим от предсрочни избори. Виждам, че има недоволство от управлението. Опитах се да кажа причините на коалиционен съвет, но не се получи, защото не вървеше толкова делово, колкото ми се иска.Предложих данъкът за старите коли да бъде оттеглен назад, независимо на кое четене е минал. Вижда се, че хората не го приемат. Заради един 20 млн. приходи ние какво правим? Караме 2 млн. българи да се бръкнат в джоба. Няма значение 5 лв. или 20 лв. Всяко повишаване на плащане не е добре за българина. Не се вслушаха в моя съвет. Това е коалиционен съвет. Вие видяхте какво се представя после като решение. Защо ме викат за съвет, след като това, което предлагам не се възприема\", коментира още той.\"Аз съм отговорен човек и когато вляза в някой отбор, докато той не се разтури, аз няма да предам четата. Не съм този, който ще го направи. Мен са ме предавали, аз не предавам четата. Но искам зачитане\", отсече Сидеров.", "date": "2018.11.15", "title": "Сидеров: Кабинетът трябва да си смени пиар тактиката"}
{"url": "http://www.cross.bg/putishta-suoruzheniya-polzvane-1589207.html", "text": "/КРОСС/ За отделни съоръжения по републиканските пътища – мостове, тунели или планински проходи, посочени в приет с решение на правителството списък, ще се събира такса. Пътищата и съоръженията, за които ще се събират такси, ще бъдат сигнализирани от Агенция „Пътна инфраструктура“, съобщава Региона.бг.Това предвижда предложеният за обществено обсъждане проект на Наредба за условията и реда за събиране на таксите за специално ползване на републиканските пътища или на части от тях и за ползване на отделни съоръжения по републиканските пътищаВ проекта е посочено също, че такси в лева ще плащат както водачи на регистрирани в България превозни средства, така и на регистрираните в чужбина. Последните ще могат да плащат и в евро. От обхвата на таксуването ще бъдат изключени пътните превозни средства на Министерството на вътрешните работи, на Националната служба за охрана, на Държавна агенция „Национална сигурност“, на  Неотложната медицинска помощ и на въоръжените сили.Такса за специално ползване на пътищата ще се плаща за изграждане и експлоатация на търговски крайпътни обекти и площадки за оказване на пътна помощ срещу заплащане и пътни връзки към тях, за рекламни съоръжения и за нови или за ремонт на подземни и надземни съоръжения в обхвата на пътя, с изключение на необходимите за обслужването му.Проектонаредбата предвижда също в случаите, когато специалното ползване обхваща различни републикански пътища, един от които е предоставен на концесия, таксите да се определят в две части и да се заплащат по сметка на Агенция „Пътна инфраструктура“ и на концесионера. Информация за предоставените на концесия пътища и за сметките в обслужващите банки на агенцията и на концесионера ще бъдат обявявани в централната администрация и областните пътни управления на АПИ.Осъществяваният от Министерството на вътрешните работи контрол ще може да се извършва и със съдействието на Агенция „Пътна инфраструктура“.", "date": "2018.11.15", "title": "Ще плащаме такси за преминаване по мостове и тунели в Пиринско…"}
{"url": "http://www.cross.bg/bulgariya-destinatziya-angelkova-1589220.html", "text": "/КРОСС/  съобщи министърът на туризма Николина Ангелкова. Тя участва във Втория международен конгрес на древните цивилизации и историческите маршрути.каза Ангелкова и уточни, че добро начало за реализацията на тази идея е включването на обекти, които са в списъка на световното културно наследство на ЮНЕСКО.Конгресът цели да изследва и как връзката между културата и туризма създава възможности за икономически растеж и социално развитие, посочи министър Ангелкова. И допълни, че туризмът доказа потенциала си като един от основните генератори за растеж на световната икономика и се развива с ускорени темпове през последните десетилетия. Секторът има дял от 10,4 % от световния БВП, даващ заетост на над 313 млн. души по света.В България той създава около 13 на сто от брутния вътрешен продукт и е сред водещите икономически сектори.информира министърът. Според нея страната предстои да бъде открита и с богатството си на минерални извори, СПА комплекси и голф игрища на световно ниво. На територията ни са регистрирани над 40 000 исторически паметници и обекти, които правят България една от най-атрактивните дестинации за хора, интересуващи се от история и култура, коментира министърът.Тя уточни, че през 2017 г. общият брой туристически посещения на чужденци в България е 8 882 747, което е с над 1,8 млн. повече от населението на страната. Според последните данни за 2018 г., чуждестранните туристически посещения у нас са нараснали с 31% спрямо 2015 г.Историческите маршрути като „По пътят на коприната“, „Ориент експрес“ и други са вдъхновили много пътешественици и могат да играят огромна роля за популяризиране на регионите, каза зам.- генералният секретар на Световната организация по туризъм Хайме Санклементе.", "date": "2018.11.15", "title": "България предлага световна дестинация „Древни цивилизации”"}
{"url": "http://www.cross.bg/leva-igrata-teglene-1589236.html", "text": "/КРОСС/ След тегленето на печелившите числа в 91-ия тираж на числовите игри на Български спортен тотализатор, джакпотите в тях продължават да нарастват. За следващия тираж в неделя печалбите ще достигнат общо 8 030 000 лева.Джакпотът в играта 6/49 ще бъде 4 300 000 лева.За играта 6/42 джакпотът ще е 445 000 лева. В играта 5/50 сумата е до 3 000 000 лева, а в Тото Джокер - 30 000 лева.„Тото 2 - 6 от 49\" - 2, 44, 20, 7, 34, 33;Печалби от играта: Имa четирима късметлии, които са познали пет от шестте печеливши числа и всеки от тях печели по 6 029 лева.Късметлия от град Исперих си спечели допълнителна печалба - лек автомобил.„Тото 2 - 5 от 35\", първо теглене  - 23, 35, 29, 17, 1; второ теглене - 29, 31, 11, 33, 32;Печалби от играта: В първо теглене на играта има двама късметлии, познали печелившата комбинация, които печелят по 10 959 лева. ", "date": "2018.11.15", "title": "Джакпотът в играта 6/49  в неделя, ще бъде 4 300 000 лева"}
{"url": "http://www.cross.bg/deteto-nasilie-roditelite-1589197.html", "text": "/КРОСС/ “Ако журналист се намира на място и вече има информация за насилие над дете, първото нещо, за което той трябва да мисли, е детето, а не репортажът. Ние затова и правим това обучение за етични стандарти за отразяване на случаи на деца, защото понякога журналистите са притискани от времето, от желанието да бъдат будната съвест на обществото и ние всички сме благодарни затова, защото много от случаите се разкриват именно благодарение на журналисти. Но първо, преди те да направят репортажа и да го излъчат, трябва да мислят за детето“, каза Радиона Никова от Държавна агенция за закрила на детето в интервю за предаването “Хоризонт до обед“. “Първото нещо, което трябва да направи журналистът е да обясни на самото дете какво ще се случи. Че той снима репортаж, че този репортаж ще бъде излъчен, че този репортаж може да бъде видян от по-широк кръг хора, които детето си представя. То може да даде съгласие, но това съгласие трябва да бъде информирано“, допълни още тя във връзка с провеждащото се обучение на журналисти във Факултета по журналистика на СУ за етично и щадящо отразяване в медиите на деца, жертви на сексуално насилие.“Насилието, което минава през интернет, е отделна, съвсем специфична тема, защото тя опира до познанията на родителите за нови технологии“, каза тя и допълни:“За съжаление някои от родителите са по-назад в използването на тези нови технологии, отколкото децата“, защото в днешния ден и учебното и свободното време на децата минава през интернет и затова “ние трябва да сме много по-благоразположени да дискутираме с децата тази тема“, поясни тя.“Проблемът е доколко родителите са готови и доколко съзнават това, че детето се намира в интернет, но е в съседната стая. Дали наистина това е една сигурна среда за детето? А колко от тях си дават сметка наистина, че докато държат детето до себе си, но то е на телефона си и е в контакт с много други хора, които, ако видят в реалния живот, никога не биха допуснали“, коментира тя.“Идеята ни е, че все още в нашето общество, както и в световен мащаб, темата за сексуалното насилие над деца, е една от темите табу. Това е една обществена тайна“, каза Ивайло Спасов от УНИЦЕФ в интервю за предаването “Хоризонт до обед“.В същото време сексуалната форма на насилие е тази, която е категорично припозната и категорично отхвърлена от обществото, допълни той:“Няма човек, който да каже, че гледа примиренчески на това и, че го допуска за нормално“, поясно той и каза още, че въпросът е в това, че сексуалното насилие над деца остава скрито зад стените на дома или на класната стая и институцията, скрито в емоционалния, във вътрешния свят на детето, каза той.“Това е разговор, който трябва да провеждат и родителите, и учителите, и по-големите братя и сестри“, коментира той възможностите за подготовка на децата по темата. ", "date": "2018.11.15", "title": "Радиона Никова, ДАЗД: Журналистът трябва да мисли първо за интереса на детето, а после за репортажа"}
{"url": "http://www.cross.bg/evropeiiskiya-brekzit-bryuksel-1589200.html", "text": "/КРОСС/ Председателят на Европейския съвет Доналд Туск обяви, че свиква извънредна среща на лидерите от Европейския съюз на 25 ноември за одобрение на дългоочакваното споразумение, съобщава БНТ.То беше прието късно снощи от британското правителство, а до края на седмицата страните-членки имат време да обявят забележките си, ако имат такива. Повече подробности вижте в прякото включване на кореспондента ни Десислава Апостолова от Брюксел.В Брюксел всички изпитват едно огрмно облекчение, че все пак беше постигната сделка, макар и в последния момент. Сега топката е в полето на страните - членки, които бяха удивително единни по отношение на преговорите за Брекзит. Предстои да видим дали това единство ще се запази до Срещата на върха следващата неделя.Мишел Барние, главен преговарящ на ЕК по въпросите за Брекзит: Това, което се споразумяхме, е честно и балансирано, отчита британските позиции, организара едно подредено излизането на Великобритания, гарантира, че няма да има твърда граница с Ирландия и полага основоните за амбициоцно ново партньорство.Доналд Туск, председател на Европейския съвет: Преговорният екип постигна двете наши най-важни цели: първо - подсигурени са ограничение на щетите, причинени от Брекзит, и второ - вие гарантирахте жизненоважните интереси и принципи на 27-те страни членки и на Европейския съюз като цяло. Нека да кажа нещо и на нашите британски приятели. Колкото и да ми е тъжно че ни напускате, ще направя всичко възможно това сбогуване да бъде възможно най-безболезненото както за вас, така и за нас.Споразумението включва 585 страници и представлява много детайлно описание на всички области, които засягат не само хората, но и икономиката в ЕС и Великобритания. Хилядите наши сънародници на Острова също донякъде могат да си отдъхнат, тъй като техните социални права са гарантирани - това е моментът, който касае най-много българите.Предстои да видим как Тереза Мей ще представи договора в британския парламент преди гласуването, което ще бъде в началото на декември.", "date": "2018.11.15", "title": "Лондон и Брюксел се споразумяха за Брекзит"}
{"url": "http://www.cross.bg/bekyarov-lyka-stipendiya-1589194.html", "text": "/КРОСС/ Третокурсничката Каринна Живкова от Техническия университет – София, е носителят на стипендия за постижения в областта на математиката и информатиката „Лука Бекяров“ за учебната 2018 / 2019 г. „Еврофутбол“ ежегодно я връчва на студент от специалност „Компютърно и софтуерно инженерство“. Финансовата подкрепа е на стойност 2 500 лева.Втората стипендия на името на Лука Бекяров – за ученици от ХI и XII клас, е в размер на 3 000 лева и се отпуска от семейство Бекярови. Тя беше спечелена от дванадесетокласника от Националната природоматематическа гимназия в София (НПМГ) - Звездин Бесарабов. Още трима участници в конкурса за гимназисти получиха поощрителни стипендии от семейство Бекярови в размер на 1000 лв. – Николай Пашов от 91 НЕГ „Проф. К. Гълъбов“ - София, Чавдар Лалов от МГ „Гео Милев“ – Плевен и Виктор Велев от МГ „Д-р Петър Берон“ – Варна.                          :  : „. Тя ще използва средствата основно за закупуването на нов преносим компютър. , допълва Каринна.                           – един от основателите на „Еврофутбол“, съдружник и мениджър в компанията. Той сподели, че изборът на победител тази година е бил много труден, защото е имало силни кандидатури на млади хора, които са „завършени научни работници“ – с много сериозни постижения, разработки, признание, публикации в международни списания и награди от цял свят. – каза г-н Бекяров.  благодари за честта и сподели, че е забелязал как много негови връстници имат голям потенциал да се развиват, но нямат финансовата възможност да си позволят инструменти, материали и консумативи, с които да провеждат дадени експерименти, или пък да си платят за необходимото им образование. каза Звездин. В края на церемонията г-н Бекяров обяви, че се обмисля през следващите години да се учредят и стипендии за учители, за да се оцени и техният принос. Конкурсите за стипендиите „Лука Бекяров“ се организират с професионалното съдействие на Фондация ВСause. ", "date": "2018.11.15", "title": "Каринна Живкова получи Стипендия „Лука Бекяров'' от  „Еврофутбол''"}
{"url": "http://www.cross.bg/pozhar-operatora-noemvri-1589196.html", "text": "/КРОСС/ Глоба от 1500 лева е наложена на оператора на русенското сметище за това, че е допуснал да възникне пожарът на 3 ноември и по този начин е бил замърсен въздухът на Русе. Този пожар стана повод за протести сред русенци за чист въздух миналата събота, съобщава БНР.Операторът на регионалното депо - фирма „Берос ООД“ е с наложена глоба от 1500 лева от страна на общината, а отделно ще търпи административна санкция от Регионалната екоинспекция, чийто размер ще бъде определен по-късно.Това стана ясно след поредица от проверки на контролните органи след възникналия около 13.00 часа на 3 ноември пожар на сметището. Установено е, че палежът не е умишлен.„По наше мнение, причината за възникналия пожар е самозапалване на сметищния газ. Това не е само констатация на оператора, а и на компетентните органи, а именно Регионална дирекция „Пожарна безопасност и защита на населението\", каза кметът на Русе Пламен Стоилов.Като причина за разрастването на огъня обаче кметът определи лошата работа на пожарникарите. „Има държавни институции, чието задължение е да реагират в такива ситуации. Лично за мен те реагираха супер непрофесионално. Визирам пожарната“, каза Пламен Стоилов.", "date": "2018.11.15", "title": "1500 лв. глоба за оператора на русенското сметище"}
{"url": "http://www.cross.bg/razvod-suprygata-polovinkata-1589219.html", "text": "/КРОСС/ Несходството в характерите е най-честата причина за развод. Оказва се обаче, че някои двойки се разделят по далеч по-странни причини. Ето 5 на най-нелепите поводи за развод в света:Руснакът Андрей Карпов бил пристрастен към хазарта.  Една вечер той изгубил всичките си пари, но вместо да спре играта, заложил съпругата си. По ирония на съдбата изгубил отново, а опонентът му не се отказал от печалбата си. Когато казал на жена си какво се е случило, тя подала молба за развод. След официалната раздяла, съпругата се омъжила за човека, който я спечелил в казиното.Двойките често използват мили обръщения помежду си. Оказва се, че играта на думи може да и има и фатален край за брака.Докато ровела в телефона на съпруга си, израелка попаднала на контакт, записан под името „Гуантанамо“ – името на американската военноморска база, която през 2002 г. се превръща в лагер за изолация на изключително опасни престъпници. Жената позвънила на номера и с изненада открила, че именно тя фигурира в телефона на половинката си под това име. Когато поискала обяснение от мъжа си, той казал, че просто му звучало забавно. Оправданието му явно не било достатъчно, тъй като съпругата поискала развод.Китаец подал молба за развод, когато разбрал истината за красотата на своята съпруга. Когато им се родило дете, мъжът забелязал, че то не прилича на нито един от родителите си. От страх половинката й да не я обвини в изневяра, съпругата признала, че си е направила пластична операция на стойност 100 000 долара.Филмът „50 нюанса сиво“ довел до развод британска двойка. Нежната половинка предложила на съпруга си да пресъздадат горещите сцени между главните герои в лентата - Крисчън Грей и Анастейжа Стийл. Мъжът бил толкова потресен и отвратен от желанието на половинката си, че подал молба за развод.Жена забелязала, че половинката й не си е сменил статуса в социалните мрежи от „обвързан“ на „женен“ два месеца след сватбата. Съпругът уверил жена си, че пропускът е чиста случайност и той дори не се е сетил да официализира брака им точно по този начин. Жената обаче не приела обяснението и поискала развод. Съдии няколко пъти връщали молбата, тъй като аргументите на съпругата не звучали сериозно. Тя обаче била упорита и в крайна сметка получила развод.", "date": "2018.11.15", "title": "Най-абсурдните причини за развод в света"}
{"url": "http://www.cross.bg/kushtata-yavorov-stane-1589189.html", "text": "/КРОСС/ Столичната община засега няма да опитва да купи къщата на Яворов заради съдебните спорове и възбрани. Това обяви във Facebook  кметът Йорданка Фандъкова.Намерението къщата-музей да стане общинска собственост остава, но това трябва да стане само след изчистването на споровете. Възложен е правен анализ на собствеността на имота и сградата, преди да се инвестират публични средства и с цел да се защити общественият интерес.", "date": "2018.11.15", "title": "Столичната община засега няма да купува къщата на Яворов"}
{"url": "http://www.cross.bg/detzata-tzvetanov-detza-1589190.html", "text": "/КРОСС/ Най-големите опасности за децата са в интернет пространството. Вече от много ранна възраст децата ни имат добри дигитални способности и тук е предизвикателството пред родителите, държавните институции и неправителствените организации – да информираме децата ни за потенциалните опасности в интернет, съобщава БГНЕС. Това заяви председателят на ПГ на ГЕРБ и председател на Комисията по вътрешна сигурност и обществен ред Цветан Цветанов по време на конференцията „Превенция и борба срещу насилието и сексуалната експлоатация на децата“. Събитието се провежда в София и се организира съвместно от Сдружение „Пренебрегнати деца“- ЕСРАТ България и Национална мрежа за децата. В конференцията участват 45 експерти от България и още 12 от Албания, Босна и Херцеговина, Гърция, Македония, Турция, Румъния и Сърбия.Цветан Цветанов информира, че най-често жертви на насилие и сексуална експлоатация стават деца от ниските социални слоеве, където има деградация на семейните ценности. Той отбеляза, че децата от семейства със статус над средния за България също са застрашени. „Ако едно добре образовано дете със светло бъдеще попадне в тези престъпни схеми, неговата психика ще се срине и дори да го изкараме от тази система, то много трудно ще се върне впоследствие към нормалния ритъм на живота. Ето защо с такива информационни кампании ние трябва да стигнем както до децата, така и до техните родители. Проблемът с насилието на деца трудно ще бъде решен, но ние трябва да показваме добрите практики и да работим по превенцията“, коментира председателят на Комисията по вътрешна сигурност и обществен ред.По думите на Цветанов идентификацията на жертвите е ключът към успеха в борбата с това явление. Според него липсата на идентификация е равносилна на отричане на проблема. Той обясни, че в последните години се наблюдава ново явление – трафик на бебета и бременни жени, които раждат своите деца в чужбина. „Голяма част от децата, станали жертви на трафик и насилие, впоследствие се възприемат не като жертви, а като престъпници. Като законодатели винаги сме се стремили да подобряваме законодателството и да завишаваме санкциите към насилниците“, информира Цветанов.Председателят на Комисията по вътрешна сигурност и обществен ред посочи, че голямо предизвикателство за държавните правоохранителни органи в борбата им с трафика и насилието над деца е била визовата либерализация. „Според данните на Върховния комисариат на ООН над 34 милиона деца под 20-годишна възраст са станали жертва на трафик. За съжаление, днес миграцията допринася за задълбочаването на този проблем“, уточни Цветан Цветанов. ", "date": "2018.11.15", "title": "Цветанов: Най-големите опасности за децата са в интернет"}
{"url": "http://www.cross.bg/iqos-prodykti-pyshachite-1589192.html", "text": "/КРОСС/ Данните на Световната здравна организация показват, че до 2025 г. в света ще има над един милиард пушачи. При толкова много хора, които са избрали да пушат, има реална нужда да съществуват по-малко вредни алтернативи на конвенционалните цигари. Това сподели Руи Миньос, ръководител на регионалното научно звено на Филип Морис Интернешънъл за Източна Европа, Близкия изток и Африка на среща с медиите в началото на ноември.Г-н Миньос представи резултатите от клиничните проучвания, които се провеждат с конвенционални пушачи, пушачи, преминали към бездимните изделия и такива, които са отказали пушенето. Според данните от изследванията при проследяването на 15 биомаркера показателите при ползващите IQOS и бившите пушачи са много близки. По думите му 167 различни изследвания категорично показват, че здравето на преминалите на алтернативните тютюневи изделия значително се подобрява.Руи Миньос представи резултатите от редица проучвания на Филип Морис Интернешънъл и оценката на независими научни органи за ефекта върху пушачите, преминали към системата за нагряване на тютюн IQOS, както и въздействието от аерозола, който се отделя при употребата на бездимните изделия върху качеството на въздуха в затворени помещения и околните, изложени на него. Филип Морис Интернешънъл инвестира над 4.5 милиарда долара в научни изследвания, разработки и производствени мощности за продукти с намален риск. Със своите над 4300 получени и още над 6000 заявени патента за своите бездимни продукти, производителят на IQOS се нарежда сред топ 100 на най-иновативните компании в ЕС по брой издадени патенти.Множеството научни изследвания са необходими, за да се превърнат по-добрите бездимни алтернативи в реалност и да се приемат от милионите пълнолетни пушачи. Много хора все още смятат например, че никотинът е в основата на вредата от тютюнопушенето. Известно е, че никотинът води до пристрастяване, но е доказано, че той не е основна причина за развитие на заболяванията, свързани с тютюнопушенето. Никотинът е една от причините, поради които хората пушат, наред с вкуса и ритуала. За да могат пушачите да преминат от цигари към по-малко вредни алтернативи, тези продукти трябва да съдържат никотин.За да се намали вредата от пушенето, са необходими няколко важни стъпки. Първо, трябва да се измислят по-малко вредни алтернативи на цигарите. Второ, тези алтернативи трябва да привличат пушачите: те трябва да осигурят вкуса и сетивния опит, които да убедят пушачите, които не биха иначе се отказали от тютюнопушенето, да преминат към тези алтернативи. Можем да постигнем значителна полза за общественото здраве единствено когато голям брой от тези пушачи преминат от цигари към по-щадящи здравето им продукти, сподели научният ръководител на компанията.Провежданите в продължение на десетилетия научни изследвания сочат, че основният причинител на заболявания, свързани с пушенето са вредните и потенциално вредни вещества (ВПВВ), формирани при горенето на тютюна. С увеличаването на температурата на тютюна, нивата на вредни вещества, които се образуват, нарастват. При дръпване от цигарата температурата в периферията на горящата зона се повишава до над 800°C. Горенето на тютюна води до образуване на дим, топлина и пепел.При IQOS температурата на нагряване достига максимум 350°C. Проучванията на Филип Морис Интернешънъл показват, че аерозолът, отделен от IQOS не съдържа твърдите частици, които се образуват при горенето. Регистрират се същите резултати в азотна атмосфера (т.е. при липса на кислород), което доказва липсата на горене.По думите на Руи Миньос, според никотиновия метаболизъм, който за различните хора е различен, удовлетвореността при употребата на  е сходна с тази при употребата на цигарени изделия. Това понякога се превръща в причина някои от пушачите да комбинират IQOS или други бездимни устройства с обикновените цигарени продукти, тъй като количеството тютюн в изделията е различно, добавя Миньос.Той коментира още, че макар IQOS да е замислено като заместващо запалената цигара, има докладвани случаи, че преминалите на него по-лесно отказват пушенето от хората, които директно решат да го спрат. Изследвания в тази посока все още няма, но проучване във Великобритания потвърждава, че ползващите електронни цигари по-лесно прекратяват пушенето.За да имат бездимните изделия положително въздействие върху общественото здраве, е важно непушачите да не започват да ги ползват, а пушачите, които имат намерение да се откажат от пушенето и в действително да спрат, да не се откажат от това си намерение поради наличието на тези продукти. Проучвания на създателите на IQOS показват, че много малък процент от непушачите изразяват намерение за употреба на изделието им, докато процентът при пълнолетните пушачи e много по-висок (до 39%).Ново глобално проучване, проведено от IPSOS по поръчка на Филип Морис Интернешънъл, пък показва, че 45% от пълнолетните лица в България са напълно съгласни, че правителствата трябва да направят всичко възможно, за да насърчат хората, които не биха се отказали от тютюнопушенето, да започнат да използват по-добри алтернативи. 63% от запитаните българи са на мнение, че компаниите, търгуващи с потребителски стоки, имат задължение да осъществяват научни изследвания и да прилагат иновации по отношение на своите продукти в интерес на общественото здраве. Само 11% от участниците в изследването смятат, че държавните власти в България се справят добре с това да осигурят на всички достъп до последните иновации и технологии. 67% от интервюираните в България пък са съгласни, че пушачите трябва да имат достъп до точна информация за алтернативни продукти, които биха могли намалят риска в сравнение с цигарите, на базата на която да направят своя избор.", "date": "2018.11.15", "title": "Руи Миньос: Има нужда от разработването на по-добри алтернативи за пушачите "}
{"url": "http://www.cross.bg/ekspertiza-pechka-e-prichinila-vzriva-v-hitrino-1589191.html", "text": "/КРОСС/ Поредно заседание по делото \"Хитрино\". На него стана ясно, че контактната мрежа не е причина за въпламеняването на изтеклия газ. Взривът е станал от 3 до 5 минути след излизането на влака от релсите.Другият извод, който правят експертите е, че източникът на запалването е горяща печка близо до железопътните линии. Защитата поиска експертизата да не се приема, защото не се основава на обективни данни, но съдът отхвърли иска.", "date": "2018.11.15", "title": "Експертиза: Печка е причинила взрива в Хитрино"}
{"url": "http://www.cross.bg/banevi-vinsent-obyasni-1589193.html", "text": "/КРОСС/ Следващата сряда ще стане ясно дали разследваните за източването на завод „Полимери“ Николай и Евгения Баневи ще бъдат екстрадирани в България.„На вчерашното си заседание Апелативният съд в Екс ан Прова̀нс е обявил, че ще се произнесе по европейските им заповеди за арест на 21 ноември“, каза за „Хоризонт“ адвокатът на семейството Винсент Пенард. Баневи бяха задържани на 26 октомври на летището в Ница. Според адвоката им - на път за София. С тях бяха и трите им деца, които в момента са при семеен приятел на фамилията, обясни Пенар. На заседанието вчера е била обсъдена и молбата на Евгения Банева да бъде пусната от ареста, за да се грижи за децата си. Съдът е отказал.Що се отнася до процедурата по същество, по която се чака решение след по-малко от седмица, на въпрос възможно ли е съдът да откаже екстрадицията на Баневи, Винсент Пенар отговори: „Възможно е“. „Има няколко случаи, в които това може да стане. Първо, ако заповедта за арест е нередовна и има формални пропуски или грешки, заради които не е възможно Баневи да бъдат предадени на българската държава. Второ, ако има риск за тяхната сигурност в страната, която иска връщането им. Трето, в случай че от България е поискана информация, а тя не я е предоставила, и четвърто - в случай че съществува риск искът за екстрадиция да има политическа цел“, обясни адвокатът. ", "date": "2018.11.15", "title": "В сряда става ясно дали Франция ще екстрадира Баневи"}
{"url": "http://www.cross.bg/slyzhiteli-masa-ry-sandanski-1589195.html", "text": "/КРОСС/ При специализирана полицейска операция по линия на противодействие на производството, съхранението и разпространението на наркотични вещества тази сутрин в землище на с. Левуново, общ.Сандански, от полицейски служители на РУ-Сандански, е спрян за проверка лек автомобил, управляван от 50-годишен мъж от Бургас.  В хода на проверката на автомобила, от полицейските служители, са намерени и иззети две чанти с пакети, опаковани със стреч фолио, съдържащи суха, зелена, тревиста маса. След направен полеви тест тревистата маса е реагирала положително на канабис с общо тегло около 11,050 кг. Водачът на автомобила е задържан със заповед за задържане до 24 часа. По случая е образувано досъдебно производство за извършено престъпление по чл.354А, ал.3 от НК.", "date": "2018.11.15", "title": "Голямо количество канабис е намерено и иззето от полицейски служители на РУ-Сандански"}
{"url": "http://www.cross.bg/snyag-gymi-zimni-1589180.html", "text": "/КРОСС/ ази сутрин на прохода \"Превала\" вече се образува снежна покривка. Обстановката принуди шофьори с тежкотоварни автомобили дори да поставят вериги, съобщава \"Дарик\".Според дежурната част на Областното пътно управление (ОПУ) в Смолян, измерената снежна покривка там е около 3 см, като вали в районите на Пампорово и Рожен, като там са осъмнали с около 2 см сняг. „На този етап нямаме сигнали за проблеми, натрупва сняг, вали по високите части. Имаме готовност да реагираме“, коментираха от службата.От днес - 15 ноември, шофьорите трябва да са с гуми, подходящи за зимни условия. Автомобилите могат да бъдат оборудвани с летни гуми с дълбочина на грайфера не по-малко от 4 мм или със зимни такива, информират от КАТ \"Пътна полиция\".", "date": "2018.11.15", "title": "На прохода \"Превала\" натрупа сняг, покривката е около 3 см"}
{"url": "http://www.cross.bg/leva-hilyadi-hora-1589178.html", "text": "/КРОСС/ Само за ден възрастни хора дадоха над 200 хиляди лева на телефонни измамници у нас. При най мащабната измама жена на 72 години от София е дала над сто хиляди в злато и пари, съобщава БНР.Всички случаи са от преди ден. Най-крупната измама е регистрирана в столичния квартал \"Младост\". Там 72-годишна жена е дала плик с над 2 килограма злато, 17 400 лева , 8700 евро и после още 1000 лева. Парите и бижутата пенсионерката е оставила на различни места в София. Излъгана е по схемата съдействие на полицията. Пак в \"Младост\" друга жена е оставила на спирка на градския транспорт близо 33 хиляди лева, за да съдейства на мними полицаи. При друга измама в Добрич пак пенсионерка е дала 32 хиляди лева на измамници, а възрастен мъж от Стара Загора е оставил 10 800 лева. За пореден път от МВР напомнят на възрастните хора да не дават пари на хора, представящи се за полицаи лекари или други длъжностни лица.", "date": "2018.11.15", "title": "Само за ден възрастни хора дадоха над 200 хиляди лева на телефонни измамници у нас"}
{"url": "http://www.cross.bg/nashite-apteki-kypyvat-1589183.html", "text": "/КРОСС/ Българският народ излезе на улицата заради скъпия живот. Протестите срещу високите цени са в цялата страна, но най-многолюдни са в столицата София, пише в последният си брой одринският вестник „Худут“. Българите намират решение на проблемите си в Одрин, дори лекарствата за онкоболни се купуват от нашите аптеки, отбелязва изданието.", "date": "2018.11.15", "title": "Одрински медии: Българите дори лекарствата си купуват от нашите аптеки"}
{"url": "http://www.cross.bg/asotziatziya-tzenite-gorivata-1589185.html", "text": "/КРОСС/ Извънредна среща за цените на горивата се проведе в Министерския съвет. Вицепремиерът Томислав Дончев обсъди с представители на Петролната и газова асоциация  предложенията на бизнеса за намаляване на цените. От петролния бранш бяха лаконични – поевтиняването на горивата от последните дни не било резултат от протестите, а отразявало тенденцията на световните пазари. Представили са анализ и предложения за стабилизиране на пазара, но предстои те да бъдат съгласувани с всички членове в асоциацията и след това представени. Част от мерките предвиждали законодателни промени, затова и не можело да се очаква ефект в рамките на дни.  А една от вече обявените идеи на държавата предвижда детайлна разбивка в касовите бележки за дела на ДДС, акцизи и евентуално търговска надценка в цената за всеки литър гориво.„Никой да не остава с грешното впечатление, че ние отиваме в Петролната асоциация, разбираме се нещо и то автоматично се отразява на цените. Нищо такова няма да се случи, всяка фирма е самостоятелна в избора си на търговска политика”, каза Андрей Делчев, председател на Българската петролна и газова асоциация. По думите му предложението за разбивката по касовите бележки има и плюсове, има и минуси. „Ще ги коментираме и ще излезем със становище”, отбеляза той.", "date": "2018.11.15", "title": "Поевтиняването на горивата от последните дни не било резултат от протестите"}
{"url": "http://www.cross.bg/obshtina-byrgas-prizovava-ne-izhvurlyaiite-gymite-bezrazborno-1589186.html", "text": "/КРОСС/ В сезона за \"преобуване\" на автомобилите Община Бургас напомня на собствениците на моторни превозни средства, че могат да предават абсолютно безплатно старите и неизползваеми гуми в мрежата от Мобилни центрове за разделно събиране на отпадъци, която обхваща целия град. Списък с местоположението на Центровете можете да откриете тук:", "date": "2018.11.15", "title": "Община Бургас призовава: Не изхвърляйте гумите безразборно"}
{"url": "http://www.cross.bg/trimesechie-tretoto-razhodite-1589188.html", "text": "/КРОСС/ Общият доход средно на лице от домакинство през третото тримесечие на 2018 г. е 1 541 лв. и нараства със 7.7% спрямо същото тримесечие на 2017 година, съобщават от Националният статистически институт /НСИ/.В структурата на общия доход с най-висок относителен дял е доходът от работна заплата (55.2%), следван от доходите от пенсии (27.3%) и от самостоятелна заетост (7.7%). Спрямо третото тримесечие на 2017 г. относителният дял на дохода от работна заплата се увеличава с 0.8 процентни пункта, а този от пенсии - с 1.4 процентни пункта. Делът на дохода от самостоятелна заетост остава без промяна, сочат данните на НСИ.В номинално изражение през третото тримесечие на 2018 г. в сравнение със същото тримесечие на 2017 г. доходите средно на лице от домакинство по източници на доход се променят, както следва:Доходът от работна заплата нараства от 778 на 851 лв. (с 9.4%).Доходът от самостоятелна заетост се увеличава от 110 на 119 лв. (с 8.4%).Доходите от пенсии нарастват от 371 на 421 лв. (с 13.4%).Доходите от социални обезщетения и помощи намаляват от 43 на 35 лв. (с 19.9%).През третото тримесечие на 2018 г. относителният дял на паричния доход на домакинствата в общия доход е 98.2%, а делът на дохода от натура е 1.8%.Общият разход средно на лице от домакинство през третото тримесечие на 2018 г. е 1 518 лв. и се увеличава с 9.8% спрямо същото тримесечие на 2017 година.В структурата на общия разход с най-голям относителен дял са разходите за храна (30.1%), жилище (16.5%), данъци и социални осигуровки (12.3%) и транспорт и съобщения (11.7%).Спрямо третото тримесечие на 2017 г. относителният дял на разходите за жилището намалява с 1.2 процентни пункта, а делът на разходите за транспорт се увеличава с 0.5 процентни пункта.Като абсолютни стойности през третото тримесечие на 2018 г. в сравнение със същото тримесечие на 2017 г. разходите средно на лице от домакинство по видове разходи се променят, както следва:Разходите за храна и безалкохолни напитки се увеличават от 416 на 457 лв. (с 9.8%).Разходите за алкохолни напитки и цигари се увеличават от 58 на 60 лв. (с 4.4%).Разходите за жилище (вода, електроенергия, отопление, обзавеждане и поддържане на дома) нарастват от 245 на 250 лв. (с 1.9%).Разходите за здравеопазване се увеличават от 66 на 73 лв. (с 10.2%).Разходите за транспорт и съобщения нарастват от 155 на 178 лв. (с 14.6%).Разходите за свободно време, културен отдих и образование нарастват от 87 на 104 лв. (с 19.8%).Разходите за данъци и социални осигуровки се увеличават от 165 на 187 лв. (с 13.3%).Потреблението на основни хранителни продукти средно на лице от домакинство през третото тримесечие на 2018 г. е без съществена промяна спрямо същото тримесечие на 2017 година. Увеличение се отчита в потреблението на месо - от 7.8 на 8.2 кг, и на кисело мляко - от 7.3 на 7.7 килограма. Намалява консумацията на плодове - от 20.2 на 17.8 кг; на хляб и тестени изделия - от 21.8 на 21.3 кг, и на зеленчуци - от 26.2 на 25.8 килограма. Без промяна остава потреблението на захар. ", "date": "2018.11.15", "title": "НСИ: Доходът от заплата нараства с 9.4%, разходите за храна - с 9.8%"}
{"url": "http://www.cross.bg/svetovnoto-eliseeva-dimitrova-1589187.html", "text": "/КРОСС/ Българските боксьорки започнаха с успех участието си на световното първенство за жени в Делхи, Индия.Първа на ринга от 6-те националки се качи Габриела Димитрова. В среща от първия кръг на категория до 51 кг тя победи Чиан-Хей Чин от Китайско Тайпе с пълното единодушие на съдиите (5:0 гласа). В следващия кръг Димитрова ще срещне ирландката Роуз Смит, която почива на старта.Днес няма други българки в програмата на световното, а утре за първите си мачове от първенството ще излязат европейските шампионки от София 2016 Севда Асенова и Деница Елисеева. В кат. до 48 кг Асенова ще боксира с австралийката Марине Кармело Угарте, а при 60-килограмовите Елисеева започва срещу Райкона Кодирова от Узбекистан.", "date": "2018.11.15", "title": "Успешен старт за боксьорките ни на световното в Индия"}
{"url": "http://www.cross.bg/kurdzhali-katastrofa-postradali-1589176.html", "text": "/КРОСС/ Първи по-сериозен есенен дъжд и катастрофа след катастрофа в Кърджали. С два пътни инцидента рано сутринта започна 15 ноември, съобщава Родопи24.com.Малък автобус се обърна на пътя на изхода на Кърджали в посока Момчилград към 7.30 часа. Произшествието стана на разклона за село Опълченско. Бусът се е сблъскал с лек автомобил. Има пострадали. На място са екипи на пожарната и полицията.Близо километър по-надолу пък лек автомобил се блъсна в спирка на градския транспорт. Инцидентът стана на кръстовището на „Веселчане\". Няма данни за пострадали.\n\t\t\t\t\t ", "date": "2018.11.15", "title": "Тежка катастрофа с пътнически микробус в Кърджали (видео)"}
{"url": "http://www.cross.bg/stryama-blizo-selo-1589175.html", "text": "/КРОСС/ Кола прегази велосипедистка близо до село Стряма. 50-годишната жена е издъхнала на място, предаде БГНЕС.Сигналът за инцидента в района на индустриална зона, е постъпил в сряда около 17.40 ч. 43-годишният шофьор е тестван за употреба на алкохол и наркотични вещества. Резултатите са отрицателни. Той е задържан за срок до 24 часа.Работата по изясняване на обстоятелствата около инцидента продължава. По случая е образувано досъдебно производство в РУ - Раковски.", "date": "2018.11.15", "title": "Кола прегази велосипедистка близо до село Стряма"}
{"url": "http://www.cross.bg/bulgariya-diskysiyata-viziyata-1589162.html", "text": "/КРОСС/ Жителите на Роман дискутираха с народните представители Георги Свиленски, Христо Проданов, Стоян Мирчев и проф. Анелия Клисарова проекта \"Визия за България\". Участниците бяха запознати с Визията и поставиха конкретни въпроси: ще се пребори ли БСП с интересите и лобитата в системите на здравеопазване, образование, транспорт. Гражданите се обединиха около становището, че в здравеопазването има много проблеми- лоша е организацията на спешната помощ, а пациентите не получават адекватна помощ в община Роман. Участниците в дискусията подкрепиха мерките, предложени във Визията по тема здравеопазване и настояха държавните и общинските болници да не са търговски дружества. Те апелираха парите да не са в центъра системата, а пациентът. В образованието акцент в дискусията беше учебното съдържание и програмите. Проф. Анелия Клисарова коментира, че във Визията едно от предложенията за образованието е един учебник по предмет, което бе много добре прието от присъстващите. В края на дискусията се коментира, че трябва да се популяризират левите идеи и да бъдат разяснени на повече хора, защото това е правилният път за България. Присъстващите подчертаха, че \"Визия за България\" е средството за борба с демографскта криза и неравенствата. Народният представител Стоян Мирчев завърши дискусията с факта, че Визията в началото е имала популярност от 2 до 5%, само след два месеца популярността й е нараснала над 50%, което показва, че \"сме на прав път\". Присъстващите се обединиха по още един въпрос- че не могат да се отдават на концесия обекти от забранителния списък за приватизация, по повод концесията на летище София.Жителите на Борован обсъдиха с народните представителиТодорБайчев и Таско Ерменков проекта \"Визия за България\". В дискусията взеха участие над60 човека. Основен акцент в разговора беше включването на Северозападна България във \"Визия за България\", като приоритет за развитие. Участниците предложиха да бъде създаден инвестиционен фонд, който да бъде само за северозапада и да гарантира икономическото развитие. Темите за доходите и пенсиите също бяха дискутирани. \"Партията застава зад тези предложения, които за целта трябва да бъдат облечени и във законодателни промени\", каза народният представител Тодор Байчев. Таско Ерменков коментира, че Визията е платформа за разговор за бъдещето на България, търсеща съмишленици не само в БСП, но и извън партията. Разгледани бяха четирите приоритета- икономика, демография, здравеопазване и образование. Друг акцент в разговора беше битовата престъпност в малките населени места.", "date": "2018.11.15", "title": "\"Визия за България\" беше представена в Роман и Борован  "}
{"url": "http://www.cross.bg/operatzii-bolnitzi-zdravnata-1589174.html", "text": "/КРОСС/ Нови въпроси за качеството и ефективността на здравната система, както и идеите за подобряването им чрез готвената реформа поставят последните данни от „Индекс на болниците“*. Изводът недвусмислено се налага, както от социологическото проучване на „Галъп интернешънъл“ за нагласите на българите към готвените промени в здравната система, така и от обективните данни за състоянието на дейността на лечебните заведения в областта на ортопедията и кардиохирургията.6019 са сърдечните операции през изминалата година в България, които е финансирала НЗОК. Те са осъществени в 10 болници. Разположението им в страната обаче е крайно неравномерно. Шест от клиниките по кардиохирургия се намират в София. Останалите 4 са в Пловдив, Плевен, Варна и Бургас. Единствената болница за детски кардиохирургични операции - НКБ, отново е в столицата. големи са и различията при броя на пациентите, които минават през клиниките, показва данните в „Индекс на болниците“. Основният поток от пациентите се лекува в три болници – „Св. Екатерина\", „Аджъбадем Токуда\" в София и „Св. Георги\" в Пловдив. В първата се извършват над 1300 операции годишно, във втората малко над хиляда, а в третата над 700. Или общо лекарите в тях правят 3000 от всички интервенции. Броят на интервенциите обаче е пряко свързан с качеството на тази дейност. Според медицинския стандарт за кардиохирургия, който предстои да се приеме отново от МЗ, едно отделение трябва да има минимум 250 интервенции на година, за да има право да извършва сърдечни операции. Не е ясно дали всички болници отговарят на този критерий, според дейността им по НЗОК това не е така. Друга особеност, която показват цифрите е, че в някои от болниците се правят малко на брой операции по по-евтините пътеки, а по-голям брой по по-скъпите. Този феномен се наблюдава както при частни, така и при държавни болници. Къде колко сърдечни операции се правят.Общо 77548 операции са осъществени в областта на ортопедията през миналата година, които е финансирала НЗОК у нас. Те са извършени в 95 болници в страната, показват данните от „Индекс на болниците“. Не всички обаче осъществяват пълна гама от медицинските дейности. В 42 или половината от всички болници се провеждат най-големите операции на долен крайник, а едва в 33 – се извършват най-големите операции на горен крайник.Изключително неравномерен е обемът на дейностите в отделните клиники, той варира от 1 операция по някои клинични пътеки за цяла година до над 1000. Сред тях очаквано са най-големите държавни болници с традиции от години в тази дейност като „Пирогов“ и „Св. Георги“ в Пловдив, така и нови частни структури като „Софиямед“ в столицата, „Пълмед“ и „Еврохоспитал“ в Пловдив. В същото време в някои от клиниките общият обем на дейността по НЗОК за година е под 150 операции, въпреки че толкова са заложени като изискване в медицинския стандарт на операционна маса. Къде колко сърдечни операции се правят .74% от българите не вярват, че въвеждането на втора задължителна здрава вноска, би спряло практиката на доплащане в болниците у нас. 18% смятат, че втора вноска от 12 лв. при частен застраховател ще спре доплащанията, а 8%се колебаят.По отношение на други идеи, свързани с предложената наскоро здравна реформа, най-много одобрение получава предложението Фондът за лечение за деца да премине към Здравната каса (мнозинство от 58% подкрепя, а 27% не подкрепят), макар по това предложение да е и сравнително висок и делът на тези, които не могат да преценят – 15%. Явно, скандалите около въпросния фонд в последните години карат мнозинството българи до одобряват промяната.                          Най-негативно е оцененаидеята всяка болница да има свои собствени цени за услугите, които ще се покриват от здравната каса, а ако лечението на пациента е по-скъпо, той да доплаща разликата – отчетливо мнозинство от 71% от интервюираните не одобряват това предложение.Прилагането на възможно най-евтина медикаментозна терапия също не е високо оценено – 54% са срещу тази идея, а 41% я харесват. Останалите се затрудняват. Тук, разбира се, не може да се очаква огромна запознатост сред респондентите, но общественият инстинкт е красноречив. Откриването на нова болница да става само с решение на парламента също не е припознато като ефективно решение по отношение на здравната реформа, като повече от половината участници в проучването не го одобряват (54% са „против“, а 41% са „за“; останалите се колебаят). В такъв тип данни обикновено се отразява и общият негативизъм на обществото към темата. ", "date": "2018.11.15", "title": "Галъп: Българите са скептични към основните идеи на здравната реформа"}
{"url": "http://www.cross.bg/period-margaritov-vreme-1589177.html", "text": "/КРОСС/ Българинът, със своя прагматизъм, проявява все по-голям интерес към „Черния петък”, но същевременно той разсъждава рационално и има едно наум, че невинаги гръмките обещания могат да се окажат истина. Това каза председателят на  (КЗП)  в Новините на ТВ+ седмица преди една от най-мащабните кампании за намаления, която тази година ще бъде на 23 ноември.Маргаритов обобщи опита на Комисията в резултат от осъществяваните проверки в този период. „В България действително почти не се наблюдават случаи, в които да има първите десет безплатно, следващите 20 – с 90% намаление и т.н. – нещо, което съществува като практика отвъд Океана. У нас, за разлика от наистина много сериозните намаления и преференции за ограничени количества стоки, както е в Щатите само в рамките на деня на „Черния петък”, не можем да разчитаме на чак толкова големи отстъпки. Но ние имаме кампания с по-продължителен период от време и по такъв начин повече хора могат да се възползват от това намаление”, коментира той.Според Маргаритов важен е моментът, свързан с истинността на офертите. „Навсякъде, дори и на пазарите, където този ден отдавна е „ден на големите намаления”, има нарушения и се срещат различни хватки, неизпълнени обещания и т.н. Затова ние предупреждаваме хората да внимават и да проверяват това, което е обявено, дали е истина”, добави той. По думите на председателя на Комисията за защита на потребителите най-често срещаното нарушение е търговецът да вдигне цената за известно време преди настъпването на промоционалния период и след това да представи доста голям процент намаление. „В хода на нашите проверки ние можем да изискаме базите данни от паметта на фискалните устройства, за да установим на какви цени са продавани стоките в определен период назад във времето и дали всичко отговаря на изискванията на закона”, обясни той. И каза още, че хората могат да се ориентират най-добре чрез съпоставка – да видят на поне още едно място дали от там не могат да си купят същото или подобно нещо на още по-разумна цена. „Тук говорим за стойността на стоката, а не за процента отстъпка, с която ни казват, че ще ни я продадат”, уточни Маргаритов.Председателят на КЗП добави, че по време на кампанията „Черен петък” инспекторите ще проследят доколко коректни са търговците и по отношение на евентуалната адаптация на дейността си, която са направили, за да отговорят на по-големите очаквания на потребителите. „Например, да удължат работното си време, да имат по-голям екип от продавачи и консултанти. А в онлайн магазина да бъде ясно посочено, че – да, Вие ще можете да си купите стоката с обявения процент отстъпка, но следва да имате предвид, че вместо за един, тя ще бъде доставена за два, три или пет дни, тъй като поръчките ще са повече”, завърши той.  ", "date": "2018.11.15", "title": "КЗП: „Българинът гледа към „Черния петък” с прагматизъм и рационалност”"}
{"url": "http://www.cross.bg/zheni-prodyktzii-filmovi-1589169.html", "text": "/КРОСС/ Oпасна схема за трафик на жени в Бургас - сутеньори подмамват млади жени да участват във филмови продукции и ги превръщат в проститутки в чужбина. Справка на властите показва, че случаите на подмамени от обяви млади жени са зачестили. Момичетата, които попадат в схемите, са привлечени от обещанията за добро заплащане и кариера.", "date": "2018.11.15", "title": "Сутеньори канят момичета за филмови продукции, превръщат ги в проститутки"}
{"url": "http://www.cross.bg/ptitzite-sever-ptitzezashtitni-1589184.html", "text": "/КРОСС/ От началото на 2018 г. досега Електроразпределение Север постави 635 птицезащитни съоръжения по десетки километри електропроводи на компанията в Североизточна България. Монтираните съоръжения включват птицебрани, изолационни маншони и платформи за гнездене, и имат за цел да предотвратят попадане на птиците под напрежение. Специалистите на компанията продължават да работят активно през периода след есенната миграция на пернатите животни на юг, за да им осигурят безопасни условия за обитаване в страната ни. Предпазните средства са поставени на места, които са най-предпочитани от птиците за гнездене и отглеждане на поколение, както и за кацане и отдих по време на миграцията.Политиката на ЕРП Север за осигуряване на безопасността на птиците е създадена и се спазва в съответствие със Закона за биологичното разнообразие и отчитайки факта, че белият щъркел (Ciconia ciconia) е защитен вид. ЕРП Север реагира своевременно на получени заявки за съдействие от общини и неправителствени организации, а също и по сигнали на граждани за помощ на бедстващи пернати животни. В тази връзка електроразпределителната компания и Българското дружество за защита на птиците (БДЗП) работят в сътрудничество и осъществяват редица съвместни проекти за опазване живота и здравето на птиците. ЕРП Седоставка на нови 9 000 птицезащитни устройства за стълбове и 30 000 птицезащитни покрития за изолатори за нуждите на компанията за следващите 3 години.", "date": "2018.11.15", "title": "ЕРП Север монтира 635 птицезащитни средства по електроразпределителните съоръжения в Североизточна България"}
{"url": "http://www.cross.bg/bulgarski-gryevski-ministerstvoto-1589170.html", "text": "\r\n/КРОСС/ Във връзка с публикации на  че Никола Груевски е избягал в Унгария с български паспорт, Министерството на правосъдието информира:Никола Груевски не е български гражданин и не е подавал документи за българско гражданство.По данни на МВР Груевски няма издаден български паспорт. ", "date": "2018.11.15", "title": "Министерството на правосъдието: Груевски не е български гражданин"}
{"url": "http://www.cross.bg/trimesechie-banka-sityatziya-1589171.html", "text": "/КРОСС/ През третото тримесечие индексите на международната конюнктура се понижиха и сигнализират за забавяне на растежа на глобалната икономическа активност, както в сектора на промишленото производство, така и в сектора на услугите. В съответствие с наблюдаваната международна конюнктура очакваме външното търсене на български стоки и услуги да забави темпа си през четвъртото тримесечие на тази година и през първото тримесечие на 2019 г., пише Инвестор.бг.Това прогнозират експертите на Българската народна банка (БНБ) в най-новото изданиена централната банка, което отразява  през третото тримесечие на тази година.В него се анализира икономическата и финансовата ситуация на българската икономика, правят се прогнози за развитието ѝ, като се посочват и рисковете, които могат да влошат показателите.Според анализаторите на БНБ факторите, които ще допринасят за забавянето, са свързани с влошената икономическа ситуация в Турция, въвеждането на мерки на протекционизъм в световната търговия, несигурността около преговорите за Brexit, както и с несигурността, произтичаща от политическата ситуация в Италия.Специалистите на централната банка очакват, че през следващите две тримесечия основен принос за растежа на реалния БВП ще да продължи да има вътрешното търсене.За това ще допринася запазването на текущо наблюдаваните високи темпове на растеж на частното потребление, а също и предвижданото ускоряване на публичните инвестиции.В края на 2018 г. и началото на 2019 г. може да се очаква  да продължат да разширяват инвестиционната си дейност, за което ще спомагат достигнатото към момента високо натоварване на производствените мощности, очакваното нарастване на вътрешното и външното търсене, запазването на благоприятни условия за финансиране и подобряването на рентабилността на предприятията. ", "date": "2018.11.15", "title": "БНБ: Очакваме по-нисък растеж на БВП заради външната среда"}
{"url": "http://www.cross.bg/petkov-poslanik-vsichki-1589172.html", "text": "/КРОСС/ Председателят на АБВ Румен Петков  връчи на руския посланик Н.Пр. Анатолий Макаров позицията на политическата сила по договора за ликвидиране на ракетите със среден обсег на действие. В нея се настоява за активни преговорни действия между Русия и САЩ, за да могат всички резерви относно изпълнението на този договор да бъдат решени чрез равнопоставен, прозрачен диалог, в който да бъдат включени и всички заинтересовани страни, а именно партньорите от НАТО и ЕС.Петков е информирал руския посланик и, че ПП АБВ много ясно ще поиска от българските институции да заявят, че страната ни няма място в надпреварата във въоръжаването и няма да допусне на своя територия чужди ракетни установки или ядрено оръжие, както това е било през целия период от време, който последва след Втората световна война.“Припомних на Н.Пр. посланик Макаров, че страната ни бе задължена да ликвидира своите ракетни установки и войски, като посочих, че евентуална дискусия за това у нас  наново да бъдат разположени ракети е абсурдна“, заяви Петков. „Ще настояваме и българските институции да се обединят около инициатива пред нашите партньори в ЕС и НАТО, за преосмисляне на системата за европейска сигурност, както и да работят за иницирането на преговори подобни на тези, който доведоха до създаването на Организацията за сигурност и сътрудничество в Европа. Считаме, че е необходимо  предприемането на ефективни мерки за гарантиране на сигурността на държавите от Стария континент. Нещо, за което  АБВ от години настоява и каквито гласове вече прозвучаха и от страна на държави като Франция и Германия“, посочи още председателят на АБВ.Позицията на партията ще бъде представена и пред посолствата на страните членки на ЕС, както  и пред всички заинтересовани държави.", "date": "2018.11.15", "title": "Румен Петков запозна  руския посланик Н.Пр. Анатолий Макаров с позицията на АБВ по договора за ликвидиране на ракетите със среден обсег на действие"}
{"url": "http://www.cross.bg/zhelezoputni-taka-kretzy-1589208.html", "text": "/КРОСС/ 290.4 млн. евро ще бъдат инвестирани в по-модерни, бързи и безопасни железопътни връзки между градовете Пловдив и Бургас, свързващи някои от най-големите градове на страната с Черно море, съобщават от пресцентъра на Представителството на ЕК в България.ЕС цели инвестицията да допринесе за изграждането на високоскоростната железопътна линия по коридора Ориент/Източно Средиземноморие от трансевропейската транспортна мрежа (TEN-T), свързващ Централна с Югоизточна Европа.Комисарят по въпросите на регионалната политика Корина Крецу заяви, че благодарение на този проект, финансиран от ЕС, българските граждани ще могат да пътуват за по-кратко време и при повишена безопасност. „Те също така ще усетят и ползите от по-доброто качество на въздуха, тъй като проектът насърчава екосъобразната мобилност в страната”, добави Крецу.Проектът ще доведе до намаляване на времето за пътуване с 40 минути, както за пътниците, така и за товарите. Влаковете ще достигат скорост между 130 и 160 км/ч по участъка с дължина 293 км. Това ще направи пътуването с влак конкурентно на автомобилния транспорт.В същото време редица мерки ще доведат до повишаване на безопасността по линията благодарение на новите системи за сигнализация и телекомуникации и заменянето на съществуващите железопътни прелези с 29 надлеза, пешеходен надлез и подлез. ", "date": "2018.11.15", "title": "ЕС инвестира над 290 млн. евро в българския жп транспорт"}
{"url": "http://www.cross.bg/sadovo-brakonierite-obshtina-1589168.html", "text": "/КРОСС/ Масова незаконна сеч в десетки села. Хора от населени места сигнализираха за престъплението на „Здравей, България“. Набезите на бракониерите не могат да бъдат спрени, въпреки постоянно извършващите се проверки.Местните жители твърдят, че бракониерите са въоръжени. Те настояват държавата и полицията да вземат мерки, за да се прекрати изсичането на горите.Шум на моторна резачка в държавната гора над село Богданица вдига по тревога общинските пазачи в Садово. Екипът ни заедно с горските охранители тгръгва на лов за бракониери.„Това е дъб. Ако ги преброим много са. Установяваме, че е рязано. Има бракониерска сеч”, обясни Александър Запрянов- горски пазач в община Садово.Отсечените дървета ска близо 70-годишни. Незаконната сеч в такива мащаби е очевидна дори и за неспециалисти.  60% от горския фонд в Садово е държавен и общински, останалите 40 са частна собственост.Още с влизането ни в гора, извършителите ни усетиха бързо и напуснаха мястото, забравяйки дърветата, които вече са отсекли и приготвили за изнасяне.Там,където бракониерите вече са минали, лесничеите маркират с червена боя.Златна мина за бракониерите в момента са  горите покрай коритата на реките Марица, Чая и Чекерица. Там се сече поголовно. Рязането на дървета във вододайните зони е забранено и подлежи на парични и административни санкции. Отсеченият дървен материал се изнася с каруци. Краде се не само през нощта, но и през деня.„Те не избират дърветата.  Те просто като видят хубаво, голямо дърво, режат правят го на метровки, както им е удобно. Товарят  и заминават. Те го вършат с търговска цел. Режат и продават дървата. Доколкото сме чували 50 лева кубика”, каза горският пазач в община Садово Ангел Личков. Цената на незаконно добитата дървесина е два пъти по-ниска от тази, която е на пазара. Затова и черният бизнес на прага на зимния сезон процъфтява. Бракониерите, които най-често са хващани, са от махалата на село Богданица. Пред камерата обаче всички отричат. Част от каруците вече са конфискувани. За последни два месеца горските са сътавили 15 акта. Глобите са между 100 и 500 лева.„Една голяма част, трябва да си признаем, че не са събираеми. Даже то това е бизнес. Те крадат дърва, за да продават и да се издържат с това. И тук е може би редно тези хора, когато ги хванем, да бъдат лишавани и от социални помощи, тъй като една голяма част от тях получават помощи именно за отопление. Да бъдат лишени за 5-8 -10 години от възможността да получават такива енергийни помощи. Другото е да се криминализира до такава степен, че да могат са влизат в затвора”, заяви кметът на община Садово Димитър Здарвков .За опазването на горския фонд общината разчита само на двамата пазачи - Александър и Ангел, които денонощно обикалят 12 села. Ресурс за повече хора засега няма.Според двамата пазачи има ли кой да купува незаконно добитите дърва, бракониерската сеч няма да бъде преустановена.  Поредният сигнал, който получават е за кражба в масивите на Садово. Отново обаче не успяват да хванат извършителите.", "date": "2018.11.15", "title": "Масова незаконна сеч в десетки села в община Садово"}
{"url": "http://www.cross.bg/planeti-skitnitzi-novi-mlechniya-1589158.html", "text": "/КРОСС/ Полски астрономи откриха в Млечния път две нови планети, за които може да се окаже, че принадлежат към т.нар. планети-скитници. Това са обекти с кръгла форма и тегло като на планета, но не обикалят около звезда, а се движат свободно из космоса. Според астрономите, подобни небесни тела не могат да се формират самостоятелно, а са били изкарани от орбита в резултат на катастрофа. Досега е потвърдено съществуването на най-малко две планети-скитници, съобщи сайтът научният сайт \"Арксайв\".Двете нови планети-скитници са открити с помощта на метода гравитационна микролеща, при който планетата фокусира чрез гравитацията си светлината от звездите зад нея. В резултат, за наблюдателя от Земята звездите увеличават яркостта си. По този начин е изчислено, че първата новооткрита планета-скитник е с маса сравнима със земната а вторият обект тежи приблизително колкото Юпитер.", "date": "2018.11.15", "title": "Полски астрономи откриха в Млечния път две нови планети"}
{"url": "http://www.cross.bg/viziya-bulgariya-komentira-1589159.html", "text": "/КРОСС/ „Визия за България“ събра над 250 човека в Монтана. Присъстващите бяха симпатизанти и привърженици на различни партии. Народният представител Атанас Костадинов коментира въпросите, свързани с икономика, секретарят на ПГ на \"БСП за България\" Ирена Анастасова коментира предложенията в образованието, а депутатът Георги Гьоков анализира социалната сфера. Бяха поставени множество въпроси от присъстващите, като акцент сред тях бе: как ще се преодолее бедността? Общинската организация на БСП-Монтана е разработила по проекта „Визия за България“ предложения, касаещи областта, обединени в „Визия за Монтана“.„Предлагаме да бъде създаден държавен инвестиционен фонд „Северозапад“ с първоначален ресурс от 500 млн. лв.“, каза общинският председател Камелия Трифонова. Тя обясни, че идеята на фонда е с него да се финансират създаването на държавно високотехнологично предприятие, предоставяне на средства за млади семейства, които живеят и работят в региона и откриване на висше учебно заведение или филиал на ВУЗ. Част от дискусията бе и обсъждането на Алтернативния бюджет на БСП. Хората приветстваха предложенията на опозицията и дадоха своите предложения за допълнение на Алтернативния бюджет. „Визия за България“ е проектът, който искаме да развием с народа си и да бъде в бъдещите политики на БСП“, заключи народният представител Георги Гьоков.На среща в Берковица по повод „Визия за България“ гражданите разговаряха за бедността, обзела северозапада и демографския срив с народните представители Димитър Данчев, Илиян Тимчев и Дора Янкова. Гражданите призоваха държавата да си спомни за тях и да прояви „специално отношение“ към изоставащите региони. В дискусията бе засегната и темата за здравеопазването и принципните предложения, заложени във Визията. Присъстващите изразиха своето одобрение за промяна на статута на здравните заведения. „Трябва да има държавна политика за общинското здравеопазване, което има освен лечебна и социална роля“, каза Илиян Тимчев. Той обясни, че предложенията във Визията преминават в конкретни законопроекти. „Чрез Фонд Индустрия във „Визия за България“ Берковица може да се превърне в атрактивна туристическа дестинация“, коментира Дора Янкова. Хората отхвърлиха предложенията на управляващите за повишаването на данъците и таксите и по- конкретно –повишаването на данъците на старите коли. Икономическите аспекти от Визията коментира Димитър Данчев. „Ние предлагаме нулева ставка на данъка върху печалбата за слабо развитите райони, в комбинация с фонд за регионално развитие, който да помогне създаването на необходимата икономическа инфраструктура“, каза Димитър Данчев. Участниците в дискусията приеха изключително добре икономическите проекти, които имат регионален характер. ", "date": "2018.11.15", "title": "„Визия за България“ събра симпатизанти на различни политически сили в Монтана"}
{"url": "http://www.cross.bg/poseshtenie-zoran-sutrydnichestvo-1589160.html", "text": "/КРОСС/ Министър-председателят на Република Македония Зоран Заев пристига на посещение в България. Премиерът Бойко Борисов ще го посрещне в Министерски съвет.Фокусът на срещата им ще бъде задълбочаването на двустранното сътрудничество и развитието на инфраструктурните проекти в региона. Това е поредно посещение на македонския министър-председател у нас, след подписването на Договора за приятелство, сътрудничество и добросъседство между двете страни и първо такова след провеждането на историческия референдум за смяна на името на югозападната ни съседка.", "date": "2018.11.15", "title": "Зоран Заев пристига на посещение в България"}
{"url": "http://www.cross.bg/chast-snyag-temperatyri-1589164.html", "text": "/КРОСС/ Сняг в следващите дни се очаква само в планините, и тази сутрин вали на вр. Ботев. В отделни райони се очакват днес, най-съществени в централната част - между 4-10 литра на кв. метър. Това коментира в сутрешния блок на БНТ д-р Анастасия Стойчева от НИМХ.Постепенно ще нахлува студен въздух в следващите дни. В почивните дни тенденцията ще продължи, но съществени валежи не се очакват. Заради по-ниските температури през нощта и сутрин може да прехвърчи сняг.В по-голямата част от страната обаче няма да има валежи.Новата седмица ще започне с още по-ниски температури. Може да превали сняг и в София, но образуване на снежна покривка не се очаква.", "date": "2018.11.15", "title": "Очаква ни застудяване през уикенда"}
{"url": "http://www.cross.bg/dneven-nikolova-gradskiya-1589165.html", "text": "/КРОСС/ Четвърта българска община ще участва в партньорство в рамките на Градския дневен ред на ЕС. Това стана ясно след среща на генералните директори по градските въпроси в ЕС, която се проведе във Виена в рамките на Австрийското председателство на Съвета на съюза, в която участва заместник-министърът на регионалното развитие и благоустройството Деница Николова. Община Казанлък ще участва в партньорството за културното наследство.", "date": "2018.11.15", "title": "Деница Николова: Още една българска община бе одобрена за партньорство в рамките на Градския дневен ред на ЕС"}
{"url": "http://www.cross.bg/kitaii-singapyr-rysiya-1589167.html", "text": "/КРОСС/ \"Сингапур убеждава Русия да направи завой на изток\", пише \"Комсомолская правда\" в репортаж от Сингапур, където се провежда среща на върха на Асоциацията на страните от Югоизточна Азия (АСЕАН).Руският държавен глава Владимир Путин обсъди по време на форума и корейския проблем, и въпроса за сключване на мирен договор с Япония, отбелязва вестникът. При това изтъква доброжелателното отношение на \"всички наоколо към Путин и Русия\". Извън програмата на срещата лидерът на Русия \"се труди, без да подвие крак\", посочва изданието, посочвайки преговорите му с премиера на Малайзия Махатхир Мохамад, президента на Индонезия Джоко Видодо и президента на Южна Корея Мун Дже-ин.Прессекретарят на Путин Дмитрий Песков обаче отричал, пише вестникът, че Русия завива на изток: \"Китай не може да замени многовекторното сътрудничество, а развитието може да е само разнопосочно\", предава Консомолская Правда.Китай сам по себе си не може да замени многовекторното сътрудничество - разбирай, насочено към Запада, - но АСЕАН включва и 10 страни от Югоизточна Азия: Бруней, Виетнам, Индонезия, Камбоджа, Лаос, Малайзия, Мианма, Сингапур, Тайланд и Филипините. И цял свят се стреми да общува с тях на всички нива. Неслучайно в Сингапур пристигна лично не само премиерът на Япония Шиндзо Абе, но и канадският му колега Джъстин Трюдо. При все че Канада е твърде далеч от Югоизточна Азия, коментира \"Комсомолская правда\".В навечерието на сингапурския форум САЩ поставиха ултимативни изисквания на Китай - Вашингтон сплашва Пекин преди очакваната среща на американския президент Доналд Тръмп с китайския ръководител Си Дзинпин в края на ноември. Преговорите в Буенос Айрес \"може да станат тежко изпитание за волята на двамата лидери\", пише \"Независимая газета\".Летейки за Сингапур, американският вицепрезидент Майк Пенс настоя Китай да промени своето поведение - да се откаже от кражбите на интелектуална собственост, да не изтръгва вече с принуда технологии от американски компании, да спазва свободата на корабоплаване.Тръмп оставя вратата за сделка отворена. Но тя е възможна, само ако Пекин склони да направи мащабни промени в своята икономическа, военна стратегия и в политическата сфера, за каквито настояват САЩ. По думите на Пенс това е най-добрият, ако не и последен шанс за Пекин, за да избегне \"студена война\" с Вашингтон.Съветникът на Белия дом за националната сигурност Джон Болтън разшири мащаба на американския натиск върху Китай. Той разкритикува кодекса на поведение в Южнокитайско море, който се канят да подпишат КНР и членките на АСЕАН. Защото според японския печат Пекин настоявал документът да съдържа забрана за подписалите го страни да провеждат военни маневри с държави извън региона (тоест САЩ, бел. на изданието) без съгласието на другите членки на пакта.\"Това би било равносилно Пекин да получи право на вето върху такива учения. Болтън заяви в Сингапур, че САЩ ще действат против подобно споразумение. С други думи, гневът на Америка ще застраши не само Китай, но и негови партньори, които клонят към Китай в развиващата се драма\", се казва в статията.\"Независимая газета\" споменава в тази връзка подготвян за сряда годишен доклад на комисията, разработваща за Конгреса на САЩ анализи на американско-китайските отношения в икономиката и сигурността. Според в. \"Саут Чайна морнинг пост\" документът от 525 страници представлява \"ястребов поглед върху Китай\".Авторите твърдят, че Си Дзинпин се стреми да промени световния ред и да осъществи амбициите на Китай. Докладът, изготвен въз основа на открити източници и разузнавателни данни, препоръчва на конгресмените да следят по-внимателно експанзията на Китай и да работят срещу нея. Да създадат например фонд за подпомагане на страни, уязвими за китайския икономически и дипломатически натиск - това са държавите, участващи в проекта за Нов път на коприната, добавя руският вестник.", "date": "2018.11.15", "title": "Сингапур убеждава Русия да направи завой на изток"}
{"url": "http://www.cross.bg/tochki-alba-sportist-1589166.html", "text": "/КРОСС/ Рилски спортист е пред угрозата да завърши участието си в груповата фаза на турнира за \"ФИБА Къп\" само със загуби. В петия мач момчетата на Людмил Хаджисотиров отстъпиха в Самоков пред унгарския Алба Фехервар с 83-104 (18-17, 24-34, 20-27, 21-26). Българите започнаха страхотно мача със серия от 16-2. Отговорът на най-силния отбор в групата Алба беше мълниеносен и първата част завърши само с точка преднина за Рилецо. Постепенно унгарците започнаха да трупат преднина и след 30 минути игра резултатът стана 62-78.Тони Гуджино направи \"дабъл-дабъл\" с 16 точки и 11 борби. По 13 точки реализираха Мартин Маринов и Мирослав Васов.Най-добър за Алба беше Алерик Фрийман с 27 точки, а Петер Лорант добави 20 точки и 6 борби.В последния си мач на 21 ноември Рилски спортист ще гостува на Порто в Португалия и ще се опита да счупи геврека.", "date": "2018.11.15", "title": "Рилски спортист с пета загуба в груповата фаза на \"ФИБА Къп\""}
{"url": "http://www.cross.bg/zayavi-vratza-bulgari-1589161.html", "text": "/КРОСС/ Врачани призоваха депутатите от „БСП за България“ за помощ за спасяване на областната болница във Враца. Те посочиха, че основният проблем на региона е липсата на достъп до качествено здравеопазване. По думите им този проблем е още по-тежък, с оглед на демографската криза в региона и застаряващото население. Според тях сегашният модел на  здравеопазване нанася тежък удар върху  пациентите и унищожава българските болници, които подобно на тази във Враца фалират. Те поставиха като основни въпроси качеството на храната, достъпна за широкия слой от българите, работата на  завода за унищожаване на боклук и завода за производство на цимент, важността на дуалното обучение.  Народният представител от ПГ на левицата проф. Румен Гечев заяви, че не може най-бедната част от българския народ да носи основната тежест на прехода, а малка част да се облагодетелства - 8 хил българи получават 7 млрд. лв., а над 1 млн. българи живеят на прага на бедността, по данни на Министерство на финансите. „По данни на ЕК и Евростат- България е страната с най-много бедни и малък брой ставащи много богати. Това не може да продължава така“, подчерта социалистът. Той обясни, че за да се промени моделът на разпределение на социалната тежест, БСП предлага прогресивно подоходно облагане, както и скала за прогресивно облагане на дивидентите- от 10 до 25 % според техния размер. „Във всички развити държави по-богатите плащат повече данъци, което помага на тези страни да провеждат активна социална и инвестиционна политика“, каза още той. Проф. Румен Гечев бе категоричен, че трябва да се сложи край на сегашната практика на управляващите- бюджетът да се мисли единствено за покриване на административни разходи, а да се обърне внимание на икономиката и важните за страната ни инвестиционни проекти, като АЕЦ „Белене“ и „Южен поток“.Депутатът от ПГ на „БСП за България“ проф. Георги Михайлов заяви, че Враца е от основните потърпевши от провала на модела на управление и финансиране на здравеопазването - през последните години са закрити жизненоважни отделения във врачанската болница и тя е затънала в дългове. По думите му това се дължи на системата, която струва 9 млрд. на българския народ и обслужва основно търговския интерес. За да се промени това, той обясни, че левицата предлага – да се премахне статутът на болниците като търговски дружества, да се премахне и системата на финансирането чрез клинични пътеки, а да има реално остойностяване, намаляване на ДДС за лекарствените продукти на 9%. „Трябва да се мисли за нуждите на българския пациент, а не за това- кои дейности са по-доходоносни“, подчерта проф. Михайлов. Той заяви че 2, 5 млн. българи се намират в трудно достъпни региони, което прави жизненоважни областните и общинските болници за реакция в рамките на „златния час“ за оказване на спешна помощ и затова здравеопазването трябва да се осъществява на регионален принцип .„ С \"Визия за България\" започна един разговор за определяне на стратегическите въпроси за развитието на България“, заяви народният представител от регионаинж. Николай Иванов. По думите му желанието на левицата е тя да прерасне в обществен договор за промяна на модела на управление. „Положението е нетърпимо и е време за спешна промяна. Време е и гражданите на региони, като Северозапада, да видят надежда за един по-добър живот“, заключи инж. Николай Иванов. В дискусията взеха участиеобластният председател на БСП – Враца Ивайло Лилов и общинския председател на БСП Цветелина Дамяновска.", "date": "2018.11.15", "title": "Врачани призоваха БСП за спасяване на областната болница"}
{"url": "http://www.cross.bg/choveka-kaliforniya-borba-1589148.html", "text": "/КРОСС/ Броят на жертвите на горския пожар в Северна Калифорния се е увеличил от 48 на 56 човека. Това съобщи в сряда шериф Бут Корей Хонеа на пресконференция, предавана от Ей-Би-Си. По този начин, общия брой на загиналите от пожарите, които и сега горят в цяла Калифорния, е 58 човека.\"Днес бяха открити останките от още осем души, което увеличи броя на жертвите до 56 човека\", информира Хонеа. Според него всички жертви са умрели в домовете си в района на Парадайс, който е практически унищожен от огъня.Площта на „лагерния огън” е повече от 546 квадратни км. Пламъкът разруши над 7,6 хиляди сгради.Над 5,1 хиляди пожарникари, 622 единици специализирана техника, 21 хеликоптера, 107 булдозера и 71 цистерни за воден транспорт бяха мобилизирани за борба с пожара в района. Около 200 души са обявени за изчезнали.Заради пожари в редица калифорнийски окръзи в щата е обявено извънредно положение. Американският президент Доналд Тръмп вече нареди да се отпуснат средства от федералния бюджет за борба със стихията. ", "date": "2018.11.15", "title": "Увеличава се броят на загиналите при пожарите в Калифорния"}
{"url": "http://www.cross.bg/telefoni-godini-telefonna-1589179.html", "text": "/КРОСС/ Френският телекомуникационен оператор \"Оранж\" - бившият Франс телеком повече няма да предлага абонаменти за стационарни телефони. Това става 139 години след създаването на първата телефонна мрежа в Париж, съобщава в електронното си издание в. \"Паризиен\". Така след няколко години ще бъде необходима специална кутия, за да могат да се правят обаждания от фикс телефон - домашен или в компаниите.Прекъсването на мрежата обаче няма да се извърши изведнъж, а постепенно, в разстояние на няколко години. Първият етап предвижда след три месеца новите клиенти на \"Оранж\" или тези, които сменят адреса си, вече да не могат да ползват класическа фиксирана телефонна линия, като ще им бъде предложена услуга с \"бокс\" (кутия).Едва през 2023 г. операторът ще започне постепенно да прекъсва телефонна мрежа в отделни общини. \"Ще има улеснени процедури за възрастните хора\", увери пресслужбата на компанията.В момента 70% от компаниите във Франция ползват такива телефони, така че инвестициите за тях ще бъдат съществени, а може да настъпи и недостиг на оборудване, ако всички едновременно започнат да преминават към новата система. Предимство ще имат големите компании, които поръчват по-големи инсталации, за сметка на малките и средни предприятия.С повсеместната поява на смартфоните, французите все по-масово се отказват от стационарните телефони. От 2012 г. до днес употребата им е намаляла наполовина.", "date": "2018.11.15", "title": "Край на стационарните телефони във Франция"}
{"url": "http://www.cross.bg/durvesina-kybika-ogrev-1589182.html", "text": "/КРОСС/ С общо 388 000 кубически метра дърва за огрев ще се отопляват домакинствата и учрежденията на територията на Южноцентралното държавно предприятие – Смолян през настоящия зимен сезон. Това става ясно от справката, предоставена от горското предприятие, в чийто обхват попадат областите Смолян, Кърджали, Хасково и Пловдив, за исканията на населението за дървесина за гориво. В сравнение с миналия отоплителен сезон са добити с 50 хил. кубика повече материал. Преобладаваща част от дървата за отопление са по тарифите на корен, при които домакинствата сами извършват дърводобива. Над 200 хил. кубика иглолистна и 47 хил. куб. метра широколистна дървесина е добита по тази процедура. Голяма част от тези количества са от санитарни и принудителни сечи в засегнати от природни бедствия и дървесен корояд гори, при които предвидената такса на корен е намалена на 1 лв./куб. м.", "date": "2018.11.15", "title": "Ще изгорим 388 000 кубика дърва тази зима!"}
{"url": "http://www.cross.bg/gryevski-pasport-nepshava-1589146.html", "text": "/КРОСС/ Бившият македонски премиер Никола Груевски вероятно е използвал български паспорт за да избяга от страната. Това пише унгарското издание \"Непшава\" по повод бягството на Груевски в Будапеща и подаването на молба от негова страна за получаването на политическо убежище.\"Направете проверка при българските власти\". Това е краткият отговор пред журналист от \"Непшава\" на представител на унгарското правителство, който отговаря за правните въпроси свързани с молбата на Груевски за получаването на политическо убежище в Будапеща. Груевски от лятото на 2017 година е без паспорт и има забрана за напускане на Република Македония.Повечето унгарски медии определят случая като \"тежък скандал\" поради отношението на властите към Груевски.Публикацията в \"Непшава\" е озаглавена \"ВИП отношение от страна на правителството към Груевски\". Изданието нарича бившият македонски лидер \"македонският Орбан\". В публикацията се припомнят корупционните практики от времето на Груевски и антизападните му политики.Груевски е осъден на две години затвор по делото „Танк“ за закупуването на служебния му „Мерцедес“ за 650 000 евро. ", "date": "2018.11.15", "title": "Унгарски вестник: Груевски е избягал с български паспорт"}
{"url": "http://www.cross.bg/protezirane-byrgas-rehabilitatziya-1589147.html", "text": "/КРОСС/ За 77-годишния Стефан Дулев от Копривщица Бургас е градът, в който се случват чудеса. Мъжът е с ампутирани крайници и от 10 години е в инвалидна количка. Сега той ходи – благодарение на специалистите от Центъра за специализирано протезиране и рехабилитация в УМБАЛ Бургас.  „Чувството да гледаш света отгоре е неописуемо. Благодаря на всички, които ми помогнаха да го изпитам отново“, казва той. Чичо Стефан, както му казват тук, вече има нови крака. Това са протези, изработени специално за него.  Ще може да се придвижва сам, да излиза в двора на къщата си, да се обслужва – нещо почти невъзможно до момента.Центърът е съвместен проект на УМБАЛ Бургас, Националния алианс за интеграция след ампутация и протезиране и Община Бургас. Намира се в Отделението за долекуване на Бургаската болница. Тук работят рехабилитатори, специализирани да помагат на лица с ампутирани крайници. Тази рехабилитация е специфична и изисква специални умения, различни от рехабилитационните дейности след залежаване, операции и др.Тук помагат на хора с ампутирани крайници. Помощта включва протезиране, рехабилитация, социална помощ от експерти. Хората пристигат от цяла България. Като Чичо Стефан от Копривщица. „6 пъти е падал от инвалидната количка. В началото рехабилитацията беше много трудна, защото постоянно гледаше краката си и се радваше, че ходи. Задъхва се, защото е болен от сърце. Трябваше да работим много бавно“, обясняват рехабилитаторите. Трудно било и да го отучат да \"ходи на ръце\" - да се набира и премества тялото с помощта на ръцете, а не на краката.Престоят на пациентите тук е по клинична пътека, а протезирането се поема от социалното министерство. На подобна помощ има право всеки човек с ампутирани крайници, но малцина знаят това – след ампутацията информацията им се спестява, или се изпращат в магазини за санитарни принадлежности, където протезите не са индивидуални, а по общ калъп и трудно се постига този добър ефект, обясни адв. Теньо Тенев, зам.-председател на Националния алианс за интеграция след ампутация и протезиране. Всеки, който желае да получи  подробна информация за дейността на центъра, може да се свърже с него на тел. 0887379739, всеки работен ден от 12 до 18 ч. и чрез електронната поща: ", "date": "2018.11.15", "title": "В УМБАЛ Бургас - мъж без крака проходи след 10 г. в количка"}
{"url": "http://www.cross.bg/donchev-tzeni-visokite-1589149.html", "text": "/КРОСС/ Големите вериги бензиностанции - на среща с властта. Вицепремиерът Томислав Дончев ще приеме в Министерския съвет ръководството на Петролната и газова асоциация.Заради протестите срещу високите цени на горивата държавата поиска бензиностанциите да помислят за мерки, които да намалят крайните цени. Преди дни вицепремиерът Дончев намекна, че един от възможните варианти е компаниите да направят, цитирам, жест и да намалят печалбите си. Недоволството срещу високите цени на бензина и дизела предизвика и поредната проверка на Комисията за защита на конкуренцията дали на пазара на горива има договорки за цените за литър гориво на големите играчи.", "date": "2018.11.15", "title": "Заради протестите Дончев се среща с Петролната и газова асоциация"}
{"url": "http://www.cross.bg/vas-shte-zasedava-po-deloto-pirin-1589150.html", "text": "/КРОСС/ Върховният административен съд ще заседава по казуса \"Пирин\". В края на юли тричленен състав отмени промените за плана за управление на Националния парк, но държавата обжалва. Министерският съвет иска да се направи втори лифт в Банско. Това обаче доведе до опасения, че се отваря врата за застрояване на планината. Точно тези страхове доведоха до масови протести.", "date": "2018.11.15", "title": "ВАС ще заседава по делото \"Пирин\""}
{"url": "http://www.cross.bg/izstrel-suobshtava-pistolet-1589181.html", "text": "/КРОСС/ Компания разработи и пусна в продажба електрошоков пистолет, който автоматично звъни на спешния телефон 911, след като произведе изстрел, съобщава изданието Eнгаджет.Търговската марка на изделието е Пулс +. За правилното използване на оръжието то трябва да бъде синхронизирано със смартфона на потребителя, съобщава 24 часа.По време на изстрела пистолетът ще предава сигнал, за да може смартфонът да се свърже с полицията и да й предаде GPS данни за местоположението на ползвателя.Радиусът на поражение на електрошоковото оръжие е 4,5 метра. Стартовият модел се предлага на цена от 449 долара. Компанията-производител гарантира замяна на пистолета, ако той остане на местопроизшествието, след като с него е бил произведен изстрел.", "date": "2018.11.15", "title": "Пуснаха на пазара пистолет, който повиква полицията след изстрел"}
{"url": "http://www.cross.bg/borisov-simeonov-tzenite-1589154.html", "text": "/КРОСС/ Надявам се протестите да престанат, след като цените на горивата падат. Това каза в предаването „Тази сутрин” по bTV премиерът Бойко Борисов.\"В момента с 20 ст. са паднали, това е пазар. Полагаме огромни усилия да намаляваме цените на горивата, но те не зависят от нас, зависят от пазара\", изтъкна той. По думите му цените в момента падат и ще продължат да падат, но не заради протестите, а заради това, че цената на петрола пада.Премиерът призна, че оставката на вицепремиера Валери Симеонов в момента не се обсъжда. „Кабинетът се крепи на всеки един от нас”, подчерта Борисов на въпрос дали правителството се крепи на Симеонов.Министър-председателят съжалява, че едно непремерено и обидно изказване на Валери Симеонов е върнало на улицата майките на деца с увреждания. \"Действително ми е и мъчно, и ме е яд, защото положихме огромни усилия, толкова срещи се проведоха, Извиних се няколко пъти и от негово име\", отбеляза Борисов.\"Надявам се, че той е осъзнал, че с това \"уж болни деца\", то е видно, че са болни\", допълни той.  Запитан дали той е накарал Симеонов да се извини, Борисов отговори, че на коалиционния съвет всички са преценили, че вицепремиерът трябва да се извини.Според него Валери Симеонов е бил искрен в извинението си. \"И той има човек с увреждане в семейството и знам колко тежко и колко трудно го понася. Пак съжалявам и пак се извинявам\", посочи още Борисов.", "date": "2018.11.15", "title": "Бойко Борисов : Надявам се протестите да престанат, като паднат цените на горивата"}
{"url": "http://www.cross.bg/gaga-filma-bradli-1589153.html", "text": "/КРОСС/ Лейди Гага се е промъкнала в кино, за да гледа филма \"Роди се звезда\", в който самата тя изпълнява главната роля. Звездата се разчувствала твърде много и си тръгнала преди края на прожекцията, предаде БГНЕС.В интервю Гага разкриви, че е влязла инкогнито в киното, за да види филма със зрителите, но е била разстроена от трагичния финал.\"Плаках през цялото време, защото ми липсваше Джаксън (героят на Брадли Купър)\", каза певицата.Лентата е режисьорски дебют на актьора Брадли Купър, който също участва във филма. Той е римейк на класиката от 1936 г. ", "date": "2018.11.15", "title": "Лейди Гага се промъкна в кино, за да гледа собствения си филм"}
{"url": "http://www.cross.bg/kilograma-zamenen-plank-1589157.html", "text": "/КРОСС/ Международният еталон на килограма, който от 130 години е използван за всички измервания на маса, скоро ще бъде заменен с математическа константа, предаде \"Франс прес\", цитиран от БНР. Масата на този цилиндър от платино-иридиева сплав с дължина 3,9 сантиметра и диаметър също 3,9 сантиметра определя килограма от 1889 г. Цилиндърът е се съхранява в Международното бюро за мерки и теглилки в град Севр, близо до Париж.\"Килограмът е последната мерна единица, основана на физически артефакт. Проблемът е, че с течение на времето, той може да се променя от самосебе си\", отбеляза генералният директор на Френската национална лаборатория по метрология и изследвания Тома Гренон.Ето защо, 26-та Генерална конференция по мерки и теглилки, която се провежда във Версай, вероятно ще потвърди новата дефиниция на килограма, формулирана въз основа на константата на Планк, открита през 1900 г. от физика Макс Планк, и догодина еталонът ще бъде заменен с нея.", "date": "2018.11.15", "title": "Международният еталон на килограма скоро ще бъде свален от своя пиедестал"}
{"url": "http://www.cross.bg/post-lashkov-otkazhesh-1589155.html", "text": "/КРОСС/ За православните християни днес започва Рождественският пост, който продължава до Бъдни вечер. В този период вярващите се въздържат от консумацията на храни от животински произход.За да не се превърне въздържанието в диета, приемът на постна храна трябва да се съчетае с покаяние, отбеляза предстоятелят на столичния храм „Св.Троица“ иконом Александър Лашков. „Да смирим своите греховни стремления и пориви. Да станем по-добри, по-кротки, по-смирени, за да посрещнем празника като истински християни“, обясни той.Вярващите споделят, че спазват коледния пост, за да пречистят душата си.„Не това е важно дали ще се откажеш от храната. Важното е да се откажеш от лошите помисли“, каза една вярваща. „За да се пречистиш и да застанеш пред Бога и да поискаш каквото и да е“, допълни друга.Миряните, за които постът се оказва дълъг и изтощителен, могат спокойно да съкратят периода на въздържание, уверява отец Лашков: „Всеки трябва да пости така, че да не навреди на здравето си“.", "date": "2018.11.15", "title": "Започва Рождественският пост"}
{"url": "http://www.cross.bg/mrezhi-ychilishte-kontrol-1589156.html", "text": "/КРОСС/ Най-често сбиванията между подрастващи се уговарят в Социалните мрежи след конфликт в самото училище, разказва Виолета Аланджийска, началник на сектор Детска престъпност към СДВР пред БНР:“Може би на улицата са повече случаите на агресия. Доста често се уреждат боеве между две училища или между определени приятелски групи в интернет. Срещат се на някое определено място“, поясни тя.“На улицата децата са ни без поглед, без контрол. В училище си мисля, че си има контрол. Даже имаше случай – добра информация, получена от зам.-директор на едно училище в столицата, предотврати един голям побой между две училища“, допълни тя.И разказа още за враждата между етносите, видима в социалните мрежи дори при подрастващите:“Имали сме случай в интернет на показан клас, не с лица, а с мечета и едното мече просто е отделено от другите мечета, ставаше въпрос за едно детенце, което беше с арабски имена“.", "date": "2018.11.15", "title": "Най-често сбиванията между подрастващи се уговарят в социалните мрежи"}
{"url": "http://www.cross.bg/vigenin-nyama-gerb-1589152.html", "text": "/КРОСС/ \"Категорично подкрепяме исканията на протестиращите. Но ние няма да призоваваме нашите членове и симпатизанти да излязат на протест. Те са свободни да вземат сами своето решение\", заяви за \"Здравей, България\" секретарят на парламентарната група на БСП Кристиан Вигенин.По неговите думи политическата подкрепа на това недоволство е важна. Чрез алтернативните политики и предложения алтернативен бюджет БСП показва, че има решение, каза още Вигенин. Според него се правят множество опити за неглижиране на недоволството, като то се представя като дирижирано. \"Опитът да се дискредитира протестът по никакъв начин няма да реши проблема. Важно е да се концентираме върху политиката, а не върху медийните интерпретации\", каза още Вигенин.Според него БСП е заявило, че правителството се е изчерпало, а ГЕРБ няма идеи за управлението и бъдещето на страната. Тази позиция не се е променила. Хората не вярват на политиците и институциите, категоричен беше Вигенин. \"Ако парламентът не работи, вероятно ще нанася по-малко щети, отколкото ако работи. Разочарованието от ГЕРБ е системно. Сега е моментът, в който обществото наистина търси алтернатива. Това, което предлага БСП, е добре премислено и реалистично\", заяви секретарят на БСП.", "date": "2018.11.15", "title": "Вигенин: Това, което предлага БСП, е реалистично"}
{"url": "http://www.cross.bg/slychai-smurtnite-vuznikvat-1589142.html", "text": "/КРОСС/ На 15 ноември светът отбелязва Международния ден без тютюнев дим.По този повод различни организации, борещи се с вредния навик, призовават пушачите да се откажат от цигарите поне за един ден.Според данни от изготвения от Европейската комисия „Здравен профил за България” разпространението на тютюнопушенето сред българското население е най-високо в ЕС и е с почти седем процентни пункта над средното за Евросъюза.Не по-малко от 28% от възрастното население, включително повече от един на всеки трима мъже, пушат ежедневно. 13% от всички болести и 12% от смъртните случаи у нас възникват вследствие употребата на тютюневи изделия.", "date": "2018.11.15", "title": "12% от смъртните случаи в България възникват заради пушене"}
{"url": "http://www.cross.bg/deloto-iztukva-godini-1589137.html", "text": "/КРОСС/ В карета на първите си страници „Труд“ и „24 часа“ обръщат внимание на оправдателните присъди по случая с рухването на сграда на столичната улица „Алабин“, което доведе до смъртта на 2 млади жени преди 12 години. След 10 години разследване и смяна на 4-ма прокурори, доказателства за престъпление не се събраха, пише „24 часа“ и изтъква, че до 60 дни ще станат ясни мотивите на съдия Величка Маринкова да оправдае собственика на сградата Георги Кирчев и още трима души, ръководили изпълнението на ремонта й. Като „очевиден пример за правосъдие, което е безсмислено“ определя делото журналистът Анна Заркова в коментар на „Труд“. Заркова и репортажът по темата на вътрешните страници акцентират върху факта, че след толкова време делото приключва едва на първа инстанция.„Премиерът се ожали, че протестите спирали борбата срещу мафията“ и  същевременно „се вбеси от критиките на Брюксел за медиите“ - това са заглавия на „Сега“ за изказванията на Бойко Борисов в Министерския съвет. Вестникът акцентира върху учудването на Борисов за разликата между оценката на управлението, дадена от протестиращите и тази  в положителния доклад на Европейската комисия. Същевременно премиерът не е съгласен с констатацията на комисията за \"съществено влошаване на медийната среда\" у нас, като аргументът е честото му присъствие в карикатурите на Христо Комарницки в „Сега“.Опозиционният „Дума“ изтъква, че България е „почерняла“ от жандармерия заради масовите протести, а основен акцент е нахлуването на  протестиращите срещу високите цени и повишаващите се данъци в областната управа в Шумен.", "date": "2018.11.15", "title": "Преглед на печата"}
{"url": "http://www.cross.bg/promenite-zastrahovaneto-kodeksa-1589139.html", "text": "/КРОСС/ Депутатите от бюджетната комисия в парламента ще разгледат промените в Кодекса за застраховането, свързани с лимитите за неимуществени обезщетения след смърт на близък при катастрофа.Управляващите се отказаха от предложенията и за най-близките да има праг за обезщетения. Така с ограничение ще останат само далечните роднини и близки.Те ще могат да съдят застрахователите за суми до 5 хиляди лева. Освен това депутатите ще обсъдят и ветото на президента върху промените в данъчните закони за догодина.Държавният глава блокира текстовете заради повишението на данъка за старите коли.", "date": "2018.11.15", "title": "Бюджетната комисия ще разгледа промените в Кодекса за застраховането"}
{"url": "http://www.cross.bg/ninova-korneliya-predi-1589140.html", "text": "/КРОСС/ \"Има надежда, щом страхът и апатията отстъпват и дават път на смелостта да изразяваш различно мнение. Това е най-стойностното в протестите на гражданите. Още преди година казахме, че една шайка е поробила собствения си народ и го държи в подчинение. Имаше страх да кажеш нещо различно, защото ще те изгонят от работа, ще ти изпратят проверка, ще ти вземат бизнеса.\"Това каза пред гражданите в Мездра лидерът на БСП Корнелия Нинова при представянето на \"Визия за България\" със заместник- председателите на ПГ на \"БСП за България\" Георги Свиленски и Христо Проданов и депутатите Стоян Мирчев и Анелия Клисарова. Нинова допълни, че страхът у хората вече е преодолян, докато преди е имало  апатия, че нищо не зависи от нас. \"Днес протестиращите виждат силата си да поискат промяна. Страната се събуди. Сега най-важното е националната енергия да се обедини за промяна на модела на управление и да се насочи към съзидание\"- отбеляза още Нинова.Тя припомни, че  преди четири месеца, при първото представяне на  \"Визия за България\", много анализатори са я оценили като значим стратегически проект. Председателят на БСП каза, че документът е опит за надпартиен подход, предложение за единение на народа зад ключови за страната въпроси- демографска катастрофа, съвременна икономика, достъпно здравеопазване, модерно образование, достойни доходи. \" Визията е и опит да се сложи край на олигархично -политическия модел на прехода, в който политици от всички цветове и задкулисието вземаха решения, вместо демократичните институции и разрушиха принципите на правовата държава. Поставихме си твърде амбициозната задача първи да поведем този разговор с всеки, който иска да помогне\"- изтъкна Корнелия Нинова.Тя каза пред хората, че са проведени  над 400 срещи в цялата страна, от БСП са чули  мнението на десетки хиляди граждани и много конкретни предложения. \" Радвам се, че днес протестиращите издигат същите искания. Не просто смяната на една партия с друга, начело на властта.Това би било безсмислено, ако новите продължат по старому. Смисълът е да се смени моделът и която и партия да управлява, да изпълнява основополагащите принципи на този широк обществен договор. Мнозина казват, че всички партии сме еднакви, че се борим само да се доберем до властта. Ние, ако искахме това, и сега щяхме да сме в безпринципна коалиция на власт. Аз щях да съм председател на НС, щяхме да имаме министри, постове и облаги. И щеше да ни е лесно.Ние избрахме трудния път- да опитаме да променим модела\"- заяви Корнелия Нинова. Тя каза, че съпротивата през тези две години е била силна и сигурно ще се увеличава. \"Изправили сме се срещу 10 млрд. лева на паралелната държава. Но връщане назад няма. Започнахме тази битка и ще я изкараме докрай. В началото беше трудно, но сега имаме все повече съмишленици. Оптимист съм, че верният път е посочен, че народът ни има сили да поеме по него и мъдрост да избере кой да го води\"- заключи лидерът на БСП.", "date": "2018.11.15", "title": "Корнелия Нинова: Оптимист съм, че верният път е посочен, народът има сили да поеме по него "}
{"url": "http://www.cross.bg/dali-dnes-gymi-1589141.html", "text": "/КРОСС/ От днес е в ход същинският етап на акция „Зима” –  пътната полиция започва да глобява за автомобили, непригодени за зимните условия.Акцията стартира още в началото на месеца и първите две седмици беше предимно разяснителна.  От днес водачите трябва да са със сменени гуми, чиито протектор да бъде над 4 мм. Ще се проверява още дали фаровете са настроени правилно, както и дали чистачките са в изправност.Глобата за нарушение е 50 лв.", "date": "2018.11.15", "title": "Акция „Зима”: Глоба от 50 лева при износени гуми"}
{"url": "http://www.cross.bg/rikardel-trump-beliya-1589143.html", "text": "/КРОСС/ Заместникът на съветника за национална сигурност на президента Тръмп – Мира Рикардел, напуска Белия дом след спор с първата дама Мелания Тръмп, предаде Ройтерс, цитиран от бтв.Рикардел \"ще продължи да подкрепя президента в нова роля в администрацията след напускането на Белия дом\", съобщи говорителят на Белия дом Сара Сандърс, без да уточни каква ще е новата длъжност на досегашния заместник-съветник за националната сигурност.Според информирани източници по-рано тази седмица Мелания Тръмп се е оплакала на президента от отношението на Рикардел, която е бивш ръководен кадър на Боинг и е работила в предизборния екип на Тръмп.По-рано тази година Рикардел бе избрана от съветника за националната сигурност Джон Болтън за негова заместничка. Спорът между двете се изострил след обиколката на първата дама в Африка през октомври, когато Рикардел се опитала да намали отпуснатите държавни средства за тази обиколка.Запознат с работата на Рикардел в Съвета за национална сигурност източник заяви, че тя е в лоши отношения с повечето служители на съвета и е настроила срещу себе си всички освен самия Болтън, който е неин пряк ръководител.Говорителка на Мелания Тръмп потвърди, че първата дама е поискала Рикардел да бъде уволнена.\"Канцеларията на Първата дама смята, че Мира Рикардел повече не заслужава честта да работи в Белия дом\", каза говорителката Стефани Гришъм.", "date": "2018.11.15", "title": "Зам.-съветничка напуска Белия дом след спор с Мелания Тръмп"}
{"url": "http://www.cross.bg/podobni-kvartal-shahta-1589145.html", "text": "/КРОСС/ Млада жена пострада при нелеп инцидент в столичния квартал „Люлин”. Цветелина Първанова пропаднала в необезопасена шахта и се контузила. Тя публикува снимки в социалните мрежи и предизвика многобройни коментари.Според жената, освен опасните шахти, липсата на нормално осветление създава постоянни условия за подобни инциденти.Капакът на шахтата най-вероятно е бил откраднат, обясни в ефира на NOVA кметът на района Милко Младенов. Мястото обаче вече е обезопасено. Възстановено е и осветлението в зоната, където станал инцидента с Цветелина.Кметът призова гражданите да подават сигнали за подобни неуредици, за да могат вастите да реагират своевременно.", "date": "2018.11.15", "title": "Жена пропадна в шахта без капак в столичен квартал"}
{"url": "http://www.cross.bg/stankov-strana-evropeiiskata-1589144.html", "text": "/КРОСС/ Много правителства през годините са положили усилия, за да бъде свалено частично наблюдението на Европейската комисия над България. От друга страна механизмът на наблюдение е давал възможност на неправителствени организации да дават оценки за ситуацията в страната, без пряко да са ангажирани в политическите процеси.Това коментира в предаването „Тази сутрин” бившият правосъден министър Антон Станков.По думите му в правосъдната система са направени сериозни крачки, едната от които е функционирането на Висшия съдебен съвет в двете му колегии – прокурорската и съдийската. Другият фактор, който е повлиял на оценката на ЕК – арестите на лица от големия бизнес.„Свидетели сме на много активни действия на прокуратурата тази есен. В тази връзка бих искал да кажа, че този доклад, който е по-лош за Румъния, подчертава още нещо. На нас дълго време ни беше натрапван т. нар. „румънски модел”. Комисията дава оценка и на това – вече може да се говори за „български модел”, посочи Станков.В Европейския парламент дори се обсъждала възможността за налагане на мониторинг върху всички държави членки на Евросъюза.„В плана на ЕС и ЕП на първи план излизат проблемите, които създадоха държави, които не са били под мониторинг – Полша, Унгария, Малта, Словакия. Дали спечелихме или загубихме – това е една страна. Другата страна е, че трябва да имаме сурова самооценка – нашите проблеми не са решени”, каза Станков.Европейската комисия е готова да свали изцяло наблюдението над България, но при условие, че има осъден за корупция политик.", "date": "2018.11.15", "title": "Антон Станков: Вече можем да говорим не за румънски, а за „български модел”"}
{"url": "http://www.cross.bg/murtvi-lista-misli-1589133.html", "text": "/КРОСС/ \"Всеки, който мисли, че опадалите листа са мъртви, никога не ги е гледал как танцуват с вятъра.\" Шира Тамир", "date": "2018.11.15", "title": "Всеки, който мисли, че опадалите листа са мъртви..."}
{"url": "http://www.cross.bg/durzhavata-bulgariya-voiina-1589132.html", "text": "/КРОСС/ 1315 г. - В борбата си за независимост войските на новосъздадената Швейцарска конфедерация побеждават австрийската армия в битката при Моргартен. 1533 г. - В името на краля на Испания войските на Франсиско Писаро нанасят окончателно поражение на държавата на Инките и превземат столицата й Куско.1889 г. - Бразилия е обявена за република.1902 г. - Съставено е XXIV правителство на България, начело със Стоян Данев.1908 г. - Свободната държава Конго е преобразувана в Белгийско Конго1920 г. - В Женева се провежда първото събрание на Обществото на народите.1941 г. - Втората световна война: Началникът на СС Хайнрих Химлер нарежда арестуването и депортирането в концентрационни лагери на всички хомосексуалисти в Германия, с изключение на определени вишестоящи нацистки офицери.1943 г. - Втората световна война: Германският началник на СС Хайнрих Химлер нарежда всички цигани да бъдат поставени „на едно ниво с евреите и изпратени в концентрационни лагери\".1949 г. - Екзекутирани са убийците на Махатма Ганди.1969 г. - Студената война: Съветската подводница Подводница К-19 се сблъсква с американската подводница USS Gato в Баренцово море.1971 г. - Фирмата Intel пуска на пазара първият в света микропроцесор, Intel 4004, способен да обработва 60 хиляди инструкции в секунда.1983 г. - Създава се Севернокипърска турска република, която приема Декларация за независимост.1988 г. - Палестинският народен съвет обявява създаването на държавата Палестина.1988 г. - В СССР се осъществява единственият полет на безпилотната космическата совалка „Буран\".1990 г. - Седмото Велико народно събрание променя името на държавата от Народна Република България на Република България.", "date": "2018.11.15", "title": "15 ноември в историята"}
{"url": "http://www.cross.bg/sporazymenieto-odobri-debati-1589151.html", "text": "/КРОСС/ След 5 часа дебати, британското правителство одобри текста на споразумението за раздялата с Европейския съюз. Премиерът Тереза Мей използва цялото си влияние, за да убеди министрите да подкрепят проектодоговора.Според информация на Би Би Си, подкрепата далеч не е била единодушна, като в хода на заседанието цели 9 министри са се изказали срещу някои аспекти на споразумението. Очакват се разгорещени дебати в парламента, който също трябва да одобри проектодоговора.", "date": "2018.11.15", "title": "Британското правителство одобри текста на споразумението за Brexit"}
{"url": "http://www.cross.bg/vremeto-nashe-otkriva-1589163.html", "text": "/КРОСС/ Филмът \"Времето е наше\" на режисьора Петър Попзлатев открива довечера в НДК \"Киномания 2018\".Форумът продължава до 29 ноември и протича под мотото \"Големите филми преди големите награди\". Българската публика ще види за първи път на екран 55 от най-добрите световни заглавия. Откриващата лента е вдъхновена от романа на Владимир Зарев \"Разруха\" и третира въпросите за паметта и уроците от миналото, които не трябва да бъдат забравяни. В главните роли се превъплъщават Руши Видинлиев, Елена Телбис, Ирини Жамбонас, Ивайло Христов и Ицко Финци.", "date": "2018.11.15", "title": "\"Времето е наше\" открива \"Киномания 2018\" тази вечер"}
{"url": "http://www.cross.bg/rozhdenitzi-na-noemvri-1589135.html", "text": "/КРОСС/ Проф. Васил Стефанов, театровед Димитър Аврамов, политолог Главен комисар Ивайло Спиридонов, директор на ГДБОП Костадин Марков, бивш депутат Милен Марчев, журналист и рекламен продуцент Проф. Румен Нейков, оперен режисьор и педагог Ставри Калинов, художник и скулптор Руслан Мъйнов, актьор и певец", "date": "2018.11.15", "title": "Рожденици на 15 ноември"}
{"url": "http://www.cross.bg/tema-bulgariya-protestite-1589136.html", "text": "/КРОСС/БНТ, „Сутрешен блок\"Тема: Проф. Бруно Майзер за първи път в българския ефир. Какви са шансовете България да стане пълноправен член на Евротрансплант?Тема: Как да се подобрят процесите по донорство - гост: д-р Мирослав Ненков.Тема: Какъв е контролът на пазара на горива и има ли реална конкурентна среда?Тема: По следите на бившия македонски премиер Никола Груевски.Тема: Кога да очакваме първия сняг - прогнозата на синоптиците.Тема: Деца и интернет. Какво се крие в тъмната страна на мрежата?БТВ, \"Тази сутрин\"Тема: премиерът Бойко Борисов гостува в ефира на bTV. Очаквайте отговори на важните въпроси - за протестите и цената на живота в България, за оценката на Брюксел от последния доклад, за коалицията и министерските оставки.Нова телевизия,  „Здравей  България\"Тема:  \"Можем ли да искаме обезщетение, ако повредим колата си с некачествено гориво?\". Отговорите в \"На твоя страна\" с Георги Георгиев.Тема:  За протестите, тежката корона на управлението и стабилността на държавата -  говори Росен Плевнелиев, президент на България от 2012 до 2017 г.Тема:  Защо опозицията поиска независима проверка на пътищата и хвърлят ли протестите държавата в хаос? Разговор с Кристиян Вигенин от БСП.Тема:  Капан за млади жени: сутеньори подмамват момичета за филмови продукции и ги превръщат в проститутки. И още: Как звездата от сериала \"Откраднат живот\" Ралица Паскалева сигнализира ФБР за американец с криминално досие,  представящ се за филмов продуцент.Тема:  За първи път в ефир: Гергана Малкоданска за трудното начало на едно майчинство и борбата в името на недоносените деца на България.Тема:  Инцидент в София: Жена пропадна в необезопасена шахта и се контузи. Отговорът на общината -на живо в предаването.Тема:  На живо преди очакваната зима: Дрифт пилоти проверяват шофьорските ни умения в зимни условия с предварително създадени критични ситуации.Тема:  Масова сеч в десетки села. Благой Бекриев по следите на бракониеритеТема:  Само десетилетие преди да навърши сто години, търновски адвокат продължава да работи с клиенти. Срещаме ви с невероятния живот на Йордан Минчев.Тема:  Кой е най-ветровитият парк в света? Живко Константинов ни отвежда на уникална разходка в далечната Патагония. ", "date": "2018.11.15", "title": "Теми и гости в ефира днес "}
{"url": "http://www.cross.bg/chasa-sofiyaot-provede-1589134.html", "text": "/КРОСС/ Министър-председателят Бойко Борисов ще се срещне с премиера на Р Македония Зоран Заев в сградата на Министерския съвет. След края на срещите в МС са предвидени изявления на двамата премиери в Гранитна зала. ***От 09.00 часа ще се проведе заседание на Народното събрание.***От 09.00 часа в зала „Роял“ на столичния „София хотел Балкан“ България ще бъде домакин на втория Международен конгрес на световните цивилизации и историческите маршрути, организиран от Световната организация по туризъм (СОТ) към ООН. Във форума ще участват над 500 участници от България и други страни - министри и ръководители на туризма, представители на публичния и частния сектор в отрасъла и свързаните с него индустрии, международно признати експерти в областта на културата и опазването на културното наследство. ***От 09.00 часа в хотел „Сенс“ ще се проведе събитие на Amundi Crossroad.***От 09.00 часа петчленен състав на ВАС ще разгледа делото за промените в Плана за управление на ПП „Пирин“.***От 09.00 часа в зала 6 на НДК заместник-министърът на регионалното развитие и благоустройството Валентин Йовев ще открие международна конференция „Моят град, моят дом, моят бизнес. Технологии, политики, регулация и международен опит“.***От 09.15 часа в Интер Експо Център българският комисар по въпросите на цифровата икономика и общество Мария Габриел, министър-председателя Бойко Борисов и кмета на София Йорданка Фандъкова ще открият Четвъртото издание на Startup Europe Summit. ***От 09.30 часа в Дома на учения (ул. „Шипчеснски проход“ № 50) ще се проведе Първата международна конференция на младите лидери и предприемачи в рамките на формата 16+1 – Bridge for the future 3. ***От 09.30 часа в Зала \"Киев\" на Парк хотел \"Москва\" ще се проведе Информационен ден по процедура \"Интегрирани действия за устойчиво градско развитие\", организиран от Управляващия орган на Оперативна програма \"Развитие на човешките ресурси\".***От 09.30 часа в Специализирания наказателен съд ще се гледа делото срещу Ивайло И., обвинен в кумулиране на наказанията. ***От 09.30 часа в Специализирания наказателен съд ще се гледа делото срещу Йордан Н. и Андриан А., обвинен в организиране и ръководене на организирана престъпна група.***От 10.00 часа в Специализирания наказателен съд ще се гледа делото срещу Радослав К., Генчо П., Венцислав П., Георги С. и др., обвинени в организиране и ръководене на организирана престъпна група.***От 10.00 часа в зала „Опал“ в хотел „Рамада“ ще се проведе Международна конференция „Online mediation“. ***От 10.00 часа в Специализирания наказателен съд ще се гледа делото срещу Румен Х., Таня Х., Наталия А. и др., обвинени в образуване и ръководене на организирана престъпна група. ***От 10.00 часа в Специализирания наказателен съд ще се гледа делото срещу Хованес М., Пламен Т., Владимир Р. и Стоян А., обвинени в организиране и ръководене на организирана престъпна група. ***От 10.00 часа в Специализирания наказателен съд ще се гледа делото срещу Деян М., Мирослав М., Недялко Ц., Петър Б. и Христо Г., обвинени в организиране и ръководене на организирана престъпна група. ***От 10.00 часа в Специализирания наказателен съд ще се гледа делото срещу Даниел Б., Страхил Г., Илиян С. и др., обвинени в образуване и ръководене на организирана престъпна група. ***От 10.00 часа в 1 състав на Софийския градски съд ще се гледа делото срещу Огнян Донев и Борис Борисов, подсъдими за укриване и неплащане на данъчни задължения, при което е ощетено Министерството на финансите. ***От 10.30 часа в Специализирания наказателен съд ще се гледа делото срещу Михаил Й., Георги Р., Ася К., Красимир Ч. и Ариен Б., обвинени в образуване и ръководене на организирана престъпна група. ***В 10.30 часа в хотел „Новотел“ (бул. „Цариградско шосе“ 115) председателят на ПГ на ГЕРБ Цветан Цветанов ще участва в конференция „Превенция и борба срещу насилието и сексуалната експлоатация на децата“. ***От 11.00 часа в пресклуба на БТА агенция „Екзакта“ ще представи резултати от национално представително изследване на общественото мнение за тютюнопушенето и рекламата на тютюневите изделия в България.***В 11.00 часа в зала „Запад“ Делегация на групата за приятелство с България на узбекистанския парламент, водена от нейния председател Авазбек Жалилов, ще разговарят с председателя на Комисията по икономическа политика и туризъм Петър Кънев. В 11.30 часа с тях ще се срещне председателят на Комисията по външна политика Джема Грозданова.***От 11.00 часа в Gallery 2.0 (ул. „6 септември“ 26) ще се проведе откриващо събитие по повод старта на петото юбилейно издание на инициативата Академия „Иновация в действие“. ***От 11.00 часа в Аулата на ет. 9 в Аджибадем Сити Клиник Болница Токуда ще се съберат специалисти по неонатология и родители на недоносени деца, за да отбележат заедно Световния ден на недоносените деца – 17 ноември.***От 11.00 часа до 16.00 часа във „Витоша парк хотел“ ще се проведе единствено по рода си специализирано изложение за студентски бригади в САЩ за лято 2019 г.  ***От 11.00 часа в Геолого-географския факултет на Софийския университет „Св. Климент Охридски“ ще бъде открита първата по рода си лаборатория за рентгеново-флуоресцентен анализ, оборудвана с пещ за изготвяне на топилки от скали и минерали за този анализ. ***От 11.00 часа в „Нов театър“-НДК ще се проведе пресконференция по повод Нощ на театрите (София). ***От 11.00 часа на площадката на метростанция \"Сердика\" 2 ще се проведе флашмоб по повод Световния месец за превенция на рака на простатата.***От 11.30 часа в Народното събрание лидерът на „Воля“ и зам.-председател на парламента Веселин Марешки ще открие благотворителна изложба с 20 платна с пейзажи на параолимпиеца Калин Асенов. Експозицията е посветена на Международния ден на толерантността, който се отбелязва на 16 ноември. ***От 13.30 часа в Специализирания наказателен съд ще се гледа делото срещу Росен Ч. и Полина И., обвинени в организиране и ръководене на организирана престъпна група.***От 13.30 часа в Специализирания наказателен съд ще се гледа делото срещу Божидар М., обвинен в участие в ръководството на престъпна организация или група. ***От 14.00 часа в Специализирания наказателен съд ще се гледа делото срещу Димитър Д., Румен Д., Нецо Д. и Цветанка Д., обвинени в организиране и ръководене на организирана престъпна група.  ***От 14.00 часа в Специализирания наказателен съд ще се гледа делото срещу Петър Б., Данаил С., Галин Б., Румен Я. и Станислав С., 0бвинени в образуване и ръководене на организирана престъпна група. ***От 14.00 часа Министерството на туризма организира и двудневно туристическо изложение в Античния културно-комуникационен комплекс „Сердика“ (зона Ларгото), на което ще бъдат представени български традиционни продукти.***От 14.00 часа в пресклуба на БТА ще бъде връчена Националната награда „Пчелар №1 на България“ за 2018 г. ***От 17.00 часа до 19.00 часа на паркинга на Kaufland в кв. „Дружба“ (ул. „Хайделберг“ 1) клиентите на магазина ще имат възможността лично да опитат вкусните изкушения на Ути Бъчваров. ***От 18.00 часа в Националната библиотека „Св. Св. Кирил и Методий” проф. д.изк.н. Спартак Паскалевски ще представи експозицията „Животът на думите“ -  живописни творби, които са част от неговата поредица „Сред книгите”.***От 18.00 часа пред Народното събрание ще се проведе митинг-протест срещу задкулисното формиране на българската външна политика и опитите да бъде подписан Глобалният пакт за миграцията на ООН зад гърба на българския народ.***От 18.00 часа в кино „Люмиер“ ще се състои галаспектакъл, посветен на София – Европейска столица на спорта 2018. ***От 18.00 часа в къща музей „Петко и Пенчо Славейкови“ (ул. „Г. С. Раковски“ 138, ет. 1) ще се състои вечер на родолюбивата лирика под наслов „Хубава си, татковино…“.***От 18.00 часа в Галерия „Райко Алексиев“ ще бъде открита изложба на Валентин Дончевски. ***От 19.00 часа в зала 3 на НДК ще се състои Младото вино „Божоле“ 2018. ***От 19.00 часа в зала 3 на НДК на ет. 7 ще се състои най-голямото събитие на френско-българската бизнес общност в присъствието и под патронажа на Негово Превъзходителство г-н Ерик Льобедел, посланик на Франция в България. ***От 19.00 часа в зала 1 на НДК ще бъде открито тридесет и второто издание на фестивала „Киномания“. ***От 12.00 часа до 14.00 часа на улица „Патриарх Евтимий“ №4 в Банско ще бъдат разположени специални контейнери за събиране на опасни отпадъци от домакинствата. ***От 15 ноември стартира традиционният общинският конкурс \"Да украсим Бургас\". ***От 13.30 до 15.30 в Община Бургас ще бъдат извършени обновяване и тестове на административната информационна система, включително мероприятия по тестване на План за непрекъсваемост на електронни услуги в общинската администрация. Поради тази причина е възможно в горепосочения период приемането, регистрирането и обработката на документи в деловодствата на Центровете за административно обслужване и дирекция \"Местни приходи от данъци, такси и реклама\" да не се случват с обичайната бързина. ***От 18.30 ч. в зала \"Петя Дубарова\", ет. 1 на Културен център \"Морско казино\" ще започне прожектирането на 14 европейски документални филма, част от платформата КинеДок, и ще продължат всяка седмица до края на февруари 2019 г. при свободен вход. ***От 11.00 часа в Заседателната зала на Община Бургас световният шампион по кикбокс Атанас Божилов от СК \"Самурай\", седемте медалисти от Световното първенство по шотокан карате до и Световната Кохай купа в Молдова от СК \"Ронин\" и деветкратната златна медалистка за деца от международния турнир по плуване \"Замората\" - Десислава Белова от клуб \"Черноморец\" ще бъдат приети и наградени от зам.-кмета д-р Лорис Мануелян. ***От 18.30 часа в зала „Петя Дубарова\" на Културен център „Морско казино\" 14 европейски документални филма ще бъдат представени в града чрез платформата КинеДок.***От 13.00 часа в Икономически университет - Варна ще се състои Национална кръгла маса \"Устойчиво развитие на лозаро-винарския сектор-предизвикателства и възможности за растеж\", организирана от катедра „Аграрна икономика“ в сътрудничество с катедра „Правни науки“.*** От 10.30 до 13.00 часа в салона на Регионална здравна инспекция – Велико Търново /ул. Никола Габровски № 23 (ет. 1)/  ще се проведе Ден на отворените прави, посветен на Международния ден без тютюнопушене – 15 ноември и превенцията на хроничните незаразни болести, и СПИН. ***От 11.00 часа в Пресклуба на БТА ще се проведе заключителна пресконференция, на която ще бъдат популяризирани резултатите от изпълнението на проект  „Обновяване на градската среда в гр. Горна Оряховица”.*** От 11.30 часа в Ритуална зала на Общината ще се проведе среща на британския посланик Н. Пр. Ема Хопкинс с британци от региона. ***От 12.00 часа в пресклуба на БТА ще се проведе пресконференция на общинските съветници от БСП. *** От 13.00 часа в Регионална библиотека „Петко Р. Славейков“ започва Национална научна конференция \"Библиотеки – четене – комуникации: 190 години от рождението на отец Матей Преображенски\". *** От 17.00 часа в зала 30 на Младежки дом ще се проведе „Толерантността в действие“ – семинар за ученици и студенти. *** От 19.00 часа в  Клуб 7 ще се проведе среща с певеца Васил Петров.***От 11.00 часа в Спортна зала \"Фестивална\" заместник-кметът Цветан Асенов ще открие спортно състезание по повод проекта „Развитие на диагностични центрове за ортостатични и мускулно-скелетни смущения при деца в училищна възраст в Сърбия и България“***Народните представители от ПГ на „БСП за България” ще проведат срещи с граждани от областите Видин, Монтана и София област. Цялата програма на депутатите може да видите . ***В 10.00 часа в Професионалната агротехническа гимназия „Никола Йонков Вапцаров“ в град Бяла Слатина министърът на образованието и науката Красимир Вълчев ще посети учебното заведение. В 10.20 часа министър Вълчев ще даде кратък брифинг. Той ще посети и училището в село Галиче, където със средства от МОН е извършен ремонт на покрива и е подменена дограмата. Програмата на министъра включва още работни срещи с директори на училища и детски градини, с кметове и представители на социалните партньори в Бяла Слатина, а по-късно и от община Вълчедръм, която ще се проведе в ОУ „Христо Ботев“ село Долни Цибър.  ***От 19.00 часа в камерната зала на ДКТ ще се играе постановката „Нора“. ***От 07.30 часа до 12.30 часа в офиса на ГЕРБ в Ген. Тошево на ул.\"Васил Априлов\"№8 ще се проведе кампания за безплатно измерване на кръвната захар. ***От 10.00 часа в Държавния куклен театър „Дора Габе“ ще се играе кукленият спектакъл „Пинокио“. ***От 14.00 часа в Главиница ще се играе кукленият спектакъл „Таласъмът Тропалан“.***От 18.15 часа в Кино клуб „Икар“ ГЕРБ-Добрич, с финансовото съдействие на народните представители Даниела Димитрова и вицеадмирал Пламен Манушев, организира безплатна прожекция на един от премиерните филми през ноември – „Бохемска рапсодия“.***От 19.00 часа в концертна зала „Добрич“ ще се състои шоу „Тутурутка“. ***От 17.30 часа в заседателната зала на Община Каварна ще бъде представена книгата „Камино: Пътят на завръщането” на Тихомир Иванов.*** От 10.00 часа в залата на Възрожденското училище ще се състои заседание на кметовете и кметските наместници на малките населени места. ***От 10.30 часа в Лясковец авторите на новата образователна документална поредица „Нашите пълководци“ ще посетят СУ „Максим Райкович“ в Лясковец.***От 10.00 часа на полигона за гасене на горски пожари, разположен в землището на село Трифоново, община Монтана, ще се проведе пожаро-тактическо учение.*** В 10.00 часа в конферентната зала на Гранд хотел „Хебър“ - Пазарджик ще се проведе Кръгла маса за финализиране на проект „Превантивни програми за домашно насилие”, изпълняван от Фонда за превенция на престъпността в Пазарджик. *** В 12.30 часа в Пресклуба на БТА лидерите на Обединение \"Демократична България\" ще дадат пресконференция. Ще участват съпредседателите на организацията Христо Иванов, ген. Атанас Атанасов и Владислав Панев, както и областното ръководство на политическата формация в Пазарджик.*** Административен съд – Пазарджик организира „Ден на отворени врати“, който ще се проведе на 15.11.2018 г. (четвъртък) от 09,00 до 15,00 часа в сградата на съда.***От 12.00 часа в пицария „Роси“ Ирена Coколова - областен управител на област Перник и Стефано Балди - посланик на Италия ще представят забележителностите, културата, изкуството и постиженията в областта на индустрията, дизайна, модата на Италия. ***В 10.00 часа в Голяма конферентна зала на Дом на културата „Борис Христов“ ще се състои пресконференция по повод предстоящото 10-то юбилейно издание на фестивал \"Дефиле на младото вино\". ***В 10.00 часа в базата на КМД в Пловдив ще се извърши технически преглед на машините за зимно поддържане на града. Ще бъдат изнесени подробности за готовността на Община Пловдив за зимата. ***В 11.00 часа в катедра „Теология“ на ПУ „Паисий Хилендарски“ ще се състои откриването на Международна научна конференция „Религия и образование - история, традиции, съвременни тенденции“. ***От 11.00 часа в залата на Общинския съвет ще бъде открита Международна научна конференция на тема „Религия и образование. История, традиции и съвременни тенденции”, която ще се проведе до 17 ноември. ***От 10.30 часа в заседателна зала на Общината Областен информационен център (ОИЦ) – Велико Търново ще проведе информационна среща на тема \"Възможности за финансиране от Европейските структурни и инвестиционни фондове (ЕСИФ)\". ***От 15.30 часа в Община Силистра ще се играе кукленият спектакъл „Таласъмът Тропалан“. ***От 9.00 часа в зала „Май“ ще се състои редовно заседание на Общински съвет – Сливен. ***От 15.00 часа в РУО – Сливен ще се състои кръгла маса за представяне на добър опит за ползите от образователната интеграция и работата по Механизма за обхващане и включване в образователната система на деца и ученици в задължителна предучилищна и училищна възраст. ***От 18.00 часа пред паметника на Хаджи Димитър ще започне протестно шествие срещу социалната несправедливост. ***От 19.00 часа в салона на ДКТ-Сливен ще се състои премиерата на постановката за възрасти „Цъфнали очи“. ***От 13.00 часа Общинският съвет ще проведе заседание. ***От 10.00 часа в РБ „Захарий Княжески“ ще започне Десети международен клавирен конкурс „Класика и съвременност“. ***От 11.30 часа в пресклуба на БТА в Стара Загора ще се състои пресконференция на Община Стара Загора, ТПП-Стара Загора, РИО и Клуб на работодателя. ***От 14.00 часа в зала 33 на Регионален исторически музей ще се проведе Регионален кръг на викторината „140 години българска армия” с участието на ученици от средните училища на област Стара Загора. ***От 18.00 часа в Арт фоайе на Радио Стара Загора библиотека \"Родина\" представя Елена Чамуркова и романа й \"Обществена поръчка\".***От 19.00 часа в Оперния театър ще се играе постановката „Турандот“. ***От 19.00 часа ще бъде официално открит оперния сезон на Старозагорската опера. ***От 16.00 часа в конферентната зала на хотел „Идол“ председателят на Българската търговско-промишлена палата Цветан Симеонов, съвместно с Търговско-промишлена палата-Търговище ще проведе среща-дискусия с местния бизнес, областните и общински власти и медии.       ***От 09.30 часа Окръжен съд – Шумен ще заседава по делото „Хитрино“. ***От 15.00 часа в залата на Комплекса за социални услуги за деца и възрастни се организира интерактивно занимание „Открит урок по доброта“. ***От 18.00 часа в Арт галерия  \"Стойчев\" ще бъде открита изложба живопис на Дона Неделчева.", "date": "2018.11.15", "title": "Предстоящи събития в страната за 15 ноември "}
{"url": "http://www.cross.bg/evfimiya-svetite-zashtoto-1589131.html", "text": "/КРОСС/ Когато нечестивите царе Диоклетиан и Максимиан повдигнали жестоко гонение против Божията Църква и тя била връхлетяна от бури като кораб в развълнувано море, близо до град Едеса [1] живеели в уединение като в тих пристан двама благочестиви и добродетелни мъже - Гурий и Самон. Възпитани в този град, те не пожелали да живеят в него заради суетата и беззаконията му, а го напуснали и като се отстранили от нечестивите хора, се устремили към Единия Бог, вярвайки в Него и усърдно служейки Му ден и нощ. И не просто сами неотклонно работели за Господа, но наставлявали в това, когото можели, като отвръщали от безбожното идолопоклонство и довеждали при истинския Бог много езичници. Като научил за това, представителят на римските царе в Едеса воеводата Антонин заповядал незабавно да хванат Гурий и Самон, и всички, които следвали тяхното учение. Христовите изповедници заедно с много християни били затворени под стража. После Антонин призовал християните и заповядал всички да се подчинят на царското повеление и да принесат жертва на идолите. Но нито един не пожелал да стане отстъпник от своя Господ. Тогава наместникът заповядал да бъдат бити, но после решил, че ако склони наставниците им към идолослужение, лесно ще убеди и останалите по техния пример да направят същото. Затова оставил за мъчения само предводителите на Христовото стадо - светите Гурий и Самон, а другите заповядал отначало да бъдат бити, после пратени по домовете им, като с това искал да се покаже милостив. Той призовал двамата свети изповедници на съд и им казал:- Нашите велики царе ви заповядват да се поклоните на великия бог Дий[2] и да принесете жертва в неговия храм.Свети Самон отговорил:- Няма да отстъпим от истинската вяра, заради която очакваме да се сподобим с безсмъртен живот - няма да се поклоним на дело на човешки ръце.Тогава Антонин казал:- Въпреки всичко, трябва да изпълните заповедта на царете.- Никога няма да се откажем от светата и непорочна наша вяра - отвърнал светиГурий - и няма да отстъпим пред злата и пагубна човешка воля. Ние изпълняваме волята на нашия Господ, Който е казал: \"който Мене признае пред човеците, ще призная и Аз него пред Моя Отец Небесен; а който се отрече от Мене пред човеците, и Аз ще се отрека от него пред моя Отец Небесен.\"[3]Тогава съдията ги заплашил със смърт, но свети Самон смело му казал:- Мъчителю! Ако изпълняваме волята на нашия Създател, няма да умрем, а ще живеем вечно. А ако се покорим на царското повеление, дори и да не бъдем убити от тебе, ще погинем.Като чул това, Антонин заповядал да ги хвърлят в мрачна тъмница.По това време в Едеса пристигнал управителят на областта Музоний, когото царете изпратили нарочно, за да изтребва християните. Той извел светите мъченици от тъмницата, изправил ги пред себе си и казал:- Повелението на царете на цялата земя е да принесете вино и тамян на олтара на Дий. Ако не сторите това, ще ви накарам да претърпите всякакви мъчения - с удари ще натроша тялото ви, ще ви окача за нозете и ръцете, ще разкъсам ставите ви. Ще изобретя и нови мъчения, нечувани от никого, и вие не ще ги понесете.На всичко това свети Самон отговорил така:- Повече се боим от незаспиващия червей и от неугасимия огън, приготвени за всички отстъпници от Господа, отколкото от мъченията, които изреди, защотоТози, на Когото принасяме духовна жертва, първо ще ни укрепи в мъченията и ще ни направи непобедими, а после ще ни избави от твоите ръце и ще ни засели в светли обители, където е жилището на всички, които се веселят в Него. Не се страхуваме от твоите заплахи, защото ти се въоръжаваш само против тялото, а не можеш да повредиш на душата, която, докато живее в тялото, само ще се очиства и просвещава от телесните страдания. \"Затова ние не падаме духом; макар външният ни човек и да тлее, но вътрешният от ден на ден се подновява.\"[4] Затова \"с търпение\" ще \"изминем предстоящото нам поприще\"[5].Управителят отново казал:- Оставете вашето безразсъдство, послушайте съвета ми - отстъпете от своето заблуждение и изпълнете царското повеление, защото няма да понесете мъченията, които съм приготвил за вас.Свети Гурий отговорил:- Ние не се заблуждаваме, както ти мислиш, и няма да послушаме твоя безумен съвет да се подчиним на царската воля. Няма да се покажем толкова малодушни и безумни, че да се уплашим от твоите мъчения и с това да прогневим нашияГоспод. Ние сме раби на Онзи, Който ни е явил богатството на благостта Си и е положил душата Си за нас. Как и ние да не се държим о Него дори до кръв? Ще бъдем мъжествени, укрепявани от Христа Иисуса, ще бъдем непоколебими пред всички вражески хитрини, докато не повалим врага, който въстава против нас.Като видял тяхната непоколебимост във вярата, мъчителят пристъпил към изтезанията. Той заповядал да повесят светиите, като вържат ръката на единия за ръката на другия, а на нозете им да окачат тежък камък. Така те висели от третия до осмия час, а през това време управителят съдел другите.После той запитал светиите дали са съгласни да изпълнят царската заповед, за да избегнат мъченията. Но те твърдо продължили да изповядват истинската вяра.Тогава мъчителят заповядал да ги отвържат и да ги хвърлят в тясна тъмница, в която никога не прониквала дневна светлина и свеж полъх. Те прекарали там от първия ден на август до деветия ден на ноември. С оковани в дървени стеги нозе, те понасяли жестоки страдания, глад и жажда, но не преставали да възнасят благодарение на Бога.След тежкото и продължително пребиваване в тъмницата те отново били изведени на съд при управителя. Свети Гурий бил вече едва жив, изнемогнал от страданията, глада и жаждата в затвора, а свети Самон изглеждал здрав.Управителят попитал:- Не ви ли омръзна толкова време да стоите в тъмница? Не смекчихте ли ожесточените си сърца, за да послушате разумния съвет да почетете нашите богове и да избегнете това тежко положение?Светите отговорили:- Това, което ти казахме преди, повтаряме и сега: няма да отстъпим от нашия Господ Иисус Христос. Мъчи ни, както искаш.И тогава мъчителят наредил да отведат свети Гурий в тъмница, защото бил много болен. Той не искал да го мъчи веднага, за да не ускори смъртта му и да не изгуби надежда все някога да го склони към своето нечестие. После заповядал да повесят свети Самон надолу с главата, вързан за единия крак, а на другия да окачат желязна тежест. В такова положение светият висял от втория до деветия час на деня. Воините около него със съчувствие го увещавали да се подчини на царската повеля и да се избави от тежкото мъчение. А той не им отговарял нищо, но от дълбините на сърцето си се молил на Бога и си спомнял чудесата Му:- Господи Боже мой, без Чиято воля и птицата \"няма да падне на земята\"[6], Ти в утеснение си давал простор на Давидовото сърце[7] и си показал пророк Даниил по-силен от лъвовете[8]. Ти знаеш немощта на нашето естество, виждаш битката, която се надига срещу нас, защото врагът напразно се опитва да отнеме достоянието Ти. Но като ни погледнеш с милостивото Си око, опази в нас неугасимия светилник на Твоите заповеди, с Твоята светлина изправи стъпките ни и ни сподоби да се наслаждаваме на небесното блаженство, защото си благословен во веки веков.Докато страдалецът се молел така, един бързописец записвал думите му. После управителят заповядал да го отвържат.Но светият не могъл да стои на нозете си, защото ставите на колената и бедрата му излезли от местата си. Тогава по заповед на мъчителя го отнесли в тъмницата и го положили редом със свети Гурий.На петнадесети ноември управителят Музоний станал по време на третата стража (между полунощ и изгрева на слънцето) и тръгнал със свещи и оръженосци към палатата на съда. Той гордо седнал на съдийското място и заповядал да му доведат светиите. Свети Самон вървял, подкрепян от двама воини, опирайки се на двете си ръце и куцайки, защото нозете му излезли от ставите. А свети Гурий бил носен, защото не можел да стъпва - нозете му били премазани от стегите, покрити с рани и гной. Управителят ги погледнал и заговорил:- Имахте достатъчно време да помислите кое е по-добре да изберете - живота или смъртта? Кажете какво решихте? Не ви ли стигат изтезанията и не пожелахте ли да изпълните повелението на царете, за да останете живи и да се насладите на благата на света?Светиите отговорили:- Обмислихме и избрахме онова, което ще ни е от полза - избрахме смъртта за Христа, като пренебрегнахме живота в суетния свят. Стига ни и отминалото време, през което се нагледахме на залязващата дневна светлина - сега нашите души желаят да преминат към незамръкващия ден.Управителят казал:- Тежко ми е да слушам вашите противни думи. Давам ви полезен съвет - сложете тамян на олтара на Дий и си вървете вкъщи. Ако ли не, веднага ще заповядам да отсекат главите ви.- Няма нужда да говорим много - отвърнали светиите, - ето, ние сме пред тебе.Направи веднага това, което искаш, защото не ще престанем да твърдим, че сме раби на нашия Господ Иисуса Христа, само на Него Единия се покланяме и отхвърляме идолопоклонството.Тогава управителят се разпоредил да бъдат посечени с меч.Като чули това, светиите се зарадвали, че скоро ще се освободят от телата и ще преминат при своя Господ. А управителят заповядал на палача да ги качи в една колесница, да ги отведе далеч извън града и там да ги обезглави. Светиите били изведени от града през северните порти и никой от гражданите не научил за това, защото всички още спели дълбок сън. Воините спрели до една планина околоЕдеса и наредили на палача да изпълни заповедта. Светиите измолили малко време за молитва, горещо се помолили и накрая казали:- Боже и Отче на нашия Господ Иисус Христос, приеми с мир душите ни!А свети Самон се обърнал към палача:- Изпълни каквото ти е заповядано.И тогава, на разсъмване, изповедниците преклонили светите си глави под меча и били обезглавени. Като научили за кончината на светите мъченици, вярващите взели светите им мощи и ги погребали с почести.[9]След много години нечестивият цар ЛикинийРечник[10], като се отделил от Константин Велики, повдигнал гонение против християните в Никомидия. Така той нарушил договора си с Константин. Когато дал сестра си за съпруга на Ликиний и го назначил за съуправител на империята, цар Константин поставил условието Ликиний, макар и езичник по вяра, да не притеснява християните и да остави всеки да живее по своята вяра. Но Ликиний не спазил договора, повдигнал гонение против християните и в източните страни подложил на различни мъчения и умъртвил много вярващи.По това време в град Едеса, където пострадали светите мъченици Гурий и Самон, живеел един дякон на име Авив, който обикалял от къща на къща, учел хората на светата вяра и ги убеждавал да бъдат мъжествени в изповядването на Христа. С проповедта си свети Авив обръщал невярващите към Христа, а вярващите увещавал да живеят богоугодно. Като научил за това, градоначалникът Лисаний донесъл с писмо на цар Ликиний, че Авив е изпълнил целия град с християнското лъжеучение, и питал какво ще бъде разпореждането му по този повод. Всъщност той искал да получи право от царя да измъчва християните, защото още не му било заповядано да върши каквото и да е насилие над тях. Царят незабавно му отговорил да предаде Авив на смъртно наказание.Като получил заповедта, Лисаний пратил да намерят светия, за да го подложи на мъчения. Тогава Авив заедно с майка си и роднините си живеел в неизвестна никому къща в града, ревнувайки за разпространението на светата вяра, която тайно насаждал там, където не можел да върши това явно. Докато воините търсели блажения по целия град, той научил за това и вместо да се скрие, излязъл от къщи и започнал сам да ги търси, за да се предаде в ръцете им. На едно място срещнал военачалника Теотекн и му казал:- Аз съм Авив, когото търсите. Отведете ме при този, който ви е пратил.Теотекн кротко го погледнал и му казал:- О, човече, докато никой не е забелязал, че говориш с мене, иди и се скрий, за да не те види някой друг от воините и да не те хване.Авив отговорил:- Ако не ме хванеш ти, аз сам ще ида и ще се явя пред градоначалника и ще изповядам моя Христос пред царете и владиците.Като чул това, Теотекн го завел при Лисаний. Той го запитал за рода и името му. Светецът преди всичко обявил, че е християнин, а после му казал името си и съобщил, че е родом от селото Телсея. Лисаний го уговарял да принесе жертва на идолите и се стараел ту с ласкателства, ту със заплахи да го отвърне от Христа и да го склони към идолослужение. Но свети Авив бил непоколебим като стена и останал твърд в изповядването на Христа.Като видял, че не ще може да го склони към своето нечестие с думи, мъчителят започнал да го принуждава на дело. Той заповядал да повесят и да режат тялото на светеца с железни куки. После отново взел да го уговаря да се поклони на идолите и да принесе тамян на олтара на езическите богове. Но светият твърдо отговорил:- Нищо няма да ме отлъчи от моя Бог, дори и да ме подложиш на десет хиляди пъти по-страшни мъчения.Мъчителят го запитал:- Каква полза имате вие, християните, от мъките заради вашия Бог? Каква изгода имате от това, че телата ви се раздробяват на части и доброволно избирате мъчителна смърт?Мъченикът отговорил:- Мъчителю, ако поискаше наистина да се обърнеш към надеждата за обещаните от нашия Бог въздаяния, без съмнение би казал заедно с Господния апостол: \"страданията на сегашното време не са нищо в сравнение с оная слава, която ще се яви в нас.\"[11]А той се присмял на тези думи и ги сметнал за безумни, бидейки сам безумен.После, като видял, че не може да отвърне доблестния страдалец от ЕдинияИстински Бог, заповядал да бъде изгорен.Извън града бил накладен голям огън и светецът бил отведен на мястото за наказание. Той вървял, радвайки се, че ще стане жертва и всесъжение на Бога.Следвали го майка му и роднините му. Светият ги утешавал и увещавал да не скърбят за него, а да се радват, че отива при Христа и че ще Го моли за тях.После се помолил, отдал на майка си и на познатите си последно целувание, влязъл в пламъка и веднага предал духа си на Господа. Когато огънят угаснал, майка му заедно с други вярващи намерила неповредено тялото на светия си син.Тя го взела, помазала го с миро и го погребала при гроба на светите мъченициГурий и Самон, защото свети Авив пострадал в същия ден, както и светиите, макар и след много години [12]. Когато гонението престанало и възсияла православната вяра, християните построили църква в чест на тримата свети мъченици и положили в нея, в обща гробница, светите им мощи, подаващи изцеления на болните и извършващи много чудеса. От многото тук ще споменем за едно преславно чудо.От изток против гръцкото царство тръгнал обитаващият близо до Персия нечестив варварски народ на еталитите [13]. Те завоювали много градове и стигнали до самата Едеса с намерението да разрушат и превземат и нея. Гръцките царе, които искали да защитят града от враговете и да го освободят от обсадата, събрали много воини и ги изпратили на помощ на Едеса.Като влезли в града, гръцките войски останали там дълго време и го защитавали от враговете. В гръцката войска имало един воин от готското племе. Той отседнал да живее в дома на една целомъдрена вдовица на име София, която имала единствена дъщеря, наречена Евфимия. Майка ù я гледала като зеницата на очите си, пазела девството ù и я наставлявала в благонравие и страх Божий. И тъй като тя била много красива, София се стараела да я скрие от човешки очи и я затворила в една стая, за да не я вижда мъж. Но воинът пребивавал дълго в дома на вдовицата и се случило веднъж да види девицата. Поразен от красотата ù, той пламнал от страст и мислел как да я прелъсти.Той започнал да моли майката да му даде Евфимия за жена, макар в родината си да имал жена и деца, но скрил това, като се престорил, че не е женен, за да получи желаното. София му отказала:- Няма да дам единствената си дъщеря в чужда земя. Ти си чужденец, ще отведеш дъщеря ми в твоята страна, а аз ще остана в голяма скръб, защото освен нея нямам друго дете, което да ме утеши във вдовството ми. Няма да ти я дам, защото не мога да живея, ако не виждам лицето ù.Тогава готът в яростта си започнал да я заплашва:- Ако ти - казал той - не ми дадеш дъщеря си, няма да си тръгна оттук, докато не ти причиня много беди и не те хвърля в най-горчива скръб. Аз съм воин и лесно мога да ти причиня такова зло, каквото пожелая.Но макар да била сама и нямало кой да се застъпи за нея, вдовицата смело му възразявала. После воинът отново започнал ту с ласки, ту със заплахи да я уговаря да му даде дъщеря си за жена. Така той ù досаждал през цялото време, докато живеел в нейния дом. Предлагал ù подаръци, защото не бил беден, купувал за нея и дъщеря ù златни украшения и скъпи дрехи, за да получи желаното, но София не приемала даровете и криела още по-внимателно девойката, за да не я вижда беззаконникът.Веднъж тя му казала:- Чух, че в родината си имаш жена и деца.А той, победен от желанието да има девойката и без страх от Бога, започнал да се кълне, че никога не бил женен, че иска да има за жена и господарка на цялото свое имущество нейната дъщеря. Тогава вдовицата повярвала и накрая склонила да изпълни молбата му и да му даде за жена дъщеря си Евфимия.Тя вдигнала ръце към Бога и казала:- Владико, Отче на сиротите и Съдия на вдовиците, погледни милостиво създанието Си и не оставяй тази девойка, която встъпва в брак с непознат мъж.Не се отвръщай от моето сиротство и не ме оставяй безпомощна, защото, уповавайки се на Твоя благ промисъл, давам дъщеря си за чужденец и Тебе правя свидетел и поръчител на клетвите и обещанията му.Девойката била омъжена за гота и те заживели мирно. Евфимия заченала и преди да роди неприятелите отстъпили от Едеса. Те не могли да я превземат заради войските, които мъжествено защитавали градските стени и упорито се борели с врага, и особено поради това, че молитвите на светите мъченици Гурий, Самон и Авив пазели града. Когато враговете се оттеглили, гръцките войски трябвало да се завърнат обратно и готът също побързал да се върне в родината си. Майката, неутешимо ридаела за разлъката с дъщеря си и се опитвала да я задържи при себе си, като не давала да бъде отведена в чужда земя. Но тя не могла да разтрогне съпружеския съюз, скрепен от закона. Когато лукавият зет се приготвил за път,София завела него и дъщеря си в църквата на светите мъченици Гурий, Самон и Авив, изправила ги пред гробницата им и казала на зет си:- Няма да ти поверя дъщеря си, ако не ми посочиш за поръчители тези светии, пострадали за Христа. Постави ръка на светия им ковчег и се закълни, че не ще причиниш на дъщеря ми никакво зло, а ще я пазиш с любов и уважение.Варваринът сметнал това за нещо маловажно и веднага без страх докоснал честния ковчег и рекъл:- От вашите ръце, светии, приемам тази жена и вас правя мои поръчители и свидетели пред майка ù, че няма да причиня никакво зло на моята съпруга, никога няма да я оскърбя, ще я пазя с любов и уважение до края.Така говорил беззаконникът и при това се кълнял в Бога, като не мислел и не се боял, че Бог Господ на отмъщенията ще му въздаде според делата и ще го погуби заради лукавството му. След клетвата на зет си майката със сълзи казала на светите мъченици:- След Бога на вас, свети мъченици, поверявам дъщеря си и с вашето поръчителство я давам на този чужденец.Те се помолили, отдали си последно целувание и се разделили. Вдовицата се завърнала у дома, а варваринът и Евфимия тръгвали на път. При това воинът дори освободил своя роб, за да не стане известна неговата тайна в дома му.Когато изминали целия път и наближили дома на гота, той с голяма жестокост се обърнал към жена си като към враг.Забравил любовта си към нея и потъпкал клетвите, той свалил скъпите ù одежди и златните украшения и я облякъл бедно като пленница и робиня, а после извадил меча си и наредил:- Ако искаш да останеш жива, влез в дома ми и на никого не казвай за това, което се случи между нас. Отговаряй, че си пленница, защото имам в дома си жена и деца, а ти ще бъдеш нейна робиня и ще ù се подчиняваш във всичко като на своя господарка. Ако разкажеш на нея или на някой от роднините ми, че съм се оженил за тебе, ще умреш от моя меч.Измамена и оскърбена от злия варварин, Евфимия му казала:- Такава ли е твоята любов? Така ли изпълняваш обещанията си? Това ли са твоите клетви и намерението ти - мене, твоята съпруга, да направиш пленница, и от свободна да ме превърнеш в робиня? Заради теб оставих майка си, роднините и отечеството си и те обикнах нелицемерно, доверявайки се на думите ти, които потвърди с клетви. А ти ми въздаваш за любовта с ненавист, вместо съпруг и приятел стана за мен варварин, враг и мъчител и ме отведе в чужда земя, за да ме погубиш.Тя вдигнала очи към небето и въздишайки от дълбините на сърцето си, горчиво заплакала и викнала към Бога:- Боже на моите родители, виж бедата ми, чуй въздишките ми и приеми моята молитва! Виж какво прави с мене този клетвопрестъпник и ме избави от беди по молитвите на Твоите свети угодници, пострадали заради Тебе. О, свети мъченициГурий, Самон и Авив! Вас призовавам сега: помогнете на мене, падналата в неочаквано бедствие, защото, като се надявах на вас, тръгнах след този варварин. Отмъстете му заради мене и ме избавете от бедата.Докато горчиво ридаела и се молела в сърцето си, влезли в дома на гота. Като видяла Евфимия и забелязала красотата ù, жена му пламнала от ревност, защото заподозряла беззаконното съжителство на мъжа си и започнала да го разпитва:- Коя е тази девица и откъде си я довел?А той отговорил:- Тя е пленница, доведох я от Едеса, за да ти бъде робиня.Жената възразила:- Красотата на лицето ù я показва не робиня, а свободна.- Макар и в страната си да беше свободна, както разкрива ликът ù, сега тя е твоя робиня - отвърнал варваринът.От страх Евфимия не можела да каже нищо и мълчаливо се подчинявала на жената на гота, като ù служила както робиня - на своята господарка. Тя не знаела какво да стори, за да се избави от застигналата я беда. И живеела като робиня, но винаги имала в ума си светите мъченици и със сълзи зовяла към тях:- Побързайте да ми помогнете, светии, побързайте да ми сторите милост и не оставяйте без внимание извършеното над мен поругание и измама.А нейната господарка, изпитвайки ревност в сърцето, била много жестока и безжалостна към нея. Тя ù наредила да изпълнява най-тежката работа и по всевъзможни начини я измъчвала.Най-лошото било, че никога не пожелала да разговаря с нея, а и Евфимия не знаела готския език и не могла да разкаже на господарката нищо за себе си. Пък и се опасявала готът да не я убие, ако направи това.След известно време жената на гота разбрала, че Евфимия е непразна, и пламнала с още по-голяма ревност. С още по-люта ярост тя ù давала най-тежката работа, като се надявала така да я умори. Когато дошло време, Евфимия родила младенец от мъжки пол, който по лице приличал на гота, неговия истински баща. Жената на варварина видяла, че младенецът прилича на съпруга ù, преизпълнила се със страшен гняв и започнала да мисли как да го убие. Тя казала на мъжа си:- Защо отричаш, че познаваш тази девица? Нейният младенец явно изобличава какво си сторил, защото е пълно твое подобие.Но готът отново взел да отрича и казал:- Това не е истина, никога не съм съжителствал с нея. Ти имаш власт над нея и прави с нея каквото искаш, защото тя е пленница и твоя робиня.Тогава злата жена намислила да отрови младенеца. Скоро тя приготвила смъртоносна отрова, пратила Евфимия по някаква работа и когато детето останало само, сложила отровата в устата му и то умряло. Когато се завърнала от работа, майката видяла мъртвия младенец и се преизпълнила с неизразима скръб, като се терзаела в сърцето си от горчива мъка по него. Тя не знаела каква е причината за внезапната му смърт, защото, когато господарката му дала отровата, в стаята нямало никого. Но като го приготвяла за погребение, Евфимия видяла, че от устата на детето тече отрова. Тогава си спомнила, че господарката ù вече два пъти заплашвала да я погуби заедно с детето ù и се досетила кой е виновен за смъртта му. Тя взела малко вълна, изтрила отровата около устата му, скрила я п ри себе си, без да открива тази тайна на никого, и погребала детето.След няколко дни готът повикал приятелите си на вечеря, а Евфимия прислужвала на трапезата. Дошло време да подаде чаша на госпожата и желаейки да узнае наистина ли тя е отровила детето, Евфимия взела вълната, с която избърсала устата му, тайно я потопила в питието, после я извадила, изстискала я в чашата и подала виното на господарката си. Без да подозира нищо, господарката изпила чашата и така нещастието се обърнало върху нея, защото още същата нощ тя внезапно починала и така паднала в ямата, която сама изкопала. На сутринта готът станал, видял жена си мъртва и се ужасил от неочакваната ù смърт. Цялата къща се изпълнила с плач, събрали се всички роднини, приятели и съседи и скърбели за нея.А после направили разкошен гроб и тържествено положили мъртвата в него. Когато изминали седем дни след погребението, сродниците ù си спомнили за доведената от Едеса девица и започнали да приказват:- Само тази пленница, която винаги беше враждебна към нашата сродница, е виновна за внезапната ù смърт.Те се опълчили против Евфимия и искали да я отведат на съд пред управителя на областта, за да изтръгне от нея с мъчения как е умъртвила господарката си. Но тъй като управителят отсъствал, те променили намерението си и решили да я погребат жива заедно с умрялата ù господарка. Те отворили гроба и я положили при трупа, който вече издавал смрад и гъмжал от червеи, за да умре там от насилствена смърт.Кой може да опише скръбта на Евфимия, нейната печал, страх и трепет, нейния ужас, ридание и плач? Нека някой само си представи страха на живия човек, затворен в гроба заедно със смраден труп, страха от мъртвеца, зловонието, тъмнината и гробната теснота, червеите, диханието на смъртта и неизказаното страдание! Пребивавайки в такова утеснение, Евфимия в мъката на сърцето си неспирно викнала към Бога от гроба, както някога пророк Иона от утробата на кита:- Господи Боже на небесните сили, Който седиш на херувими и виждаш бездните,Ти виждаш мъката на моето сърце и теснотата в този тъмен и смраден гроб. Ти знаеш, че заради Твоето име бях дадена на беззаконния гот, защото с Твоето име се кълнеше, когато ме взе за съпруга. Помилуй ме заради святото Си име. Ти умъртвяваш и съживяваш, сваляш в преизподнята и изваждаш[14]. Избави ме от тази горчива смърт и ме изведи от този гроб като от преизподня, защото си силен да възкресиш и мъртви и можеш да изведеш от смъртните врата и мене, живата, докато пребивавам близо до смъртта. Помилуй ме, Владико, заради светите мъченици Гурий, Самон и Авив, защото тяхната кръв и смърт заради Тебе си приел като чиста жертва. О, свети мъченици! Моят враг посочи вас като поръчители пред майка ми, затова ме спасете.Докато се молела в мъката на душата си, се явили трима светоносни мъже, сияещи като слънце - светите мъченици Гурий, Самон и Авив. Смрадта от гроба веднага изчезнала и Евфимия усетила неописуемо благоухание, което идвало от тях.Те ù казали:- Ободри се, дъще, и не се бой, скоро ще получиш спасение.Сърцето на Евфимия се насладило и от пресветлото видение на светиите, и от утешителното им слово. Преизпълнена с радост, тя се унесла в сладък сън.Докато спяла, тя била взета от гроба от невидимата всемогъща Божия сила, пренесена в църквата на светите мъченици Гурий, Самон и Авив в Едеса и положена в честния им ковчег. Било нощ и в църквата се извършвало обичайното утринно служение. Когато се пробудила, тя отново видяла светите мъченици, които ù казали:- Радвай се, дъще, и познай къде си сега. Ето, ние изпълнихме обещаното, иди с мир при майка си.Като казали това, те станали невидими. Евфимия се изправила и се огледала. Щом видяла църковните стени, иконите, свещите, честния гроб на светите мъченици и при това чула пеенето на клириците, тя се убедила, че се намира в Едеса, в храма на своите закрилници - светите Христови мъченици Гурий, Самон и Авив.Тогава се изпълнила с неописуема радост и веселие и като прегърнала с любов гробницата на светиите, със сълзи благодаряла на Бога и неговите раби за оказаната ù милост и възклицавала:- \"Нашият Бог е на небесата (и на земята); върши всичко, що иска\"[15], пратил е от небесата и ме е спасил. Благословен Господ, спасяващ ония, които Му се надяват: \"вечер настъпва плач, а сутрин - радост\"[16].Докато с радостни сълзи говорела това и много друго, презвитерът чул думите ù и плача и се приближил към нея:- Коя си и защо плачеш? - попитал той.Тя му разказала подробно всичко - как била дадена на гота край ковчега на светиите, какво претърпяла от клетвопрестъпника, как вчера била затворена в гроба и по време на молитвата ù се явили светите мъченици, които я пренесли от готската земя в тази църква. Презвитерът слушал това и се ужасявал, дивейки се на великата Божия сила. Впрочем, той още не можел напълно да повярва на думите ù и казал:- Коя е майка ти?Като научил, че това е вдовицата София, презвитерът веднага пратил да я повикат в църквата. Без да знае нищо, майката веднага дошла и като видяла дъщеря си, застанала до гробницата на светите мъченици, облечена в бедни одежди, изпаднала в ужас от неочакваната гледка. Тя се приближила, прегърнала я и заплакала. Плакала и Евфимия и двете не могли да промълвят нито дума.Дълго стояли така и накрая майката промълвила:- Как се оказа тук, дъще моя, и защо си облечена в такива вехти одежди?Тогава Евфимия ù разказала подробно какво претърпяла в чуждата земя от лукавия си мъж, как вчера била затворена в гроба и по чуден начин била спасена и пренесена от явилите ù се свети мъченици Гурий, Самон и Авив. Майчиното сърце се късало от жалост и всички присъствуващи в храма много се удивлявали и прославяли всемогъщата сила и милост Божия. София паднала пред гробницата на светите мъченици и възнесла високо благодарение на Бога и Неговите светии.Целия ден майката и дъщерята останали в църквата, като се молели и благодарели на Бога и с любов и усърдие прегръщали и целували ковчега на светите мъченици.Късно вечерта те се завърнали радостни у дома, прославяйки Бога.На сутринта мълвата за чудото обиколила града. Отвред в дома на вдовицата идвали нейни роднини и съседи и се ужасявали на това, което им разказвала Евфимия. Всички хвалели името Господне и величаели и прославяли помощта на светите мъченици.София и дъщеря ù живеели богоугодно остатъка от живота си. Те разказвали на всички за милостиво явената им сила Божия. Евфимия казвала: \"десницата Господня твори сила!\", десницата Господня ме пренесе от готите в Едеса, \"Няма да умра, но ще живея и ще разгласям делата Господни\" [17]. А на гота клетвопрестъпник Бог отмъстил по следния начин.След известно време същият нечестив народ, който преди воювал против гърците в съюз с персите, пак нахлул в гръцката земя и се опитал да превземе Едеса.Поради това гръцките императори отново пратили войска в града. С нея дошъл и същият варварин, който с хитрост и лъст отнел от София дъщеря ù. Той не знаел нищо за станалото чудо и мислел, че Евфимия е умряла, затворена в гроба на мъртвата му жена, затова без смущение дошъл в дома на София като при своя тъща. Като го видяла, тя скрила Евфимия в една стая, а после го приела и се престорила, че се радва на пристигането му. След това събрала всички свои роднини и съседи и в тяхно присъствие взела да го разпитва:- Как Бог ви помогна да изминете пътя си? Да не би дъщеря ми, бидейки непразна, да се е разболяла по пътя, и как е родила? Много тъгувах за нея и се страхувах да не ù се случи нещо лошо.Готът отговорил:- По твоите молитви Бог ни помогна да пристигнем благополучно. Дъщеря ти е здрава и роди момче. Тя ти праща поздрави и ако не ни бяха заповядали тъй бързо да тръгнем на път, и тя щеше да дойде с мен и с младенеца, за да ти достави утешение. Впрочем, тя ще дойде в по-подходящо време.При тези думи София се разгоряла от справедлив гняв заради лъжата на злия човек и като разкъсала одеждите си, викнала високо:- Лъжлив и лукав убиец, какво си направил с дъщеря ми?Тя извела Евфимия от вътрешните стаи, изправила я пред гота и казала:- Познаваш ли тази девица и знаеш ли къде си я затворил, клетвопрестъпнико? Ти я предаде на смърт, беззаконнико!Щом видял Евфимия, мъжът затреперил, онемял и не могъл да каже нито дума, сякаш бил мъртъв. Тогава роднините и съседите на вдовицата го хванали, затворили го в стаята и останали да пазят пред вратите. Майката и дъщерята повикали писар и разказали всичко, което се случило с тях, без да пропускат нищо от това предивно чудо. После се отправили при епископа на града, блажения Евлогий, предали му записаното и съобщили за злия и лукав гот. Като прочел записките, епископът веднага събрал клира си и отишъл при воеводата, командващ гръцката войска. Той заповядал да прочетат пред него писмото на вдовицата и дъщеря ù, в което било подробно описано предивното чудо на светите мъченици.Воеводата изслушал с внимание написаното и се изпълнил с благоговеен ужас от славното чудо, а всички присъствуващи били обзети от страх. Воеводата заповядал незабавно да му доведат гота. Довели и София, и Евфимия.По това време в двора се събрали много хора, мъже и жени, и той заповядал отново да прочетат писмото. После попитал варварина дали е истина написаното.Той отговорил, че всичко е истина и няма никаква лъжа. Тогава воеводата му казал:- Окаяни убиецо! Как не се побоя от Бога и от страшния Му съд и не се уплаши от клетвата, дадена на гроба на светите мъченици, които направи свидетели и поръчители на своите обещания? Защо не пощади девойката, която прелъсти с хитростта си? Сега приеми заслужено наказание за делата си.И заповядал да му отсекат главата. Боголюбивият епископ усърдно молел воеводата да не наказва гота със смърт, а да му окаже милост и да го остави жив, за да прославя Божието величие.Но воеводата му отвърнал:- Боя се да помилувам човек, който е извършил такова голямо злодеяние, за да не разгневя светите мъченици, които този клетвопрестъпник оскърби.И по заповед на воеводата готът бил обезглавен. Така този окаян човек получил възмездие, а Бог се прославил в светиите Си. От нас, грешните, Нему да бъде слава, чест и поклонение, сега и всякога и во веки веков. Амин.[1] Едеса - град в Македония.[2] Дий или Юпитер по вярванията на езичниците римляни бил най-висшият бог и баща на боговете.[3] Мат. 10:32, 33.[4] II Kop. 4:16.[5] Евр. 12:1.[6] Мат. 10:29[7] Пс. 4:2[8] Дан. 6-18; гл. 14:32.[9] Мъченическата кончина на светите Гурий и Самон била около 293-306 г.[10] Ликиний - управител на източната половина на Византийската империя от 307 до 324 г.[11] Рим. 8:18.[12] Мъченическата кончина на свети Авив била през 322 г.[13] Еталити - така се наричало племето на хуните, които живеели в пределите на днешенАфганистан.[14] Изразът е от 1 Царств. 2:6.[15] Пс. 313:11.[16] Пс. 29:6.[17] Пс. 117:16, 17. ", "date": "2018.11.15", "title": "Св. мчци Гурий, Самон и Авив. (Начало на Рождественския пост)"}
