{"url": "http://www.cross.bg/putya-devin-zaradi-1580653.html", "text": "/КРОСС/ Заместник-министърът на регионалното развитие и благоустройството Валентин Йовев инспектира днес свлачищата в Община Девин заедно с кмета Красимир Даскалов. Те огледаха свлачището на пътя Кричим – Девин, който е алтернативен за пътуване към Смолян заради свлачищния процес на пътя Асеновград – Смолян. По него продължава работата на алпинистите за обрушване на ската, която при необходимост ще продължи и утре.                        За отводняване на пътя Кричим – Девин утре при разклона за с. Осиково ще бъде поставена допълнителна тръба за оттичане на водата. От стичането й по ската заради валежите и затлачването на водостоци от падналата скална маса има заливане на пътя, което също затруднява трафика.Заместник-министърът и кметът направиха оглед на свлачището в с. Михалково, което засегна републиканския път, който е предвиден за ремонт. Те инспектираха и пътя за с. Чуруково, който заради обилните валежи е сериозно компрометиран.", "date": "2018.08.02", "title": "Зам.-министър Йовев инспектира свлачищата в Община Девин"}
{"url": "http://www.cross.bg/svetyat-korset-tumnoto-1580631.html", "text": "/КРОСС/ Почитателка на киберпънка от Китай откри начин как да накара гърдите си да светят в тъмното. Блогърката Наоми Ву си изработила корсет с вградени оптични влакна, които облъчват силиконовите ѝ импланти.Тунингованата изобретателка се вдъхновила от порнографско видео, в което главната накарала гърдите си да светят с помощта на мощни фенери. За още по-голям киберпънк ефект, Ву монтирала в ботушите си двойка прожектори, които излъчват различни надписи в краката ѝ.Специално за феновете на сияещите в тъмното прелести и ръчния труд китайката е публикувала видео с инструкции как се изработва футуристичният корсет\n\t\t\t\t\t", "date": "2018.08.02", "title": "Китайка изобрети светещи...гърди (видео)"}
{"url": "http://www.cross.bg/bulgariya-fandukova-remonta-1580644.html", "text": "/КРОСС/ Столичният кмет Йорданка Фандъкова очаква до средата на август да приключат строителните работи по изграждане на нов релсов път на бул. „България” и да бъде пуснат за движение трамвай № 7, съобщи БТВ.Веднага след пускането на трамвая ще започне работа по преасфалтиране на бул. „България” от бул. „Акад. Иван Гешов” до бул. „Гоце Делчев”.„Имаме готовност за цялостно преасфалтиране на бул. „България“, но ще работим поетапно”, каза Фандъкова при проверката на ремонта на трамвайния релсов път и подлеза на бул. „България” при кръстовището с бул. „Акад. Иван Евстатиев Гешов”.На проверката присъства и заместник-кметът на София по направление транспорт Евгени Крусев.„Със завършването на ремонта на релсовия път целим цялостното трамвайно трасе по бул. „България” да бъде обновено и да осигурява по-бързото придвижване с градски транспорт. Ремонтираме и подлеза, който е един от най-големите и в най-тежко състояние”, посочи също Фандъкова, цитирана от пресцентъра на Столичната община.Монтиран е нов окачен таван, осветление, ще бъде изградено и ново видеонаблюдение, възстановени са облицовките по стените, ремонтирани са подовите настилки, гранитните стъпала и бетоновите рампи, частично са монтирани нови каменни облицовки по бордовете, както и предпазен парапет. Ще бъде направено ново озеленяване.По време на ремонта на бул. „България” не се предвижда да се затваря за движение булевардът изцяло, автомобилите ще се движат в едното платно двупосочно. „Планираме цялостно преасфалтиране, но ще се работи поетапно, за да не се блокира движението по един от най-натоварените булеварди”, отбеляза кметът на София.„Ако работата по преасфалтирането на пътното платно в посока кв. „Бояна” приключи преди края на август, ще асфалтираме и другото пътно платно. Ако не успеем, ще оставим тази част за следващата година, защото не можем да си позволим през септември да бъде блокиран бул. „България”, допълни Фандъкова.", "date": "2018.08.02", "title": "До средата на август се очаква да пуснат трамвай № 7 по бул. „България”"}
{"url": "http://www.cross.bg/danutzi-kompanii-apple-1580633.html", "text": "/КРОСС/ Южна Корея, обяви плановете си да наложи нови данъци на Apple, Amazon, Google и други световни технологични компании, съобщава \"Корея Таймс\".Локално базирани компании се оплакват, че е несправедливо чуждестранните компании да плащат малко или никакви данъци в страната, заявявайки, че това създава \"обратна дискриминация\" срещу местните марки. Samsung се бори да се конкурира с Apple и китайските марки, признавайки разочароващите продажби на свой водещ смартфон.\"Корея Таймс\" съобщава, че правителството планира бързо да въведе ново законодателство:Местни компании от години настояват правителството да обложи чуждите компании в Корея. Ах Йонг-санг, политически съветник на управляващата Демократическа партия на Корея коментира, че настоящият закон улеснява \"избягването на данъци\" от компании, установени извън страната.Този ход е подобен на наблюдаващото се в Европа, където има същите възражения, че Apple не плаща данъци върху местни продажби. Компанията успява да реализира всичките си европейски приходи от продажби в Ирландия, където има спорен договор с правителството да плати много ниска данъчна ставка.Впоследствие бе установено, че ирландското правителство е нарушило закона, като е предложило намалена данъчна ставка, а Apple е в процес на връщане на данъци в размер на 13 млрд. долара и обжалвания.Италия обвини Apple, че не са декларирали повече от 1,3 млрд. долара доходи от търговия на дребно, а производителят на iPhone впоследствие се съгласи да плати 347 млн. долара данъци върху тези продажби.  ", "date": "2018.08.02", "title": "Южна Корея планира нови данъци за световни технологични гиганти"}
{"url": "http://www.cross.bg/sgradi-zhilishtni-zastroena-1580634.html", "text": "/КРОСС/ Най-много нови сгради се строят в областите Пловдив, София (столица), Варна, Бургас. Това показват данни на Националния статистически институт (НСИ).Според тях през второто тримесечие на 2018 г. в област Пловдив е започнало строителството на 156 жилищни и 77 други сгради; София (столица) - 188 жилищни, 7 административни и 34 други сгради; Варна - 125 жилищни, 3 административни и 39 други сгради; Бургас - 101 жилищни и 42 други сгради.През второто тримесечие на 2018 г. е започнал строежът на 1 128 жилищни сгради с 6 195 жилища в тях и с 812 169 кв. м обща застроена площ, на 25 административни сгради/офиси с 26 136 кв. м разгъната застроена площ (РЗП) и на 724 други сгради с 545 449 кв. м РЗП.Спрямо предходното тримесечие започнатите жилищни сгради се увеличават с 56%, жилищата в тях - с 49%, а общата им застроена площ - със 70,5%. Започнатите административни сгради също са повече (с 38,9%), както и общата им застроена площ - с 15,5%. Броят на започнатите други видове сгради нараства с 55%, а тяхната РЗП - с 27,2%.В сравнение с второто тримесечие на 2017 г. започнатите нови жилищни сгради намаляват с 11,9%, но жилищата в тях се увеличават с 61,2%, както и разгънатата им застроена площ - с 54,4%. Броят на започнатите административни сгради е без промяна, докато тяхната РЗП нараства над два пъти. Започнатите други видове сгради намаляват с 43,3%, а разгънатата им обща застроена площ - с 31,7%.През второто тримесечие на 2018 г. местните администрации са издали разрешителни за строеж на 1 476 жилищни сгради с 8 178 жилища в тях и 1 023 667 кв. м разгъната застроена площ, на 32 административни сгради/офиси с 34 350 кв. м РЗП и на 1 274 други сгради с 959 613 кв. м РЗП.Спрямо предходното тримесечие издадените разрешителни за строеж на жилищни сгради се увеличават с 27%, жилищата в тях - с 30,9%, а общата им застроена площ - с 25,5%. При броя на издадените разрешителни за строеж на административни сгради и на други сгради също се наблюдава нарастване съответно с 23,1 и 24,2%, а общата им застроена площ е повече с 3,8 и 50,3%.В сравнение с второто тримесечие на 2017 г. издадените разрешителни за строеж на нови жилищни сгради намаляват с 10,4%, но броят на жилищата в тях се увеличава с 40,6%, а разгънатата им застроена площ - с 31%. Издадените разрешителни за строеж на административни и други видове сгради са по-малко съответно с 20 и 35,3%. Същевременно РЗП на административните сгради намалява с 53,6%, докато на другите сгради е с 1,2% повече.Най-голям брой разрешителни за строеж на нови жилищни сгради са издадени в областите Пловдив - 223, София (столица) - 216, Варна - 133, и София - 125. Най-много жилища предстои да бъдат започнати в областите София (столица) - 3 168, Пловдив - 1 319, Варна - 713, и Кърджали – 501. ", "date": "2018.08.02", "title": "НСИ:През първото тримесечие на годината са  издадени 1 476 разрешителни за строеж на жилищни сгради"}
{"url": "http://www.cross.bg/vodorasli-neobichaiino-more-1580635.html", "text": "/КРОСС/ Силните горещини доведоха до необичайно буен цъфтеж на токсични водорасли в Балтийско море и в езерата на Финландия.Бумът на синьо-зелени водорасли, наричани още цианобактерии, се дължи на голямото количество хранителни вещества във водата.Цианобактериите застрашават морската екосистема, особено мидите и рибите. Те са опасни и за човешкото здраве. Властите в Полша, Литва и Швеция призоваха хората да не плуват във води с наличие на такива водорасли.", "date": "2018.08.02", "title": "Токсични водорасли се появиха в Балтийско море заради необичайно горещо време"}
{"url": "http://www.cross.bg/google-rezyltati-kitaii-1580637.html", "text": "/КРОСС/ В опит да навлезе на огромният китайски пазар Google е създал специална версия на своя енджин за търсене, която позволява изключване на резултати и цензура.Идеята е Google да отговаря на съществуващите към този момунт закони в Народна Република Китай, за да може да предложи услугите си там, съобщават от Би Би Си.Китайският държавен вестник Securities Daily обаче е отхвърлил информацията, а от Google отказват коментар.От The Intercept обаче съобщават, че Google наистина разполага с всичко необходимо да не показва резултати и да цензурира търсения.Макар Google и YouTube да са забранени за посещение от китайските власти, то компанията все още има над 700 служители в азиатската страна, а някои приложения - като преводачът на Google са официално разрешени.Някои анализатори обаче се притесняват, че щом Google разполага с необходимите инструменти, то нищо не пречи на компанията да цензурира и променя резултатите при търсения и извън Китай - може би дори в САЩ.През 2016 година SourceFed излезна с информацията, че Google манипулира своите резултати, за да покаже Хилари Клинтън в по-добра светлина, а Доналд Тръмп - в по-лоша. Тези твърдения бяха отхвърлени от IT гигантът, който заяви, че липсват доказателства и обвиненията са безпочвени.", "date": "2018.08.02", "title": "Google ще прилага цензура от китайски тип"}
{"url": "http://www.cross.bg/intelekt-ystnite-izkystveniya-1580639.html", "text": "/КРОСС/ Учени от Великобритания и САЩ са създали последно поколение изкуствен интелект, който може да чете много точно по устните - по-добре от всеки професионалист и два пъти по-добре от предишната подобна програма.Четенето по устните е трудна задача, а хората, включително и програмите често правят грешки. Чрез използване на невронни мрежи, нови алгоритми за изчисления и машинно обучение е бил постигнат изключителен напредък.Изследователите, работещи в базираната в Лондон компания DeepMind, са захранили изкуствения интелект с 140 000 часа видео от YouTube. Те са създали програма, способна да отдели всеки звук при изричането му от човешката уста. Софтуерът е филтрирал видеата на чужди езици, тези с хора, които не говорят или клиповете с лошо качество. В крайна сметка изкуственият интелект се е научил да разпознава над 127 000 думи на английски.След като завършили обучението учените решили да дадат на изкуствения си интелект видео, което AI-то не било гледало. Бил избран клип с дължина от 37 минути, а изкуственият интелект разпознал грешно 41% от изречените думи.На пръв поглед това не е много добър резултат, но предходната програма за четене по устни е сбъркала в 77% от случаите. Човек, който професионално чете по устните пък бърка в цели 93% от случаите.Учените продължават работата си, като целта им е да намалят процента на грешното разчитане.\"\", ризнава Хелън Беър от Университета Куйн Мери в Лондон.Според анализаторите е възможно до средата на века да съществуват програми с изкуствен интелект за смартфон, които да четат по устните, като това би било от голяма полза за глухонемите.По-големият проблем обаче са шпионите и разузнавателните агенции - в много градове е пълно с камери, като Лондон е лидер в класацията, а благодарение на изкуствения интелект дори и да прошепнете нещо - то няма да остава тайна за властите.Докладът за постиженията на изкуствения интелект, четящ по устни, е публикуван в arXiv.", "date": "2018.08.02", "title": "Изкуствен интелект разчете по устните 41% от изречените думи"}
{"url": "http://www.cross.bg/most-burzo-rutze-1580638.html", "text": "/КРОСС/ \"Златният мост\" в град Дананг във Виетнам бързо се превърна в забележителност. Съоръжението се опира на две огромни ръце.Мостът, който се намира на височина 1400 метра, е построен прел април тази година и е открит за посетители от началото на юни. 150-метровият мост бързо привлече вниманието на туристите, които отиват там, включително и за да се снимат на фона на невероятния планински изглед. Властите планират да изградят наблизо и \"Сребърен мост\" под формата на кичур коса, пише Би Би Си.\n\t\t\t\t\t", "date": "2018.08.02", "title": "Мост на гигантски ръце във Виетнам. Зрелищно! (видео)"}
{"url": "http://www.cross.bg/opera-partiiiniya-plovdiv-1580645.html", "text": "/КРОСС/ “Никой не се съмнява, че трябва да има сграда за Пловдивската опера. Аз съм подкрепил тази идея, но съм против избора на локация.” Това каза общинският съветник от БСП и заместник-председател на Пловдивския общински съвет доц. Ангел Иванов по повод предложението за събаряне на бившия Партиен дом, внесено от местната фондация “Дом за пловдивската опера”.В дискусията социалистите настояха, че подобна инициативата - теренът да бъде използван за построяването на музикален център, е необоснована. Социалистката Петя Манева поиска референдум, на който пловдивчани да се произнесат по въпроса. Колегата й доц. Ангел Иванов посочи, че предложеният  от вносителя бизнес план е твърде “оптимистичен”. Председателят на групата от БСП Николай Радев допълни, че културата е вид социална дейност и два милиона приходи от опера и балет, както твърдят от едноименната фондация, му изглеждат нералистични.“Сега разбрах защо няма становище на директора на операта в Пловдив. Дали той иска неговия дом да е това? Това е едно търговско дружество! Публично-частното партньорство за култура – много хубаво нещо е това, само че публично-частно партньорство, което от опера, от балет, от изкуство като цяло ще генерира такава печалба, нали разбирате, че това е невъзможно, защото културата е все пак някакъв вид социална дейност. Тя е насочена към хората, към културно образование на гражданите, а не е търговия. Това, което ни беше предложено, много прилича на МОЛ “Опера”, вместо на “Дом за опера”, заяви Николай Радев. Мнозинството в местния парламент днес не се съобрази и с мнението на професионалната гилдия на архитектите, чието отрицателно становище за събаряне на бившия Партиен дом бе представено в залатa. Специалистите  откроиха архитектурната стойност на сградата, както и малката площ на терена, която не позволява пълноценното функциониране на един оперен театър. “Сградата има всички свои достойнства. Това е малко като да разрушим къща, за да направим колиба. Възхитен съм от пропорциите на Партийния дом, тя е шедьовър.”, каза арх. Константин Палазов, извършил  конструктивното обследване на Партийния дом.  Според него мястото не е подходящо за опера.  Макар и да не отговаря на съвременните земетръсни изисквания, сградата  е преживяла три сериозни труса, един от които над 7, и няма нито една пукнатина. Освен това, Партийният дом пази изключителни произведения на изкуството, стана ясно от думите му. Седмица по-рано лидерът на пловдивските социалисти Красимир Трифонов в свое интервю защити емблематичната сграда в центъра на Пловдив. Той изрази позицията, че, ако някой трябва да решава съдбата й, това са пловдивчани на референдум.", "date": "2018.08.02", "title": "БСП - Пловдив е категорично против бутането на Партийния дом "}
{"url": "http://www.cross.bg/izmerenie-narodnoto-sekretar-1580632.html", "text": "/КРОСС/ Делегация от администрацията на парламента на Румъния бе на обучително посещение в Народното събрание във връзка с Парламентарното измерение на Румънското председателство през 2019 г.По покана на главния секретар на Народното събрание Стефана Караславова делегация от администрацията на парламента на Румъния, водена от заместник-генералния секретар на румънския парламент Джордж Думитрица, бе на обучително посещение в България във връзка с предстоящото Парламентарно измерение на Румънското председателство през 2019 г.\"Подготовка и провеждане на Парламентарното измерение на председателството на Съвета на ЕС - българският опит\" беше темата на работната среща на представители на администрациите на двете законодателни институции.На нея за различните аспекти от организацията и провеждането на събитиятаговориха главният секретар на Народното събрание Стефана Караславова, координаторът на Парламентарното измерение на българското председателство Младен Ламбев, директорът на Дирекция \"Информационни и комуникационни системи\" Владимир Дойчинов, началникът на отдел \"Обществени поръчки\" Савка Андонова и държавният експерт в Дирекция \"Международни връзки, протокол и Българско председателство на Съвета на ЕС\" Десислава Накова.Народното събрание и неговата администрация са готови да споделят опит и да подпомогнат своите румънски колеги по всички теми, свързани с провеждането на събитията от парламентарното измерение на председателството на Съвета на ЕС, увери на срещата главният секретар на българския парламент Стефана Караславова.", "date": "2018.08.02", "title": "Българското НС учи румънското как да европредседателства"}
{"url": "http://www.cross.bg/stydeni-godini-zimi-1580626.html", "text": "/КРОСС/ По-хладното и дъждовно време това лято е резултат от фаза на 11-годишен цикъл, в която се намира Слънцето сега. Това каза доц. Борис Комитов – ръководител на Центъра за слънчев и слънчево-земен мониторинг в Стара Загора, цитиран от БНР.Според експерта, под влияние на слънчевия минимум, който ще бъде достигнат през 2019 г., следващите няколко години ще са със студени зими и хладни и дъждовни лета.„”, коментира още доцентът.Според него страната ни трябва да развива ядрената енергетика и топлоелектрическите централи. Той определи като „спекулации” твърденията, че въглеродният двуокис от ТЕЦ-овете може да повлияе на климата. ", "date": "2018.08.02", "title": "Експерт: Следващите години ще бъдат със студени зими и хладни лета"}
{"url": "http://www.cross.bg/rihter-magnityd-kilometra-1580641.html", "text": "/КРОСС/ Земетресение с магнитуд от 4,1 по Рихтер разлюля преди минути Благоевградско, съобщава Европейският средиземноморски сеизмологичен център.Трусът е бил с магнитуд от 4,1 по Рихтер и се е усетил и в София.Епицентърът му е на 13 километра североизточно от Гоце Делчев. Земетресението е било на 2 километра дълбочина. ", "date": "2018.08.02", "title": "4,1 по Рихтер разлюля Благоевградско, усети се и в София"}
{"url": "http://www.cross.bg/teglo-veshtestvo-napravenata-1580628.html", "text": "/КРОСС/ Четирима мъже са задържани през последното денонощие, защото са пренасяли наркотични вещества. Двама от тях са шофирали дрогиран, съобщават от полицията.Малко след полунощ в сряда в курорта \"Златни пясъци\" полицията спира за проверка BMW с 43-годишен водач от Игнатиево. Установено е, че мъжът управлява автомобила след употреба на наркотични вещества. У него са намерени две пакетчета, съдържащи кафеникаво прахообразно вещество. Направената експертна справка установява, че това е хероин с общо тегло 0,09 гр.По същото време във Варна, на ул. «Александър Василев» е задържан стар познайник на полицията. Осъжданият 26-годишен мъж е имал в себе си пакетче, съдържащо бяло кристално вещество, и пакетче с кафеникаво прахообразно вещество. Направената експертна справка установява, че се касае за производно на амфетамин с тегло 0,01 гр. и хероин с тегло 0,05 гр.Пак на \"Златни пясъци\", но ден по-рано, е задържан 33-годишен варненец, пренасящ пакетче, съдържащо бяло кристално вещество. Направената експертна справка установява, че се касае за производно на амфетамин с тегло 0,03 гр.В сряда около 11:30 часа, в с. Любен Каравелово, пък е спрян за проверка на л.а. «Магиар» с 34-годишен водач от Варна. В него са намерени 13 бр. пакетчета с бяло кристално вещество; 48 бр. празни пакетчета; 2 бр. сита; пинсети; сим карти и карти с памет. При проверката е установено, че мъжът управлява МПС след употреба на наркотични вещества. Той не е бил задържан досега и не е осъждан.", "date": "2018.08.02", "title": "Полицията напълни ареста с дрогирани шофьори"}
{"url": "http://www.cross.bg/makedoniya-borisov-boiiko-1580643.html", "text": "/КРОСС/ Само година след като подписахме Договора за приятелство, добросъседство и сътрудничество вече се усеща позитивен резултат за двустранните ни отношения. Това заяви министър-председателят Бойко Борисов по време на срещата си с премиера на Македония Зоран Заев в Благоевград.Двамата отбелязват там съвместно 115-годишнината от Илинденско-Преображенското въстание.Борисов изрази удовлетворение от новия дух на сътрудничество, който се е настанил трайно в отношенията между България и Република Македония след подписването на договора.По думите му вече са налице положителни ефекти по отношение на търговията, стокообмена и туристопотока между двете страни.По време на срещата беше обсъдено също така състоянието на граничните контролно-пропускателни пунктове между България и Македония, възможностите за подобряване на работата им и за откриването на нови.", "date": "2018.08.02", "title": "Бойко Борисов: Година след договора ни с Македония вече има позитивен резултат"}
{"url": "http://www.cross.bg/glasyvane-komisiya-izbiratelna-1580629.html", "text": "/КРОСС/Административният съд-София е задължил Централната избирателна комисия (ЦИК) да въведе машинното гласуване до половин година. Делото беше заведено от бившите депутати Мартин Димитров и Петър Славов, съобщава радио Хоризонт.Според решението на съда, като алтернатива на хартиените бюлетини, ЦИК трябва да осигури и машини за гласуване във всяка секция. Това трябва да стане до февруари 2019 г. - няколко месеца преди евровота.Според Изборния кодекс машинно гласуване трябваше да има още на извънредния парламентарен вот през март 2017 г. Тогава бе обявена обществена поръчка, но заради кратките срокове се яви само един кандидат, за който по-късно се разбра, че не може да осъществи поръчката.Решението на съда не е окончателно и Централната избирателна комисия ще го обжалва.", "date": "2018.08.02", "title": "Задължиха ЦИК да въведе машинното гласуване до половин година"}
{"url": "http://www.cross.bg/bulgarski-predpriyatieto-svilenski-1580640.html", "text": "/КРОСС/  \"Ще поставим въпросите за Български пощи пред директора предприятието, министъра на транспорта и премиера. Ще продължим да отстояваме и защитаваме социалните и трудови права както на хората, работещи в \"Български пощи\", така и на всички, чиито права са нарушени. Не е допустимо в 21 век хора да гладуват, за да защитят тези свои права\". Това заяви пред медиите зам.-председателят на ПГ на БСП за България Георги Свиленски след продължилата повече от два часа среща между четирите синдиката в \"Български пощи\" АД и представителите на ПГ на левицата. Срещата се състоя след писмено заявеното желание на служители на предприятието, обявили гладна стачка.  Депутатът обясни, че са били поставени искания, които в голямата си част се възприемат и от четирите синдиката. По думите му проблемите, довели до  гладната стачка - нарушените социални и трудови права на работещите с намаляването на добавката за прослужено време от 1 на 0,6, с отнемането на ваучерите за храна и със заплащането на извънредния труд, към момента са временно решени. Той обясни, че директорът на Български разменно-сортировъчен център г-жа Серова е поела ангажимент това повече да не се случва. \"Голяма част от проблемите касаят и изпълнителния директор на \"Български пощи\" и Министерство на транспорта, а я някои отношения и МС що се отнася до касаещи субсидията на предприятието, защото всички проблеми са поради липсата на пари\", обясни Свиленски. Той поясни, че предприятието има два източника на средства - компенсацията, която получава, но 2 г. не е изплащана; цената на универсалната пощенска услуга, която е в пъти по-ниска от на другите оператори, които работят на терен. \"Те са неконкурентноспособни в тази среда.  Няма как работещите да получават добри заплати, когато цената на една пратка е 65 стотинки. Тези въпроси ще ги поставим и пред министъра на транспорта и пред министър-председателя, за да бъдат час по-скоро решени, а не с преговори и консултации да бъдат отлагани във времето\", подчерта зам.-председателят на ПГ на левицата.Свиленски обясни, че друг важен проблем, който е бил поставен, е липсата на работно облекло повече от 10 години на пощальоните. По думите му преди две години са им осигурени лични предпазни средства. \"Пощальоните, които ходят по улиците, не си личи, че са служители на \"Български пощи\". Този проблем трябва да бъде решен, за да бъде вдигнат авторитетът и на дружеството, и на трудещите се в него\", коментира депутатът.  Свиленски каза още, че от страна на стачкуващите жени е бил поставен въпросът и с извършване на синдикална дейност - срещи с членовете, помещение, в което да се извършват тези дейности. По думите му в резултат от разговорите директорката е поела ангажимента след устно предупреждение, да осигурява такова помещение.  \"Ще проведем разговори и с ръководството на предприятието, тези въпроси да бъдат регламентирани, за да не стават обект на спорове. Синдикалната дейност трябва да се извършва от всички синдикати и те трябва да бъдат равнопоставени и всеки служител да избере в кой синдикат да членува и да му бъдат защитавани правата\", заключи Георги Свиленски.На срещата присъстваха и народните представители от ПГ на \"БСП за България\" Петър Витанов и Станислав Владимиров.  ", "date": "2018.08.02", "title": "Свиленски: Поставяме въпросите за Български пощи пред директора на предприятието, министъра на транспорта и премиера"}
{"url": "http://www.cross.bg/spryamo-lvkg-ochakva-1580636.html", "text": "/КРОСС/ Неблагоприятното време от началото на юни с висока влажност и по-малък брой слънчеви дни засегна производството на зеленчуци и се очаква по-слаба реколта от полското производство спрямо миналата година. Очаква се повишение на цените.Това се отчита в бюлетина за юли на Центъра за икономически изследвания в селското стопанство (CAPA) към Института по аграрна икономика.По текущи прогнози общото производство на домати през 2018 г. може да спадне до 145 хил. т или приблизително с 9% по-малко спрямо реколтата през 2017 г. Делът на полските домати ще остане водещ с около 91 хил. т, което е намаление с около 11% в сравнение с 2017 година.Производството на краставици през 2018 г. се очаква да е рамките на около 58 хил. т. Отбелязаният през 2017 г. ръст в количествата от открити площи ще претърпи най-сериозен спад и от 15 хил. т и може да спадне на около 9 хил. т (намаление от 40%).Предвижданията при пипера са за реколта от 55 хил. т. От трите култури пиперът е с най-големи колебания на добивите, защото най-голяма част от това производство се прави на открито.Цените е много вероятно да бъдат по-високи спрямо средните за последните 5 години. При доматите средногодишните цени на дребно се очаква да бъдат около 2,50 лв./кг - 4% над тези от периода 2013-2017 г.При пипера цените може да достигнат 2,20 лв./кг - 7% над тези за последните 5 години, а при краставиците да останат на около 2,50 лв./кг - с 3% по-малко, отколкото през предходните 5 години.", "date": "2018.08.02", "title": "Дъждът вдига цените на зеленчуците. С колко?"}
{"url": "http://www.cross.bg/makedoniya-dokato-chast-1580619.html", "text": "/КРОСС/ Време е Македония да направи история и бързо да продължи пътя си към по-светло бъдеще, заяви македонският премиер Зоран Заев от Пелинце, на честването на националния празник на страната Илинден. В своето обръщение министър-председателят изтъкна, че Договорът с Гърция е патриотичен, защото с него се утвърждават македонската идентичност, език и държава и призова за единство, вместо разделение, предава излъчващият на албански скопски телевизионен канал „Алсат – М“, цитирана от Фокус. „Да спрем разделението, да се обединим вътре и с европейското семейство, за да имаме утре. Преди няколко дни потвърдихме датата за референдума – 30 септември. Това е денят на нашата нова историческа детерминанта, денят, когато ще вземем решение за нашето бъдеще като част от семейството на Европейския съюз и на най-силният съюз – НАТО“, заяви Заев. Той призова гражданите да гласуват на референдума на 30 септември и да оградят „ДА“ на бюлетината. На честванията на Илинден в Крушево на Мечкин Камен (Мечи камък), докато траеше обръщението на президента на Македония Георги Иванов, част от присъстващите го освиркваха, докато говореше за договора с Гърция, с който смята, че няма само да се смени името, но и идентичността, институциите и т.н., предава скопското електронно издание „Локално“. Едновременно с това, друга група присъстващи започнаха да скандират неговото име в знак на подкрепа, отбелязва медията. В рамките на речта си, Иванов посочи, че договорът с Гърция е вреден за Македония. Той, както пише „Локално“, е цитирал мисли на големи македонски дейци, като тази на Блаже Коневски: „Голямо ни е името, ще поискат да ни го вземат!“ Част от присъстващите на Мечкин Камен пък пяха националистическата песен „Македония на македонците“, която е част от репертоара на футболните агитки, отбелязва македонският „Фокус“. На събитието бе издигнат и тационалистическият лозунг „Мъртъв шиптар, добър шиптар“, докато правителствената делегация полагаше венци на паметника на падналите герои по време на Илинденско-Преображенското въстание, предава скопското електронно издание „Фактор“. ", "date": "2018.08.02", "title": "Зоран Заев на Илинден: Време е Македония да направи история"}
{"url": "http://www.cross.bg/pleven-ochite-stranata-1580620.html", "text": "/КРОСС/ 19 са задържаните при с, като е обискиран и домът на несебърския бос Димитър Желязков – Митьо Очите, който е обявен за издирване. Това съобщи пред журналисти в морския град зам.-главният прокурор Иван Гешев.По думите му става дума за мащабна престъпна група, която е разполагала с оръжие. Сред обвиненията, които предстои да бъдат повдигнати, са такива за палежи на обекти и автомобили.Групата е действала по Южното Черноморие, ползвала се е с влияние в страната. „В имот в несебърското село Кошарица са открити жена и дъщеря на задържан мъж от Плевен, което говори за връзки на престъпната група в страната“, каза още зам. главният прокурор.Според БГНЕС мъжът от Плевен е Камен Балбузанов-Куката. Агенцията твърди, че сред останалите в ареста са Никола Маринов известен като Кольо Магарето, Йордан Ларша, Радослав Николов – Рачо и други от обкръжението на Очите.До края на деня ще започне издирването на Желязков и с Европейска заповед за арест.", "date": "2018.08.02", "title": "Арестуваните в Бургаско – въоръжени и с влияние в страната"}
{"url": "http://www.cross.bg/poveche-zashtoto-hora-1580617.html", "text": "/КРОСС/ Две заявки за реформи измъчват управляващите особено силно през тази година – в здравеопазването и социалната сфера. Защо се получава така, ще се случат ли промените този път или властта отново ще се уплаши, какво мислят българите за тези два сектора, има ли нужда от реформи в държавата ни, попита Първан Симеонов. Той е изпълнителен директор на „Галъп интернешънъл\" и съосновател на проекта „Индекс на болниците\".- Първата и основна причина е, че всеки, който се занимава с реформа в областта на здравеопазването, обикновено губи рейтинг, защото там се прилагат непопулярни мерки. И второ, защото влиза в неособено приятни отношения с професионалната общност, която добре охранява своите интереси, а понякога дори и инерцията. Не на последно място част от причините са в стила на това управление, което не е най-реформаторското на света. Напротив, това е управление, което по-скоро крепи стабилност, отколкото да реформира.- Това, което винаги трябва да се стремим да постигаме като хора, които се занимават с диагностика на обществото, е повече прозрачност. Тя е необходимото, но далеч не единственото условие за просперитет. После, е нужна управленска воля, въпреки това, с което започнах, защото няма друг начин нещата да вървят напред. И не на последно място, може би е добре да има известен режим на конкурентност в работата на здравната каса, което означава и известна форма на демонополизация. Но, ако трябва да бъдем откровени, не бива да се изпада в докрай пазарни механизми, защото става дума за здравеопазване – нещо, което е априори социално и няма как, а няма и защо пазарът и конкуренцията да бъдат посочвани като фундаменти. Все пак явно има нужда от известни форми на демонополизация, защото само така бихме могли да постигнем ситуация, в която за пациента има повече възможности за избор.Трябва да си дадем сметка за още нещо – изключително чувствителна е тази сфера, защото тя засяга живота и здравето на човек. Така че, което и да е управление, ако успее достатъчно искрено да убеди българското общество, че работи в тази посока, ще получи адмирации, но пак казвам, първоначално ще бъде трудно.- Несъмнено трябва да се запази, но трябва и да се дообогати. Въобще, България не трябва да забравя, че един от основните фундаменти, на които стъпваме, е социалната държава. Това означава солидарност като общност, а тя понякога на нас, българите, ни липсва в нашето по-личностно устроено общество. И често си патим от това, като се започне от различните форми на сдружаване, до охраната на интереси и се стигне до невъзможността да произведем гражданска сила там, където е нужна. Солидарността в различните осигурителни системи в България трябва да бъде запазена, но пак казвам – при известна степен на демонополизация на касата, която трябва да обезпечи по-либерални модели, които да гарантират по-високо качество и избор.- Пациентът има едно съществено право – правото да иска бързи решения. Боя се, че това е нещото, което пък най-много плаши управляващите, защото те прекрасно знаят, че бързи решения няма. Наясно са, че ако започнат сега някакви реформаторски действия, ще видят техния ефект след години. А ефектът в общественото мнение - след още повече години, защото той бавно се припознава, а камо ли пък да се хареса. Знаете, масовото съзнание по инерция е скептично, подчертано социално, подчертано консервативно. Съвсем официално се приема, че добрата новина не е новина.Което означава, че дори да има добри новини, ще мине дълго време преди обществото да ги разпознае, припознае и камо ли пък да ги сподели пред нашите анкетьори, когато го питат дали е доволно. Така че това е най-плашещо - бързи решения няма. Малцина са ония политици, които могат да кажат – сега започваме с трудното, затягаме коланите, за да може поколенията да живеят по-добре.Това много трудно се обяснява, особено в съвременния консуматорски свят, в който всички искат тук и сега.Това плаши политиците. А какво стресира лекарите? Много неща, но най-вече свръхтежестта, която една административна по своята същност реформа би искала да постигне. Лекарят се плаши от това, че пише повече, отколкото лекува. И разбира се, медиците, както всички човеци, биха се уплашили ако нещо понечи да им бръкне в джоба. Искрено се надявам, че са верни онези наши констатации, които показват, че хората възприемат лекарите добре, а системата - зле. В този смисъл не бих казал, че лекарите са виновниците, по-скоро конструкцията, в която те са поставени и оперират, е виновната. А конструкцията е политическо решение.- Уверен съм в това и то на две нива. Първо, за пациентите този индекс трябва и ще става по-годен за потребление и втори път, на специалистите в системата – на различните нива в нея, които ще могат много по-лесно и бързо да се ориентират, да видят къде са изкривяванията, къде са алогичните неща. В този смисъл индексът дава прозрачност и това е най-важното. Той не класира, не прави първенство. Всеки може да си определи някаква класация сам за себе си, но индексът не го прави. Индексът е витрина, при това втрина, в която и двете аудитории - и широката, и тясната могат да намерят важните неща.- Това е целта. Прозрачността повишава най-важният контрол – общественият. Трябва да се свикне с мисълта, че общественото мнение е активен играч, деец, актьор, самостоятелен на терена на публичността. Щеш – не щеш, право или неправо, информирано или неинформирано, общественото мнение е сила. И като го нямаш на своя страна, е страшно. Така че този индекс дава възможност за обществена санкция, което е прекрасно. Но държа на бъдещето време – този индекс е проект, той сега започва и ще се усъвършенства.- Аз отдавна не съм виждал тема, в която никой да не смее да каже нищо против. В този смисъл несъмнено обществото е съпричастно. Дали е протоколно съпричастно, но със сигурност е. Тема, в която никой не си позволява да изрази различно мнение, която е безспорна, табу, която не се пипа. В този смисъл аз вярвам, че това се дължи на факта, че съответните политически играчи и техните PR-и са разбрали, че общественото мнение е ясно и недвусмислено и е „помагайте\". Друг е въпросът, че има поредица от вторични въпроси – на кои групи помагаме, как се опитваме да помагаме на всички едновременно и т. н. Тези въпроси трябва да се решават, но във всеки случай е ясно, че общественото мнение казва „да се даде на хората\".- Не мога да се поставя на тяхно място, но съм виждал отблизо, колко трудно достъпна е голяма част от градската среда. Няма да споделям непосредствен опит, защото това са лични неща, но имам такъв в стремежа ми да помагам на хора да преодоляват трудностите на околната среда – бордюри, асансьори, стълбища. Дори не говоря за хора с висока степен на инвалидност, а за такива, които по-затруднено се придвижват. Тепърва имаме какво още да учим в това отношение! Това е единият проблем. Вторият е устройственото планиране, което, да речем, отговаря на всичките нормативи за скосени тротоари и т. н. Това обаче е микроситуация. Само си представете макроситуацията по време на бедствие, на тревога. Аз не съм сигурен в трафика в София, не съм сигурен в паркирането, не съм сигурен в мрежата от еднопосочни улици дали ще позволят бързо придвижване, бърза евакуация, бърза мобилност в случаите, когато това е нужно. Не съм сигурен дали ние, българите, знаем къде да се скрием, когато стане лошо. Въобще, страх ме е градската среда, както я наричаме, или въобще стредата в нашите населени места, дали ще издържи стрес теста. Аз, например, не знам, това разбира се е мой проблем, но е и общ проблем, къде са скривалищата във военновременна ситуация. Не се чувствам готов със знания и подготовка за такива случаи, което ме прави не особено полезен за обществото, освен за себе си. Така че ние категорично трябва да се замислим за местата, където живеем и за начина, по който живеем, дали той позволява в наистина тревожни времена да реагираме адекватно.- Не знам дали е на ниско ниво. За съжаление, има няколко феномена, които не можшем да преодолеем. Първият и най-важен е, че се смени системата и хората, като че ли още не могат да свикнат. Преминахме от държавно ръководено стопанство с господство на публичната собственост, към пазар, към капитализъм и от това следва гигантско социално разслояване. Част от хората все още не могат да го възприемат и смятат, че това е несправедливост, която не им се дължи. Обаче е така. И смятат, че това е национален проблем, но той не е. Той е социален проблем. Просто има по-богати общества и такива, които по-отдавна правят социална или правова държава, или пазарна икономика. Не на последно място има бедност и социално разслояване в България и това повишава общата социална чувствителност. Когато виждаш как се живее в София, а ти си от Видин, в общи линии се ядосваш. Поне да я нямаше София, за да няма и с какво да сравняваш! Освен това в България имаме много солидна прослойка от застаряващо население, която увеличава ефекта от всичко това. Въобще, като че ли България не можа да вземе най-важния завой – завоят към капитализъм, без да изгубва социалните достижения от преди. Подобрението ще се усети много бавно, а през това време ще са избуяли други проблеми, а именно с етнизирането на социалната система в България. Много хора ще кажат, че тя не е справедлива, защото дава на едни хора, които не работят и те обикновено са наричани с името на един етност. Иди обясни дали е така или не, но във всеки случай по този начин мисли голяма част от българското общество. Така че проблемите, както казах, предстоят. Да не говорим за усещането, че има мигрантска вълна. В момента в България на практика няма такава, но продължава усещането, че има, продължава и страхът от нея. Не са успокояващи всички тези неща. Аз не съм оптимист за общество, в което властта отказва да прави реформи, а крепи настоящото състояние на нещата.- Чак ме е страх да мисля за такива неща. Големият проблем е, че аз отказвам да разсъждавам толкова ориентирано към печалба, към финансова ефективност в сектори, които са призвани да гарантират социално спокойствие. Някакси нормално е да си говорим за пари, защото изследваме обществото и неговите системи, но не е нормално да си говорим постоянно за пари на микро ниво там, където човекът има проблем. А се говори много за клинични пътеки, кои са по-скъпи и т. н. Въобще, този разговор за мен е толкова недопустим, но си давам сметка, че е ежедневие. Някои хора вече приемат за нормално това, че системата е направена така и някакви пари изчезват. Ако минат още няколко години и ние продължаваме да не се съпротивляваме, наистина това ще стане опасно. Да, най-вероятно богатеят някои хора от това, но чак е неприятно за мислене. Знаете ли, правихме едно изследване преди години и се оказа, че хората възприемат тази система като една от най-корумпираните. Което означава, че те се радват на лекарите, тачат ги, но наистина условията, в които се случва медицинската грижа в България, се възприемат като структурно порочни. Разбира се, има и носталгично настроени хора, които по никакъв начин не могат да възприемат тази система, но това е друго.- Има всякакви обяснения. Не на последно място все пак предстоят и различни избори следващата година, което означава, че активните политически групи в обществото също използват тези проблеми. Не казвам, че ги няма проблемите. После една група, която за кратко наричаме майките на деца с увреждания, доста активно успя да постави своите въпроси. В резултат настана даже някакво противопоставяне с други подобни групи, което никак не е полезно и не е много приятно за гледане. Въпреки това, струва ми се, че сумарният резултат от всичко до сега е положителен и с някакви бавни стъпки се случва нещо добро в социалната сфера. Затова смятам, че интересът към социалните теми е обективно обусловен.- Да. Те вече успяват да предизвикат властта да реагира, да направи малки стъпки, по-големи стъпки. То така се случва. Това е механизмът – искаш максималното, за да постигнеш възможното. Струва ми се, че ще успеят да се наложи интегриран подход, а да не се решават проблемите на парче. Струва ми се, че резултатът засега е положителен, още повече, че и властта не се противопостави твърдо на всичките тези протести. Напротив, потърси варианти за решаване на проблемите и се надявам, че това е правилният подход.- Честно казано, понякога се чудя, дали има начин. Извинете за черния хумор. За да се усмихваме повече, може би не трябваше да губим няколко войни, не трябваше да изпадаме в национални катастрофи. За да се усмихваме повече, може би не трябваше да правим толкова експерименти с историята си. Вероятно за да се усмихваме повече ни трябва някакъв ярък национален разказ.Това управление е добър разказвач, но само на къси разкази. Трябва ни дълъг сюжет. Такъв си измислиха много страни около нас – Естония се електронизира, Ирландия навремето имаше своя сюжет, Гърция постепенно все ще измисля своята приказка за ново замогване, за рестарт. Дори една Унгария има своя сюжет.Идва сякаш времето да се мисли по-национално. Не казвам дали е добре или зле, но хората се обръщат към националната общност и тези общности имат нужда от хубава приказка. Разбира се, нямам предвид фалшива новина.Това може да накара българите да се усмихват малко повече – да се опитаме да се харесваме малко повече самите ние, както казва Огнян Минчев. И за да не говорим празни приказки, трябва да сме по-богати и не толкова социално разслоени. Когато в дадено общество има много социални различия, то трудно представлява единна социална тъкан. Тогава каквито и приказки да му разказваме и измисляме, то не се чувства част от една общност. Така че това са нещата – повече пари и хоризонт.Когато хоризонтът ти е ден за ден, когато крепиш, когато гасиш пожари, когато не реформираш, когато с всеки протест просто запълваш поредната дупка - това не е дългосрочно, не е старегическо. В този смисъл това не е проект, няма бъдеще. Хората искат бъдеще, искат утре да следва нещо по-добро и най-важното то да е сигурно. Така че перспектива и хоризонт ни трябват.", "date": "2018.08.02", "title": "Реформата на здравната система плаши управляващите"}
{"url": "http://www.cross.bg/dvizhenieto-putya-plovdiv-1580621.html", "text": "/КРОСС/ Пуснаха движението по пътя Пловдив – Смолян, .След почистването на шосето бяха отворени и двете ленти, за да се изтеглят чакащите от часове коли.След това движението ще бъде ограничено само в една лента заради опасност от падане на нови скални маси.Падналите скали са около 600 тона.За да се гарантира безопасността на пътуване, в следващите дни алпинисти ще обрушат ската, обявиха от Агенция „Пътна инфраструктура” (АПИ).", "date": "2018.08.02", "title": "Отвориха за движение пътя Пловдив – Смолян"}
{"url": "http://www.cross.bg/nakazanie-nedopystimo-smurtnoto-1580625.html", "text": "/КРОСС/ Папа Франциск обяви смъртното наказание за \"недопустимо\" в актуализацията на най-важното ръководство за католическото учение, съобщиха от Ватикана, цитирани от БГНЕС.\"\", се казва в изявление на Светия престол.Промяната в ръководството за католиците - катехизис, казва още, че църквата \"\" за премахването на смъртното наказание по целия свят.", "date": "2018.08.02", "title": "Папата: Смъртното наказание е недопустимо"}
{"url": "http://www.cross.bg/boklyk-solsburi-novichok-1580623.html", "text": "/КРОСС/ Британската полиция изпрати днес две кофи за боклук за проверка във военна изследователска лаборатория при разследването на отравяне на мъж и жена с нервнопаралитичното вещество Новичок, предаде Асошиейтед прес.Полицията на Лондон каза, че кофите за боклук са били взети от места зад магазини в Солсбъри. Това е било направено след разговори между следователи и Чарли Роули, който се възстановява от отравянето през юни.Неговата партньорка Доун Стърджис умря, след като двамата бяха изложени на действието на веществото.Полицията смята, че двойката е била в контакт с шишенце, съдържащо Новичок. Същата отрова беше използвана при атаката срещу бившия руски шпионин Сергей Скрипал и дъщеря му Юлия в Солсбъри през март.Великобритания обвинява руското правителство за нападението, Москва отрича.", "date": "2018.08.02", "title": "Проверяват кофи за боклук в Солсбъри за наличие на Новичок"}
{"url": "http://www.cross.bg/haiidyk-sofiya-tazi-1580622.html", "text": "/КРОСС/ Част от най-върлите привърженици на \"Хайдук\" Сплит са ограбили и потрошили бензиностанция на магистралата край Белград, предават редица хърватски и сръбски издания. Ултрасите от групировката \"Торсида\" са пътували за София за гостуването на \"Славия\" в реванша от втория квалификационен кръг на Лига Европа тази вечер.Съобщава се, че около 200 хулигана са спрели на бензиностанцията и са взели голямо количество напитки от магазина без да платят. Не са посегнали на служителите, но са нарисували графити навсякъде.Агенция \"Бета\" информира, че полицията се опитва да идентифицира самоличността на извършителите.Решителната среща между \"Славия\" и \"Хайдук\" Сплит е от 19 ч. на стадион \"Васил Левски\". Хърватите имат аванс от 1:0.Очаква се около 500 фена да подкрепят \"Хайдук\" в София. Миналото лято в мач от квалификациите на Лига Европа имаше инциденти с привърженици на \"Левски\" по време на гостуването на \"сините\" в Хърватия. Тогава ултраси на \"Хайдук\" запалиха в Задар автомобил, притежание на роден запалянко, а вследствие на сблъсъците 22 българи бяха арестувани.За да бъдат избегнати евентуални ексцесии между родни и хърватски фенове, полицията в София е предприела по-строги мерки за опазване на реда по време на срещата тази вечер.\n\t\t\t\t\t", "date": "2018.08.02", "title": "Ултраси на \"Хайдук\" ограбиха и потрошиха бензиностанция на път за София (видео)"}
{"url": "http://www.cross.bg/bulgariya-bulgariya-viziya-1580614.html", "text": "/КРОСС/ СБСП опровергава критиците, че партията не е алтернатива. Тази визия представлява не е просто алтернатива на управляващата партия и на управляващото мнозинство, а е един стратегически поглед на визията за начина, по който трябва да се управлява държавата, и за начина, по който трябва държавата да намери своето място в социално-обществените и икономическите отношения. Тя има един доста по-визионерски характер и е със стратегически поглед 10–15 години напред – нещо, което не е правено от политическа партия по-времето на прехода.Колкото до самия проект най-важното е ,че поставя човека на първо място, човека, а не – печалбата, както е било винаги до този момент. Това гарантира неговото достойно развитие с различни мерки в образование, здравеопазване и икономика.Документът е отворен и това не е неговият финален акорд. Той не е партиен и не бива да се разглежда като такъв, а търси един широк консенсус не само сред политическите партии, а и – сред обществените кръгове, браншовите организации, експертите, академичната общност.Стабилността... Не мисля, че ние имаме силата да я подобрим защото тя е функция от действията на управляващото мнозинство. Причината за протестите през последните дни е именно неспособността на управляващите да решават обществените въпроси. Тук БСП може да посочи алтернатива на проблемите, които се извеждат в тези протести, но няма как да гарантираме стабилността, защото това е функция на управляващите партии.Вижте... Темата за обща европейска армия е твърде далечна перспектива. Преди година излезе документът за размисъл по общата сигурност и дори там се разглеждаха три варианта за бъдещо сътрудничество и дори в най-амбициозния не е ставало въпрос за обща европейска армия. Темата е преекспонирана. Разбира се, трябва да се подобри и задълбочи сътрудничеството в областта на отбраната.Вече има и постъпления в тази сфера. Създаден е нов фонд за отбрана, който е на стойност 5 милиарда евро за периода до 2021 година. По този начин се прави опит за укропняване и от икономиката на държавата да се спестят пари за отбрана, да се създадат общи сили, гранично дори.Много сме далеч от обща европейска отбрана, още повече, че Европа се разделя на ядро и периферия по всевъзможни начини.Извеждаме четири основни приоритета, които да се борят с няколко съществени проблеми на българското общество, които заплашват неговото съществуване в един нетолкова далечен период.Основните проблеми са демографията, та ние си заминаваме като нация; също и бедността, увеличаващите се неравенства, защото България е, може би, страната с най-фрапиращи неравенства, те са 200 пъти повече от процесите в средноевропейските страни.И за това всичко е насочено в преодоляването на тези значими проблеми в областта на икономиката, образованието и здравеопазването. Следвайки тези приоритети, се опитваме да се преборим с проблемите, които тормозят българското общество.Ставаме свидетели на една културна деградация през последните 25–30 години. Това, което се предлага, е посредством БВП, от който да се отдели до 1% за култура, тъй като средствата, които се дават в момента, са крайно недостатъчни.От доста време се занимавам с читалищата в страната, които не получават достатъчно средства. Без оглед на дейностите им, те получават определен бюджет, който не достига, за да поддържат духа на българина. Във „Визия за България“ имаме различно отношение към културата и образованието.Иска ми се България да изглежда далеч по-различна от това, което виждам в момента. Ако се позовем на редица проучвания и предвиждания, България е заплашена от свиване.В момента ние сме на ръба на пропастта, от която няма възстановяване по отношение на демографската криза.Това, което ми се иска да видим след 20 години, е хората да водят един достоен начин на живот такъв, какъвто водят хората в западноевропейските страни.За съжаление, обаче, сме доста далеч от това заради едно 10-годишно управление, което ни приближава по-скоро към банановите републики, а по структура на икономиката – към страни от третия свят, към африканците, отколкото – към европейските страни.Надявам се с едно ляво управление, едно управление към решаване на проблемите на обикновения човек, а не – на частните интереси, да имаме една друга България!", "date": "2018.08.02", "title": "Петър Витанов: С „Визия за България“ целим едно управление за хората, а не – за олигархията"}
{"url": "http://www.cross.bg/ykrepvane-smolyan-putya-1580612.html", "text": "/КРОСС/ Алпинисти монтират анкери, за да бъдат поставени вискоякостни мрежи, които да предотвратят срутването на скална маса по пътя Смолян – Мадан в района на с. Тикале. След това ще пристъпим към мерки за трайно укрепване. Целта ни е движението да бъде пуснато до 15 септември. Това съобщи заместник-министърът на регионалното развитие и благоустройството инж. Валентин Йовев. Днес той беше в Област Смолян, където заедно с областния управител Недялко Славов и заместник-областния управител Владимир Гърбелов инспектира свлачището по пътя за с. Забърдо и срутището в района на с. Тикале, което възпрепятства движението по път ІІ-86 Смолян - Мадан.                      Зам.-министър Йовев каза още, че се изготвя задание за провеждане на обществена поръчка за избор на изпълнител, който да извърши цялостно укрепване на опасния участък, за да се намери трайно решение. Според предварителните разчети укрепването ще струва около 7-8 млн. лв. Временното укрепване с обезопасителни мрежи ще струва около 1 млн. лв.В района е регистрирано и ново свлачище, което е засегнало главния водопровод, снабдяващ 6 населени места. Според Костадин Тотев от ВиК – Смолян са предприети мерки за изместване на засегнатия водопровод, за да не останат хората без вода. Още утре ще се направи връзка по ново трасе, като превключването ще трае около 1 час. „Хората няма да усетят проблем с водата, докато изместваме водопровода, защото във водоемите на селата има достатъчно количество вода“, категоричен бе той.Ръководителят на експертната работна група, ангажирана с укрепване на свлачището, доц. д-р Стефчо Стойнев – ръководител на катедра „Хидрология и инженерна геология“ в Минно-геоложкия университет „Св. Иван Рилски“ коментира, че предстои засегнатият участък да бъде интензивно стабилизиран, за да се разчисти. Данните сочат, че участъкът се намира в спокойно състояние. „Основната пукнатина, която прегледахме днес не показа процес на активизация, което означава, че изградената по-рано покривка на пукнатината, не е дала възможност да се инфилтрира значително количество вода, което е причина, въпреки проливните дъждове, да няма активизация на процеса.Данните от мониторинговите геоложки наблюдения, които извършваме, показват едно слабо деформиране, в рамките на нормалния порядък за такъв процес, но няма активизация. Това е много важно, защото ще позволи да се извършват укрепителни дейности. На този етап няма влияния и от утре може да стартират всички дейности за аварийно стабилизиране и укрепване на участъка, посочи доц. Стойнев.Той добави, че участъкът, който се нуждае от трайно укрепване, е от разклона за Тикале до новия срутищен участък в съседство, като за целта ще се изгради укрепително съоръжение. Идейните решения предвиждат изграждане на подпорна стена, която ще укрепи откоса и ще улавя отделни скални блокове, които да не могат да падат върху пътното платно и да застрашават сигурността на преминаващите. „Скалата позволява да се работи интензивно и бързо и до 15 септември ще трябва да завършим този участък“, увери той.Заместник-министърът съобщи, че по-рано днес се е образувало ново свлачище по пътя Асеновград – Смолян, преди отклонението за Лъки. Създадена е организация за отклоняване на движението през Кричим. Сигналът за него е подаден на тел. 112 и е приет от Агенция “Пътна инфраструктура“. Веднага е започнало обезопасяване, за да бъде разчистен пътят.Продължава свличането на скална маса в с. Забърдо, където е обявено частично бедствено положение, информира още регионалният зам.-министър. Той отбеляза, че въпреки поставените предупредителни знаци туристи преминават през опасния участък, рискувайки живота си. „Рискът не си струва, защото и в момента пада скална маса. Докато не успеем да пуснем движението в едната лента е по-безопасно да се преминава пешоходно“, коментира още зам.-министър Йовев и добави, че е създадена организация за регулиране на движението с полиция. Заместник-регионалният министър информира още, че ще се търси финансиране по линия на фонда за бедствия и авария за укрепване на свлачището, защото общината няма финансови възможности.Областният управител на Смолян Недялко Славов обобщи, че към момента частичното бедствено положение остава за общините Чепеларе и Девин. Общинският кризисен щаб в Чепеларе ще прецени какво да се прави с разчистването на пътя за село Забърдо. Предстои всеки момент пътят за село Осиково да бъде възстановен, за да се осигури достъп до хората. Проблем има с наводнени 7-8 къщи в самото село.", "date": "2018.08.02", "title": "Зам.-министър Валентин Йовев: Започваме укрепване на свлачището по пътя Смолян-Мадан"}
{"url": "http://www.cross.bg/svilengrad-katynitza-mezhdynarodniya-1580613.html", "text": "/КРОСС/ Земеделци от Катуница заплашиха, че ще блокират международния път за Свиленград, защото земите им отново са наводнени.Водите на придошлата река Чая отново наводниха пътя, който свързва Катуница с международния път за Свиленград.Стотици декари земеделски площи са под вода, както преди месец.В района има напрежение, тъй като след миналото наводнение обезщетенията били много малки.", "date": "2018.08.02", "title": "Земеделци от Катуница заплашват да блокират пътя за Свиленград"}
{"url": "http://www.cross.bg/godina-tazi-polovina-1580616.html", "text": "/КРОСС/ Седем са починалите родилки за година и половина в страната ни, за които има обобщена информация. Това показват данните на изпълнителна агенция „Медицински одит\" от януари 2017 г. до края на юни 2018 г. Според лекарите тази статистика не се различава от европейските норми. Причините за леталните изходи обаче все още не са ясни при всички инциденти.С последния смъртен инцидент в Плевен броят на фаталните инциденти у нас стана осем. След работата на агенция „Медицински одит\" са образувани досъдебни производства по 4 от седемте случая за тази година и половина, две от проверките продължават, а последната тепърва ще тече. Резултатите от инспекциите обаче не винаги са бързи. Все още експертите работят по предходния смъртен случай на родилка от март тази година, когато жена на 23 години почина в болницата в Кърджали при раждане.че непосредствена причина за настъпването на смъртта и плода са „острата и обилна кръвозагуба с разгърната картина на необратим хеморагичен шок\", казаха от ИАМО. Окончателната причина за развитието на кръвозагубата обаче ще се изясни след получаване на резултатите от назначената от прокуратурата тройна съдебно медицинска експертиза, допълват от агенцията. Приключването на тройната съдебно медицинска експертиза обаче още се бави. Не е ясно колко време ще е нужно за изясняване и на новия случай в Плевен.понякога никой не може да я предотврати. Благодарение усилията на всички експерти и СЗО в световен мащаб смъртността е намаляла почти наполовина от 1990 г. насам. „Според изследване на СЗО за 25 години от 385 на 100 хил. раждания е сведена до 216 на 100 хил. В България положението е по-различно, защото през 1990 г. бе 21 на 100 хил., а сега е 11 на 100 хил. раждания\", казва д-р Веселин Дяволов от „Майчин дом\" в интервю за clinica.bg. Причините за смъртните случаи според него са различни. От една страна това са все по-рисковите раждания заради напредването на възрастта, когато жените забременяват. Друг проблем е недостатъчната им здравна култура. Цялото му мнение може да  децата до една година също е друг проблем, който стана актуален през тази седмица със случая на бебе, починало след раждане отново в плевенската болница. Детето е било родено със Синдрома на Даун. Според родителите му лекарите са им предложили да направят генетично изследване на майката, което е било непосилно за тях като цена. В същото време обаче държавата осигурява безплатно. Засега няма яснота каква е истината. Починалите новородени за първите три месеца на 2018 г. по обаче е 75 при 12 880 живо родени. Защо се получава така - в следващите дни clinica.bg ще се опита да представи мнението по темата на различни специалисти у нас.", "date": "2018.08.02", "title": "7 починали родилки за година и половина"}
{"url": "http://www.cross.bg/bezrabotitza-borisov-godina-1580618.html", "text": "/КРОСС/ През месец юни безработицата в България достигна 4,8%, което е сериозно понижение спрямо юни 2017 г., когато е била 6,2%. Това написа във Фейсбук премиерът Бойко Борисов, като Нивото на младежката безработица в страната също е спаднало до 10,9% спрямо 14,2% година по-рано, уточнява още министър-председателят.Коефициентът на безработица в ЕС и еврозоната е на най-ниското си ниво през последните 10 години, т.е. от началото на световната икономическа криза, съобщава Евростат. През юни 2018 г. равнището на безработица в целия ЕС е било 6,9%. През същия месец миналата година тя е била 7.6%. Страните с най-малко безработни са Чехия (2,4%) и Германия (3,4%), докато най-високата безработица е в Гърция - 20,2% и Испания - 15,2%.", "date": "2018.08.02", "title": "Борисов отчете рекордно ниска безработица - 4,8%"}
{"url": "http://www.cross.bg/nalichnata-emisii-zadvizhvaneto-1580615.html", "text": "/КРОСС/ Експертите на „Бургасбус“ имаха възможност да тестват новия хибриден SOLARIS nH12. 12 метровият автобус, за пръв път беше представен в Бургас. Този тип превозни средства значително намалят вредните емисии, благодарение на технологията, която им позволява да се движат на гориво и електричество.Автобусът е нископодов, с автоматична рампа за улесняване на трудноподвижни хора. Силовата верига за задвижването на автобуса е базирана върху технологията „сериен хибрид“.  Дизеловият двигател няма механична връзка с двигателната ос, задвижва електрически генератор, който от своя страна зарежда високо-технологична акумулаторна батерия и захранва променливо-токовият тягов двигател.                      Системата за контрол на задвижването получава информация от всички силови агрегати и разпределя наличната мощност в зависимост от конкретната обстановка и изисквания. Обслужването на всички служебни нужди от електрическа енергия (осветление, системи в салона и други), се извършва от електронен алтернатор, без механично задвижвани елементи.                      Автобусът притежава възможността за приближаване, престой и потегляне от спирката в режим на нулеви емисии. В процесите на забавяне и/или спиране наличната кинетична енергия се рекуперира, като зарежда батериите. Всички процеси на ускоряване като енергийна нужда се поемат предимно от акумулаторната батерия.", "date": "2018.08.02", "title": "“Бургасбус” тества нов хибриден автобус"}
{"url": "http://www.cross.bg/konkyrsa-fotografii-prevozvach-1580608.html", "text": "/КРОСС/ Националният железопътен превозвач организира фотографски конкурс на тема: „130 години пътуваме заедно”, посветен на 130-ата годишнина от създаването на Българските Държавни Железници. В конкурса ще могат да вземат участие всички любители на железопътния транспорт в България. Участниците в състезанието могат да илюстрират със свои авторски произведения приятни впечатления и емоции от пътуването си с влак или да запечатат кадър от природен пейзаж с преминаващ влак.От изпратените фотографии ще бъдат отличени 13 снимки, които ще бъдат публикувани в илюстративен календар на БДЖ, посветен на 130-ата годишнина на железопътния превозвач.Желаещите да участват в конкурса могат да изпращат своите фотографии на официалния електронен адрес на „Холдинг БДЖ” ЕАД (), като посочат Крайният срок за изпращане на снимките е Избраните 13 фотографии ще бъдат публикувани на официалната интернет страница на „Холдинг БДЖ” (). ", "date": "2018.08.02", "title": "БДЖ организира фотографски конкурс по повод своята 130-годишнина"}
{"url": "http://www.cross.bg/politzaii-dvamata-yniformenite-1580609.html", "text": "/КРОСС/ Петима души са задържани, а други трима се издирват заради проявена агресия към полицейски служители в Хасково, предаде „Фокус”, като се позова на пресцентъра на МВР.Снощи униформените се отзовали на сигнал, че 20-годишна жена е била изгонена от съпруга си и баща му от палатката, която живее, като двамата заплашили, че ще й вземат детето.Пред полицаите двамата мъже, на 28 и 54 г., продължили със заплахите. Когато служителите на РУ-Хасково ги поканили в районното за изясняване на случая, на мястото се появили два автомобила, от които слезли още 8 души с брадви, сапове и улуци.Един от тях ударил в главата полицай. Наложило се униформените да стрелят във въздуха.Пострадалият полицай е с лека телесна повреда.Работата по случая продължава.", "date": "2018.08.02", "title": "Семеен скандал в Хасково приключи с петима арестувани и пребит полицай"}
{"url": "http://www.cross.bg/relsi-krazhbi-nkzhi-1580611.html", "text": "/КРОСС/ Появилата се информацията за откраднати релси от района на гара Генерал Тодоров е вярна, но релсите , а са били складирани  в близост до железния път, съобщават от пресцентъра на НКЖИ.Същите са предвидени за извозване и доставка на друго място. Няма опасност за сигурността и безопасността на движението на влаковете в района, както и няма кражба на релси от текущия път.Надяваме се, че извършителите ще бъдат заловени. НКЖИ  е сериозно потърпевша от подобен тип кражби  и вандализъм.От началото на годината до края на юли 2018 год. на територията на железопътната инфраструктура са регистрирани 148 бр. кражби на стойност 410 153 лв.", "date": "2018.08.02", "title": "НКЖИ: Има кражба на релси в Благоевградско но не са демонтирани"}
{"url": "http://www.cross.bg/natzionalniya-napisa-korneliya-1580610.html", "text": "/КРОСС/ \"Илинденско-Преображенското въстание е подвиг на националния дух, който кара хилядите сърца да бият като едно в стремеж за свобода\".Това написа във фейсбук лидерът на БСП Корнелия Нинова по повод 115-та годишнина от избухването му.\"Въстанието е пример, който всеки един българин трябва да помни - да бъдем силни, да отстояваме с характер българщината и да не прекланяме глава. Нека заедно да почетем паметта на храбрите ни предци\", написа още тя.                            ", "date": "2018.08.02", "title": "Корнелия Нинова: Илинденско-Преображенското въстание е подвиг на националния дух"}
{"url": "http://www.cross.bg/opakovkite-zashtita-pazara-1580598.html", "text": "/КРОСС/ Можем ли да попаднем на кремове-менте на пазара? Как да ги разпознаем и могат ли да навредят на кожата ни? Отговори на тези въпроси дава Георги Георгиев в рубриката \"На твоя страна\".Според европейската категоризация продуктите на пазара са с фактор от 6 до 50 - съответно при ниска и при много висока степен на защита.Върху опаковките на всеки продукт пък са изписани и вредните лъчи, от които продуктът ни пази - UVA, UVB и UVC. Как да четем опаковките, какви съставки съдържат кремовете и спрейовете ще разберем от съвети на експерти.За да провери има ли фалшиви слънцезащитни кремове, екип на NOVA отива на пазар. Продукти за защита от слънчевите лъчи открива, както в аптеките, така и по сергиите, по пазарите и по алеите около плажовете. Върху опаковките на повечето продукти има обещание за защита и 24-часово предпазване на кожата.Кой продукт е фалшив може да се провери само в лаборатория. В България слънцезащитните продукти не са тествани, предопреждават експертите.", "date": "2018.08.02", "title": "Има ли слънцезащитни кремове-менте на пазара?"}
{"url": "http://www.cross.bg/slychaii-godishnina-ata-1580599.html", "text": "/КРОСС/ Семейството на Румен Овчаров поздрави от връх Елбрус БСП по случай 127-ата годишнина. Те покориха първенеца на Русия, който се извисява на 5642 метра над морското равнище, и развяха българското знаме. ", "date": "2018.08.02", "title": "Семейство Овчарови поздрави от връх Елбрус БСП по случай 127-ата годишнина"}
{"url": "http://www.cross.bg/manolova-otchete-ombydsmana-1580602.html", "text": "/КРОСС/ 1 443-ма работници са получили своите заплати от Фонда за гарантиране на вземанията. Това отчете омбудсмана Мая Манолова в резултат на законодателните промени, инициирани от омбудсмана в началото на годината с цел прекратяване на така нареченото \"модерно робство\".Като успех, Манолова отчете, че в нашето общество се създава нетърпимост към работодателите, които не си плащат заплатите на служителите. По думите й мерките са имали дисциплиниращ и оздравяващ характер.Промените влязоха в сила на 1 -ви февруари 2018 г. и към днешна дата 1 443-ма са получили своите заплати в размер на 2 940 971 млн. лв. Манолова отчете нарастване на платените суми към работниците в сравнение с миналата година четири пъти. За цялата 2017 г. платените суми са близо 700 хиляди лв. Омбудсманът заяви , че до края на годината се очаква платените суми да достигнат 4 млн. лв.Предстоят плащания на неплатени възнаграждения на близо 670 души от \"Пикадили\", заяви Манолова. Тя увери, че в резултат на доброто взаимодействие с Фонда, НОИ и ГИТ работниците от \"Пикадили\" ще си получат неплатените заплати. Нови сто души от Карфур също ще получат своите неплатени заплати.От 1-ви февруари в ГИТ са внесени 35 искания за откриване на производство по несъстоятелност срещу 35 фирми. А в резултат на нормативните промени 78 предприятия, които не са си платили заплатите и пред заплахата да започне производство по несъстоятелност срещу тях, са извършили плащанията, дължими на работниците.Манолова специално благодари на Фонда за гарантиране на вземания, НОИ и Главна инспекция по труда за доброто взаимодействие.В трите отчетни години, откакто омбудсман е Мая Манолова институцията е работила по 75 339 случая. Уточнението е, че броят на случаите не е равен на броя на хората. Манолова отчете нарастваща тенденция през последната година да се отправят колективни жалби. Такива са случаите с некоректните работодатели.\"Всяка една жалба крие десетки съдби\", призна Манолова. Тя специално благодари на своя екип. В приемната на омбудсмана са приети 42 690 души, 32 649 са жалбите, като от тях са приключили 31 078. 3 636 са препоръките на институцията до държавни и административни органи.\"Всяка втора от препоръките на омбудсмана е изпълнена изцяло или частично\", посочи Манолова. Очаквано най-много са жалбите, свързани с правата на потребителите, следват тези свързани със социалните права. Отчита се и скок на жалбите свързани с правото на собственост и чиста околна среда .\"Хората става изключително чувствителни по отношение на всяко посегателство върху чистата околна среда, в която искат да живеят\", каза още омбудсманът. Като справедлива кауза, по която е постигната национална коалиция между всички институции, неправителствени организации и граждани, Манолова отчете повдигнатият на европейско ниво по време на европредседателството ни въпрос с двойния стандарт в храните и петицията, внесена в ЕП срещу двойния стандарт в храните.\"ЕК в резултат на петицията, заяви че започва процедура по изработване на директива, която да забрани двойните стандарти\", изтъкна Манолова. По оценка на социологически агенции събитието, на което бе организатор институцията на омбудсмана е в топ 3 на най-важните събития по време на председателството. По думите на Манолова каузата е доказателство, че България може да защитава не само собствените си граждани, а и още 100 млн. граждани, които живеят в Източна Европа.\"Тук въпросът не е за грамовете - тук въпросът е за това има ли втора класа потребители в ЕС\", каза още Манолова. \"Като омбудсман съм горда, че успях да обединя българските институции в името на една справедлива кауза\", изтъкна още омбудсманът.Относно каузата, свързана с реформата в социалната сфера и правата на хората с увреждания, Мая Манолова бе категорична, че натискът към изпълнителната власт, ще продължи, за да получат всички хора с увреждания това, от което имат нужда.Продължава работата на институцията по законодателни предложения, свързани със Закона за фалит на физическите лица, ограничаване произвола на колекторските фирми и ограничаване произвола на банките.Като ефективно работеща и успешна Манолова оцени триадата граждани -омбудсман-медии.", "date": "2018.08.02", "title": "Манолова е доволна от нетърпимостта към работодатели неплащащи заплати"}
{"url": "http://www.cross.bg/izdruzhkata-leva-chetirichlenno-1580600.html", "text": "/КРОСС/ Поскъпва издръжката на живот у нас.590 лева са необходими месечно на лице от четиричленно домакинство. Това сочат последните данни на Института за социални и синдикални изследвания на КНСБ, обяви президентът на синдиката Пламен Димитров.„От началото на годината издръжката на живота добави нови 36 лева на член от четиричленно домакинство. Общият размер нужен за издръжката на четиричленно домакинство по българския стандарт е 2 361 лева и малко отгоре“.Издръжката на живота на четиричленно домакинство в София е значително по-висока и е малко над 3 хиляди лева.75 % от населението в страната живее с доходи, по-ниски от необходимите за издръжката на живота. По данни на Институтът за социални и синдикални изследвания към КНСБ над 30 % от домакинствата в България са с общ доход на лице до 321 лева на месец. Това са близо 2,2 милиона души. Изчисленията на синдикалните експерти в редица области на страната като Благоевград, Видин и Кюстендил показват, че средните заплати са едва около 50 на сто от необходимия размер на издръжката на живота.  Омбудсманът Мая Манолова ще отчете резултатите след влезлите в сила законодателни промени от началото на тази година, които трябва да гарантират изплащането на работните заплати при фалит на работодателя и колко са парите, изплатени от Фонда за гарантиране на вземанията на работниците и служителите.Общественият защитник ще представи и данни за жалбите срещу администрацията, за нарушени потребителски и социални права, както и правото на здравеопазване и образование. ", "date": "2018.08.02", "title": "75% от населението в страната живее с ниски доходи"}
{"url": "http://www.cross.bg/mrezhata-razpredelenie-elektrozahranvaneto-1580601.html", "text": "/КРОСС/ ЧЕЗ Разпределение България стартира дейности по подобряване на сигурността и качеството на електрозахранването в сателитните райони на столицата и селищата около София. Компанията изпълнява поетите ангажименти да увеличи контрола и модернизацията на мрежата и да подобри управлението й в бързо развиващите се крайградски части.С тази цел ЧЕЗ Разпределение стартира реализацията на мащабна програма за въвеждане в експлоатация на дистанционно обслужвани електромери. Автоматизираната система ще позволява дистанционно отчитане на изразходваната електроенергия, ще следи натоварването на мрежата и нивото на подаваното напрежение, честотата и продължителността на прекъсванията и други параметри. Това щедоведе до възможности за повишаване на качеството и надеждността на електрозахранването на клиентите и процеса на обслужването им, което пряко ще повлияе и на клиентската удовлетвореност.Инсталирането на модерната технология стартира от Лозен, Герман, Мърчаево и Горна баня. В Лозен работата е в ход. В Мърчаево и Горна баня монтирането на електромерите ще бъде в периода 06-10 август, предстои стартиране на работата в Герман. Не е предвидено изключване на електрозахранването едновременно за голям брой потребители. Кратковременно прекъсвания се налагат само за индивидуалните монтажи на електромерите, като монтирането ще се изпълнява между 8:00 и 16:30 ч. Дейността се извършва от техници с необходимата квалификация и опит и е за сметка на дружеството.„Тенденцията за нарастване на консумацията в сателитните селища около София, строителството на нови, модерни къщи, оборудвани с най-нови технологии,налага нов подход към мрежата. Използването на модерната система ще ни даде възможност да имаме поглед в реално време върху нейната дейност и върху потреблението. Така ще оптимизираме управлението на мрежата и ще имаме много по-голям контрол. Този по-стриктен контрол ще ни даде възможност да реагираме незабавно при нужда“, каза Виктор Станчев, главен оперативен директор на ЧЕЗ Разпределение България.До края на 2018 г. предстои внедряването на автоматизираната система и в Банкя, Бистрица, Бояна, Мало Бучино, Владая, Волуяк, Герман, Горубляне, Доброславци, Драгалевци, Железница, Княжево, Мировяне, Нови Искър и Симеоново. ", "date": "2018.08.02", "title": "ЧЕЗ Разпределение подобрява електрозахранването в сателитните селища около София"}
{"url": "http://www.cross.bg/beshe-momcheto-reshenieto-1580603.html", "text": "/КРОСС/ 15-годишният Даниал Брекверди остава в ареста, реши днес Апелативният съд в София. Момчето беше задържано, след. Така беше потвърдено решението на СГС от миналата седмица.Съдът обяви решението си публично, след като мярката се разгледа при закрити врата заради възрастта на задържания.Според магистратите, от събраните досега доказателства не може да се приеме квалификацията на престъплението, а именно опит за умишлено умъртвяване, а поведението на момчето е било насочено към търсене на саморазправа. Данни за тази агресия са ножът.Съдът смята, че реалната опасност за извършване на престъпление съществува. В конкретния случай, се налага неговото изолиране поне в началото на разследването. Не се оспорват данните за психическия тормоз над момчето, но те не могат да надделеят над поведението на момчето в момента на престъплението, посочиха от Апелативния съд.Искането на прокуратурата за домашен арест беше определено като неприложимо.", "date": "2018.08.02", "title": "Окончателно: Нападателят от „Надежда” остава в ареста"}
{"url": "http://www.cross.bg/triugulnik-bermydskiya-poyavyavat-1580605.html", "text": "/КРОСС/ Учени от университета в Саутхемптън, Великобритания, смятат, че са разкрили тайната на Бермудския триъгълник, пише Sailingscuttlebutt. Изданието припомня, че за последните 100 години в района са загинали повече от 1000 души.Изследователите са допуснали, че причина за масовите корабокрушения са 100-футови вълни (около 33 м), които са появяват в Бермудския триъгълник.Вълните са забелязани за първи път през 1997 г. Според учените те се появяват буквално „отникъде“ и са способни да потопят даже много големи плавателни съдове.Специалистите са направили модел на USS Cyclops – голям кораб, изчезнал в Бермудския триъгълник през 1918 година с 300 души на борда.Според Саймън Боксъл в Атлантическия океан често се появяват бури, прииждащи от три страни, и сблъсквайки се, създават огромни вълни, които поглъщат корабите.", "date": "2018.08.02", "title": "Разкрита е тайната на Бермудския триъгълник"}
{"url": "http://www.cross.bg/vulnenie-moreto-intzident-1580604.html", "text": "/КРОСС/ Според народните поверия на Илинден морето взима жертви. След поредицата от дъждове, плажовете по Черноморието са пълни, но къпането в морето е забранено. Спасителите алармираха за бурни вълни и силно мъртво вълнение, като помолиха туристите за разбиране и дисциплина. ", "date": "2018.08.02", "title": " Тежко дежурство на спасителите по Черноморието на Илинден"}
{"url": "http://www.cross.bg/dokladite-doklad-spetzialnite-1580606.html", "text": "/КРОСС/ Докладите за дейността на ДАНС за 2016-а и 2017 година са еднотипни, стават все по-формални, чиновнически написани, голяма част от отразените неща в тях се повтарят. Като ги прочетеш, оставаш с впечатлението, че този доклад може да означава, че ДАНС се справя перфектно с работата си, а може и да значи, че нищо не се върши, т.е. докладите са много безлични. Това каза в интервю за предаването „12+4“ експертът по национална сигурност проф. Николай Радулов.„И в двата доклада е обяснено, че ДАНС се контролира перфектно от структурите на НС, което не е вярно, защото многократно имаме изявления в публичното пространство, че докладите са без конкретика. Най-човешки написаният и даващ най-много информация доклад е първият за дейността на ДАНС през 2015 година. Доста по-информативен. Това е доклад, който отговаря на целите на писането на тези доклади. Той не е просто отчетен материал, а начин да бъдат контролирани специалните служби“, коментира експертът.Проф. Радулов обясни, че в повечето случаи в методическите указания на докладите е описано, че липсата на конкретика в докладите е, защото информацията е класифицирана или е държавна тайна, а това от своя страна води до капсулация на специалните служби, което им позволява да останат неконтролируеми:„Всъщност се обяснява защо този доклад е толкова постен, но не се обяснява защо е необходим. Гражданите знаят, че са дали 100 милиона, без да знаят за какво са ги дали. В докладите, например, има четири случая на доловена шпионска дейност или дейност в полза на чужди разузнавания, на хората им е забранено да влизат в държавата, изведени са от страната – тогава защо не са съобщени имената, като очевидно няма последващи следствени или процесуални действия. Чуждите специални служби, чиито членове и агенти са тези хора, много добре ги знаят кои са. Всъщност от кого крием тази информация – от работодателя си, от българския народ. Нищо тайно няма в това. Този подход обаче е много показателен за опасността отново, както преди 1989 година, специалните служби да се капсулират и обвият в една тайнственост, която им позволява да останат напълно неконтролируеми“.", "date": "2018.08.02", "title": "Проф. Николай Радулов: Има опасност специалните служби да станат неконтролируеми"}
{"url": "http://www.cross.bg/ohrana-direktziya-nadzirateli-1580607.html", "text": "/КРОСС/Надзиратели от пловдивския затвор днес са изпратили сигнал до Главна дирекция Изпълнение на наказанията , че има сериозен пробив в сигурността.Причините са недокомплекта в личния състав и увеличения брой отпуски в летния сезон. Днес вместо задължителните 18 души, нарядът се състои от 15 надзиратели, които имат задължение да осигурят външната и вътрешната охрана на затвора и са ангажирани в различни мероприятия, пише trafficnews.bg.\"В този режим на работа ние не можем нито да ползваме почивка, нито да се нахраним. Едва успяваме да отидем до тоалетна. А дежурството продължава 24 часа\" разказа надзирател, пожелал анонимност.Заради недокомплекта в затвора, преди месец от Главна дирекция са изпратили нареждане по трима души от ТПО - Смолян да бъдат командировани в Пловдив, за да подсилят охраната. През юли нарядът е бил в пълен състав, но днес 1 август директорът Божил Иванов е разпоредил от ТПО - Смолян да не слизат служители. Това решение предизвикало допълнително нагнетяване на напрежението.Освен текущите задачи по охрана, надзирателите е трябвало да изведат от затвора един от най- опасните престъпници, които лежат в пловдивския затвор- тройния убиец Никола Цайкин.Той има лекарско предписание за рехабилитация и всеки ден посещава болница. Извеждането на затворник с доживотна присъда става при определени правила, като той задължително трябва да бъде охраняван от двама надзиратели.\"Бягствата на затворници не са случайни. Те са следствие от нарушената работна дисциплина. Има нормативи, които трябва да се спазват и когато те се пренебрегват се създават предпоставки за инциденти\" коментират надзиратели.Очаква се решението на Главна дирекция.", "date": "2018.08.02", "title": "Надзиратели алармират за пробив в охрана на затвор"}
{"url": "http://www.cross.bg/smolyan-raiiona-putya-1580596.html", "text": "/КРОСС/ Пътят Смолян – Пловдив е затворен от свлечена скална маса в района на Юговското ханче, съобщи  bTV.Пътуващи съобщиха, че са се образували опашки от 2–3 километра.Обстановката в Смолянско е усложнена след дъждовете, предизвикали нови свлачища в района.Вече два дни преминаването по пътя за село Забърдо е забранено и в двете посоки.Днес в Смолян заседава кризисен щаб, ще присъстват и експерти от регионалното министерство. ", "date": "2018.08.02", "title": "Свлачище затвори пътя Смолян – Пловдив "}
{"url": "http://www.cross.bg/zatvoriha-stolichna-metrostantziya-zaradi-izostaven-bagazh-obnovena-1580597.html", "text": "/КРОСС/ Около 11 часа днес е получен сигнал за изоставена раница пред входа на параклис в подлеза на метростанция в централната градска част, съобщиха от пресцентъра на МВР.Незабавно полицейски служители са обезопасили района.Проверката, извършена от специализиран екип, е приключила към 12.10 часа.Установено е, че в раницата е имало дрехи. Метрото се движи по разписание. ", "date": "2018.08.02", "title": "Затвориха столична метростанция заради изоставен багаж (обновена)"}
{"url": "http://www.cross.bg/tonev-podlez-politziyata-1580595.html", "text": "/КРОСС/ Софийският апелативен съд остави в ареста Иван Тонев за стрелбата в подлез в София. Решението е окончателно.Тонев беше арестуван на 24 юли, след като простреля в корема 50-годишен мъж в оживен подлез на кръстовището на булевардите „България” и „Гоце Делчев”. Причината – спречкване, след като кучето на простреляния маркирало територия пред магазин на Тонев.Оказа се, че Иван Тонев има регистрация в полицията за побой.„Съжалявам, че бях на пътя на семейство Адамс в този ден, защото когато им направят забележка, те могат да удрят с палка, а аз не мога да направя нищо”, каза пред съдебния състав задържаният.В деня на ареста от полицията казаха, че простреляния мъж е носел палка, но няма сведения да я е използвал.", "date": "2018.08.02", "title": "Оставиха в ареста Иван Тонев, прострелял мъж в подлез в София"}
{"url": "http://www.cross.bg/vakarel-avariya-avarii-1580646.html", "text": "/КРОСС/ Във връзка с получени сигнали за липса на вода в с. Вакарел пресцентърът на Министерството на регионалното развитие и благоустройството информира, че водоподаването в населеното място е възстановено.Причина за прекъсванията на водоснабдяването са последователните аварии по довеждащия водопровод за селото в следствие на авария заради прекъсване на електрозахранването в помпена станция „Искър“. Работата й е възстановена.Захранващият малкото населено място водопровод е с дължина 17 км и в по-голямата му част се обхожда пеша. По тази причина авариите се локализират и отстраняват трудно, като екипите на „ВиК“ ЕООД - София работят непрекъснато.На 31 юли, след отстраняване на поредната авария, в резервоар на селото е постъпвало ограничено количество вода. През вчерашния ден отново е възникнала авария, която е отстранена, като за целта се е наложило източването на резервоара.През периода, в който са се проявявали аварии, за населението са осигурявани водоноски. Водата от тях не е използвана поради наличието на улични чешми от местни водоизточници и на собствени водоизточници в голяма част от имотите.Като временна мярка за осигуряване на постоянно водоснабдяване в с. Вакарел предстои подмяна на два участъка от водопровода с най-голяма концентрация на аварии, за което се очаква да бъдат доставени необходимите тръби. Трасето на съоръжението се нуждае от цялостна рехабилитация. Предстои да се обяви поръчка за изготвяне на регионално прединвестиционно проучване за Област София, чрез което ще се търси трайно решаване на проблема. ", "date": "2018.08.02", "title": "Водоподаването в с. Вакарел е възстановено   "}
{"url": "http://www.cross.bg/vultzi-slovakiya-noshtnite-1580624.html", "text": "/КРОСС/ Напрежение възникна в Словакия, след като в страната беше основана база на известния и близък до Кремъл рокерски клуб „Нощните вълци”. Президентът на страната определи това като заплаха за сигурността.Базата на „Нощните вълци” се намира близо до град Търнава. Основаването ѝ предизвика бурни реакции. Президентът на Словакия Андрей Киска дори направи паралел с анексирането на Крим. „Това не са безобидни почитатели на моторите. „Нощните вълци” са инструмент на режим, който участва в окупацията на съседна държава”, категоричен беше той. Йозеф Хамбалек оглавява националистическа група и е основател на клуба на „Нощните вълци” в Словакия. Според него твърденията на президента са безпочвени. „Вижте знамето, което държа на тази снимка – това е знамето на Словакия. Полякът до мен държи знамето на Полша. Ние сме патриоти, това може и да е руски клуб, но ние на първо място сме словаци”, увери той. В същото време Хамбалек се оказа в центъра на голям скандал. Той отправи заплахи към журналисти, снимали в района на базата. А на кадрите се вижда, че в базата има бракувани военни машини и дори танкове. „Нощни вълци” е първият и най-голям клуб на мотоциклетисти в Русия. Организацията е известна с това, че поддържа тесни връзки с руския президент Владимир Путин. Нейни представители на няколко пъти посетиха и България. ", "date": "2018.08.02", "title": "„Нощните вълци”, близки до Путин, основаха база в Словакия"}
{"url": "http://www.cross.bg/sanitarno-veterinarna-natzionalnata-praseta-1580630.html", "text": "/КРОСС/ Близо 50 000 прасета са били унищожени в Румъния заради африканската чума по свинете, пише местният в. \"Гъндул\". Председателят на Националната санитарно-ветеринарна агенция Джеронимо Бадуку Брънеску уточни, че са регистрирани 524 огнища на африканска чума по свинете, като 521 от тях са стопанства, а три са свинеферми, най-голямата от които в окръг Тулча.Общо 49 816 прасета са били евтаназирани до момента и са обработени 51 досиета за обезщетения, съобщи Брънеску. Изплатената сума възлиза на 130 000 леи ( 1 лв. е 2,38 леи – б.р.), а в процедура на оценка са още 86 досиета, заяви председателят на Националната санитарно-ветеринарна агенция.Държавата обезщетява собствениците на умъртвените животни със суми, съобразени с цените на пазара, пише още \"Гъндул\". Обезщетенията ще бъдат изплатени в срок от най-много 90 дни на стойност между 8 и 12 леи за килограм, в зависимост от редица критерии, определени със закон, съобщи Националната санитарно-ветеринарна агенция.Ръководителят на Оперативния център за спешни ситуации Раед Арафат заяви, че румънците не трябва да се страхуват от заразяване с болестта. \"Трябва да се разбере, че тази болест няма ваксина за животни, без лечение е изключително агресивна. Важното е, че не засяга здравето на хората\", подчерта Раед Арафат след заседание на Националния комитет за извънредни ситуации в рамките на вътрешното министерство, предаде Би Ти Ви.", "date": "2018.08.02", "title": "Евтаназираха 50 000 прасета в Румъния"}
{"url": "http://www.cross.bg/montana-stari-nezakonni-1580589.html", "text": "/КРОСС/ Община Монтана започва акция за премахване на излезли от употреба стари автомобили от тротоари и обществени паркинги, обяви кметът Златко Живков.В последните дни комисия от общински експерти е направила оглед в града и е описала 34 автомобила, които не са използвани от дълго време, но стоят на различни места в шест зони на града. На собствениците им е дадено предписание да ги преместят в чатни имоти или предадат за вторични суровини. Ако те не предприемат никакви действия, то общината ще ги извози на площадка за временно съхранение и ако отново не бъдат потърсени до 3 месеца - ще ги предаде за скрап.Общината предприема тези действия за разчистването на обществените пространства от стари коли след прокурорско разпореждане, уточни Живков. В него се настоява да бъдат взети мерки и да се засили контролът по Наредбата за излезлите от употреба моторни превозни средства.Заедно с тази акция продължава и премахването на незаконни гаражи, гаражни клетки и отчуждени стари сгради. До момента са премахнати над 800 от общо 1054 незаконни постройки, уточни кметът.От общината отбелязват, че съборетините служат за всичко друго, но не и за гаражи. Направени са през последните 40 години в междублокови пространства извън всички разрешителни режими. Повечето от навесите са метални и силно ръждясали.Досега в централната градска част от пет зони са демонтирани 311 незаконни гаража.В междублоковите пространства на „Младост” 3 има 246 обекта, които ще бъдат премахнати следващите два месеца. И това няма да е всичко. Близо 2000 са незаконните постройки в различните квартали на Монтана. Кметът Живков е категоричен, че нито една няма да бъде забравена.  ", "date": "2018.08.02", "title": "Разчистват Монтана от неупотребявани стари коли"}
{"url": "http://www.cross.bg/bolyarovo-zona-reshenieto-1580642.html", "text": "/КРОСС/ Собствениците на стопанството в Болярово, които от седмици отказват да пуснат ветеринарите, обвиняват Агенцията по храните в некомпетентност. Те обжалват решението за евтаназия на животните в Софийския административен съд.Собствениците искат административният акт на агенцията, според който животните трябва да бъдат убити, да бъде отменен. Те твърдят, че решението е взето при съмнителни резултати от първата проба на овцете.Според животновъдите протоколът, който констатира две болни животни, е недействителен. „Защо датата ,на която ми е обявено, че имам съмнителна реакция, на същата тази дата, на 18 юли вече имах заповед за евтаназиране на моите животни?”, пита Ани Петрова.Междувременно продължава вземането на втори проби в 10-километровата зона. Правят се първи изследвания и в разширената зона за контрол, резултатите се очакват следващата седмица.", "date": "2018.08.02", "title": "В Болярово продължават битката със здравните власти заради чумата"}
{"url": "http://www.cross.bg/varna-ylitzata-preoburna-1580588.html", "text": "/КРОСС/ Камион с кран се преобърна на улицата в центъра в близост до музикалното училище във Варна, предаде \"Булфото\". Предстои тежката машина да бъде преместена.Изясняват се обстоятелствата около инцидента.", "date": "2018.08.02", "title": "Автокран се преобърна на улицата във Варна"}
{"url": "http://www.cross.bg/fondatziya-lilova-deteto-1580647.html", "text": "/КРОСС/ Постигнатите резултати през 2017 г. и реализацията на целите за 2018 г. на Фондация „Сийдър“ обсъдиха председателят на  Държавната агенция на закрила на детето д-р Елеонора Лилова и г-жа Александрина Димитрова, изпълнителен директор на организацията.Фондацията е най-големият доставчик на социалната услуга „Център за настаняване от семеен тип“ сред неправителствените организации в България. Тя управлява девет Центъра, в които подкрепа получават 105 деца и младежи. Екипът се състои от 99 професионалисти, които полагат ежедневни грижи и непрекъснато усъвършенстват уменията си.Председателят на ДАЗД оцени високо дейността и постигнатите резултати в грижата за децата, лишени от родителска грижа. Тя благодари за активното участие на организацията и на г-жа Димитрова, в качеството й на съпредседател, в работата на Постоянната експертна работна група по деинституционализация.Д-р Лилова и изпълнителният директор на Фондация „Сийдър“ обсъдиха създаването на новата Национална стратегия за детето и се обединиха около нуждата от интегриран подход в политиките за деца. ", "date": "2018.08.02", "title": "Председателят на ДАЗД се запозна с резултатите от дейността на Фондация „Сийдър“"}
{"url": "http://www.cross.bg/zhenata-ezeroto-lyuben-1580592.html", "text": "/КРОСС/ Младежи спасиха от удавяне жена, която в понеделник е обявена за издирване от свои близки в Смолян, съобщи \"24 часа\". Тя е открита премръзнала и дезориентирана, но без опасност за живота.По сигнал, постъпил в 16 ч на 30 юли, полицията и доброволци започват търсенето на Радка Стоименова от родопския град. Всичко завършва щастливо благодарение на проявената всеотдайност от шестима млади мъже.Те намират жената в езерото Рибката над Смолян същата вечер. Мирослав Каров, Наско Мазнев, Николай Кючуков, Любен Ушев, Михаил Михайлов и Стоян Василев изваждат давещата се и премръзнала Радка от ледените води с риск за живота си.Мирослав, който през същия към 17 ч. е отишъл да лови риба във водоема, разказва за станалото: \"Жената стоеше права на тревата, усмихваше се. Когато си тръгвах, ми каза: \"Ако някой те пита, не си ме виждал!\" Не реагирах, но ми се стори странно. Прибрах се и излязохме с приятели да играем карти. Докато играхме, около 23,30 ч Любен разглеждаше фейсбука си и видя снимка на жената, която се издирва. Показа ни я, на мен ми приличаше на тази жена, която видях на езерото.\"\"Миро спомена, че е видял жена на езерото, която прилича на издирваната, гледах, че много хора са споделили тази снимка, и прибирайки се, решихме да минем да проверим какво става. Стигнахме до половината на пътя до езерото, по средата на пътя чухме стенене. Сякаш жената се давеше, викаше за помощ. Беше много тъмно и мокро, веднага се затичахме надолу. Миро и Михаил скочиха във водата, обадихме се на тел. 112. Трудно извадиха жената, Миро без малко да потъне, тогава влезе и Михаил във водата. Имаше късмет, че стъпи на нещо твърдо, за да успеят да я извадят.\" - допълват Любен и Наско.Разказват, че когато извадили жената, тя е била синя от студ. Докато Наско чака линейката над езерото, другите я завивали с дрехите си и я топлели. Линейката не успява да слезе и шестимата изнасят Радка до пътя на носилка. Тя е приета с 33 градуса телесна температура в МБАЛ - Смолян. Състоянието ѝ е стабилно.\"Бях подготвен да намерим жената, само се надявах да не е късно. Поехме риск, защото се давеше - да стоя да я гледам ли?Плувам, колкото да не се удавя. Но в такъв момент не ти идва на ум рискът. Не се чувстваме като герои, просто добро дело, не искаме награди\", споделя Мирослав, който е курсант във военния университет в Шумен.Засега не е ясно дали жената е паднала, или сама е скочила в езерото.", "date": "2018.08.02", "title": "Шестима младежи спасиха жена от удавяне с риск за живота си"}
{"url": "http://www.cross.bg/telefon-mobilen-ycheben-1580591.html", "text": "/КРОСС/ Синдикат \"Образование\" към КТ \"Подкрепа\" поиска реална забрана за притежание и ползване на мобилен телефон в учебен час.Предложението на Синдикат \"Образование\" е за промяна в Закона за предучилищното и училищното образование (ЗПУО), като се вмени задължение за подписване на договор между образователната институция и семейството, който да включва и изрична забрана за притежание и ползване на мобилен телефон в учебен час.Синдикатът също настоява по-бързо да се осигурят дигитални устройства на образователните институции за работа в час като таблети, монитори, интерактивни дъски и др., които да привлекат интереса на децата и учениците.В позицията на синдиката се казва, че са необходими промени, тъй като в момента правилата към учениците и родителите са спорни и неефективни.\"\", отбелязват от синдиката.\"\", пояснява се още.Синдикатът дава примери с европейски държави, където е забранено ползването на мобилен телефон по време на час. ", "date": "2018.08.02", "title": "Синдикат \"Образование\" поиска реална забрана за мобилен телефон в учебен час"}
{"url": "http://www.cross.bg/bulgariya-ninova-zayavi-1580590.html", "text": "/КРОСС/\"С представителите на Съюз \"Произведено в България\" сме на едно мнение по най-важния въпрос - че държавата трябва да има роля за развитието на икономиката. Това не е нито национализация, нито нещо немодерно\". Това заяви лидерът на БСП Корнелия Нинова след проведена среща с представители на съюза по повод предложената от левицата \"Визия за България\", съобщиха от пресцентъра на партията.По думите й това е била една от най-смислените срещи, тъй като организацията обединява над 1500 български фирми и производители. Тя подчерта, че именно те са хората, които правят българската икономиката. Според нея те са най-наясно с проблемите и имат виждания за решение. \"Ние предложихме тази визия не като партийна или предизборна програма.Тя е желание да проведем разговори и да обединим максимално национална енергия от различни граждански структури и партии, неправителствен сектор, експерти, учени, специалисти. Да се обединим около 5-6 важни приоритета, които всички смятаме, че трябва да се развиват, за да тръгне България в по-добра посока и хората да живеят по-добре\", коментира председателят на БСП.Тя обясни, че заедно с представители на левицата присъстващите са срещнали разбиране по някои от предложенията, а по други са имали критики и предлагат промени към тях. \"Срещнахме разбиране в две неща. Трябва да има един сектор, който е от национална сигурност, да остане държавен, да се управлява професионално, а не партийно\", обясни Нинова и подчерта, че за БСП това са обектите, които са от национална сигурност, които са записани в закона. На второ място тя посочи как държавата може да помогне на българския бизнес, на българското производство и икономика. \"Ние представихме нашето виждане, че това може да стане чрез данъчни облекчения, чрез преструктуриране на Банката за развитие, с кадри като се обвърже икономиката с образованието\", каза още тя.Нинова заяви, че с представителите на съюза са се разбрали да се продължат тези разговори в работен порядък. \"Имаме нужда от разговори, съвети, предложения, така че от всички тези приоритети да избистрим важните, да се обединим максимално повече българи около тях и който и когато да управлява, да следва тази политика за държавата и за държавността\", заяви Корнелия Нинова.Визия за България е документ, който трябва да стане начало на разговор за всички българи в каква държава искаме да живеем и тя да бъде най-ефективно упарвлявана; каква да бъде нейната роля, как да осигурява спазване на правилата, на сигурността на гражданите и защитата на слабите\", заяви Кънчо Стойчев, председател на Управителния съвет на Съюз \"Произведено в България\". Той заяви, че организацията поема ангажимента да продължи разговорите за визията за България в съвместна работна група в три направления - борба с монополите в страната; подобряване на бизнес средата и особено мерките за борба с корупцията; данъчна политика.", "date": "2018.08.02", "title": "Нинова представи \"Визия за България\" пред Съюз \"Произведено в България\""}
{"url": "http://www.cross.bg/opasnost-zhivota-momche-1580594.html", "text": "/КРОСС/ 13-годишно момче е с опасност за живота след инцидент с волтова дъга на жп гарата в града, предаде „Фокус”, като се позова на прокуратурата.Около 17:30 часа вчера детето се качило на покрива на товарен вагон, при което се образувала волтова дъга. Момчето било транспортирано в спешния център в Стара Загора с тежки изгаряния и опасност за живота.По-късно то е било прехвърлено в Клиниката по изгаряния в Пловдив.Продължава изясняването на обстоятелствата около тежкия инцидент.Той е пореден у нас през последните години. Млади хора загиват или получават тежки наранявания при опит за т.нар екстремни селфита на високи места, до високоволтови проводници и др.", "date": "2018.08.02", "title": "13-годишно момче е с опасност за живота след качване върху товарен вагон"}
{"url": "http://www.cross.bg/tyrtziya-ministur-pompeo-1580593.html", "text": "/КРОСС/ САЩ наложиха санкции на двама турски министри във връзка със задържането на американски пастор, обвинен в тероризъм. Вашингтон оказва натиск над Анкара да освободи американеца, който доведе до дипломатическо напрежение между двата натовски съюзника, информира АФП.Администрацията на президента Доналд Тръмп наложи санкции на правосъдния министър Абдулхамит Гюл и на вътрешния министър Сюлейман Сойлу.Анкара заплаши да отговори на \"агресивното поведение\" на САЩ.Андрю Брънсън, който ръководи протестантска църква в град Измир, е поставен под домашен арест след близо две години в затвора по обвинения в шпионаж и подкрепа на терористични организации. Той може да влезе в затвора за 35 г., ако бъде осъден.\"\", коментира говорителят на Белия дом Сара Сандърс и добави, че след решение на президента финансовото министерство санкционира турските министри на правосъдието и вътрешните работи, тъй като са изиграли водеща роля за арестуването и задържането на пастора.САЩ замразяват активите на двамата министри и забраняват на американски граждани да работят с тях.Правосъдният министър на Турция заяви, че няма имущество или пари извън Турция.Не се забави и отговорът на Министерството на външните работи на Турция: \"\".Вчера беше съобщено, че американският държавен секретар Майк Помпео е телефонирал на турския външен министър Мевлют Чавушоглу - трети телефонен разговор за една седмица. Помпео планира да се срещне с турския си колега през следващата седмица и да поиска освобождаването на пастора.Чавушоглу коментира решението на САЩ, заявявайки, че Анкара няма да изпълни незаконните искания на САЩ.", "date": "2018.08.02", "title": "САЩ наложиха санкции на Турция, Анкара бясна"}
{"url": "http://www.cross.bg/yagodovo-katynitza-prelya-1580584.html", "text": "/КРОСС/ Река Чая преля и затвори пътя между селата Катуница и Ягодово, предаде bTV.Полицейски служители насочват автомобилите по обходни маршрути. ", "date": "2018.08.02", "title": "Река Чая преля, затворен е пътят между Катуница и Ягодово"}
{"url": "http://www.cross.bg/borisovata-gradina-avgyst-1580580.html", "text": "/КРОСС/ Дирекция \"Култура\" на Столичната община организира през летните месеци детски програми и концерти в Борисовата градина, Южния парк, парка \"Заимов\" и др.На лятната естрада в Борисовата градина на 4 август от 19 ч. концерт ще изнесе оркестър \"Прима виста\". Следващия ден, на 5 август, от 11 ч. започва детското представление \"Един необикновен рожден ден, или пакости край тортата\" на \"Жар театър\", а вечерта от 19 ч. е концертът на \"Дикси бойс бенд\".", "date": "2018.08.02", "title": "Лятна културна програма на открито"}
{"url": "http://www.cross.bg/byrgas-informatziya-teche-1580582.html", "text": "/КРОСС/ В Бургас тече специализирана полицейска операция под ръководството на специализираната прокуратура и ГДБОП.По  информация на NOVA спецакциятата е за наркотици и рекет и е срещу банда, ръководена от Димитър Желязков – Митьо Очите. А по неофициална информация акцията е започнала още в сряда.Паралелно с това тече проверка по разпореждане на главния секретар на МВР за извършване на ескорти на луксозни автомобили.", "date": "2018.08.02", "title": "Спецакция в Бургас срещу банда, ръководена от Митьо Очите"}
{"url": "http://www.cross.bg/ivancheva-beleznitzi-samo-1580585.html", "text": "/КРОСС/ Не само грозно и укоримо, но и абсолютно незаконно – така адв. Марин Марковски определи в студиото на „Тази сутрин” решението на властите клиентката му Десислава Иванчева да бъде изпратена на лекар под конвой и с вериги на ръцете и краката. Кадрите с качването на окованата кметица на столичния район „Младост” предизвикаха възмущение в социалните мрежи.„Когато се наруши законът и се наруши по такъв категорично опасен начин, това е много лошо. Един ден може да се случи на всеки един от нас. Това жестоко, нечовешко отношение към г-жа Иванчева граничи с много сериозни възможности тя да си потърси обезщетението”, подчерта той.Бившият зам.-министър на правосъдието Димитър Бонгалов посочи, че по закон може да се използват само белезници – а не специални колани и пранги, а освен това говорим за човек със съмнения за подкуп, а не за извършител на убийство.Той посочи, че по-лошо от конвоя е това, което е последвало за Иванчева в болницата – според инструкция, приета през март тя е вързана с белезници за леглото си, трябва да ходи до тоалетната на отворена врата, по време на прегледите й присъства надзирател.Бонгалов беше категоричен – става дума за „изтезание, за нечовешко, нехуманно отношение, за което трябва да има дисциплинарна отговорност, включително и наказателна”. Той подчерта, че не става дума само за Иванчева – тази практика се прилага в цялата страна при конвой до лечебно заведение, както и при извеждането на всичките над 400 арестанти на „Г.М.Димитров”. Общо близо 1000 души, които могат да си потърсят правата.„Доживотните ги извеждаме без белезници (след осъдително решение на ЕСПЧ – б.р.), но продължаваме да извеждаме в специализирания арест и на „Г.М.Димитров” невинните до доказване на противното с белезници до лекаря и до мястото на разходка”, коментира бившият зам.-министър.Според Марковски прокуратурата бърза да вкара обвинителния акт в съда, „понеже се страхува, че третият обвиняем няма да издържи и ще каже истината в съда”.", "date": "2018.08.02", "title": "Веригите на Иванчева – изтезание, за което България може да бъде осъдена"}
{"url": "http://www.cross.bg/chislenostta-promeni-ikonomikata-1580579.html", "text": "/КРОСС/ Правителството одобри изменения в Устройствения правилник на Министерството на икономиката (МИ) и Министерството на труда и социалната политика (МТСП), съобщиха от пресцентъра на Министерски съвет.В промените на правилника на МИ се предвижда увеличаване на числеността на заместник-министрите на икономиката от двама на трима, за сметка на числеността на Общата администрация и респективно числеността на дирекция \"Финанси и управление на собствеността\".Заместник-министърът ще подпомогне министъра при осъществяването на политическата програма на правителството в областта на икономиката, при разработването на проекти на нормативни актове и при изпълнението на многофункционалните му правомощия.Предвидено е и отмяна и заличаване на текстове по отменения Закон за предотвратяване и установяване на конфликт на интереси, което ще осигури съответствие на Устройствения правилник на Министерството на икономиката със Закона за противодействие на корупцията и за отнемане на незаконно придобитото имущество (ЗПКОНПИ).Промените на правилника на МТСП са с цел синхронизирането му с Регламент 2016/679 на Европейския парламент за защитата на физическите лица, във връзка с обработването на лични данни. С измененията се уреждат функциите на длъжностно лице по защита на личните данни с оглед законосъобразното прилагане на нормативните актове в тази област.С приетите промени се въвеждат функционални промени в отделните дирекции на министерството, чиято цел е повишаване на ефективността на административните процеси, качеството на предоставяните електронни административни услуги и включване на допълнителни дейности, съобразно тяхната функционална компетентност.Общата численост на МТСП се увеличава с четири щатни бройки, които ще бъдат осигурени чрез намаляване на числеността на Агенцията по заетостта с три щатни бройки и на Националния институт за помирение и арбитраж с една щатна бройка. Направени са промени и с оглед синхронизация на функциите на Инспектората на министерството с последните изменения и допълнения на Закона за администрацията и приетия нов Закон за противодействие на корупцията и за отнемане на незаконно придобитото имущество.", "date": "2018.08.02", "title": "Кабинетът промени Устройствения правилник на две министерства"}
{"url": "http://www.cross.bg/izdirvane-mityo-zhelyazkov-1580587.html", "text": "/КРОСС/ Димитър Желязков - Митьо Очите ще бъде обявен за издирване.Желязков е на лечение в Германия. Той не е сред  срещу групата за рекет, телесни повреди и разпространение на наркотици. От прокуратурата съобщиха по-рано, че акцията е проведена тази сутрин от Специализираната прокуратура съвместно с ГДБОП.В съобщението се казва още, че групата се ръководи и в нея участва известно лице от криминалния контингент.В момента в Бургас и областта се провеждат действия по разследването, съобщават още от прокуратурата.По разпореждане на главния прокурор на място е заместник-главният прокурор Иван Гешев.", "date": "2018.08.02", "title": "Обявяват Митьо Очите за издирване"}
{"url": "http://www.cross.bg/energiya-loking-sistems-1580586.html", "text": "/КРОСС/ Лидерът в производството и търговията с продукти с повишена степен на сигурност Мауер Локинг Системс се присъедини към компаниите, закупуващи изцяло енергия, произведена от възобновяеми източници. Албена Лазарова, Регионален търговски директор в ЕНЕРГО-ПРО Енергийни Услуги връчи специалното удостоверение за доставка на 100% зелена енергия на Жулияна Бенчева, мениджър Доставки и Елена Попова, финансов контролер в Мауер Локинг Системс.От 2016 година Мауер Локинг Системс е част от най-голямата група и глобален лидер в областта нa решенията за заключване на врати – Асса Аблой Груп. „Устойчивостта е важен елемент в иновациите, снабдяването, производството и приложението на продуктите и решенията на цялата група Асса Аблой. Един от приоритетите за постигане на устойчивост е именно използването на възобновяема енергия. Като част от международната верига, в Мауер Локинг Системс следваме целенасочено прилагането на политиката за устойчиво развитие. Щастливи сме, че в лицето на ЕНЕРГО-ПРО Енергийни Услуги открихме надежден партньор в доставката на 100 % зелена енергия“, сподели г-жа Бенчева.През последните няколко месеца ЕНЕРГО-ПРО Енергийни Услуги отбелязва нарастващ интерес от страна на компаниите на българския пазар към използването на енергия, произведена изцяло от възобновяеми източници. Само от началото на 2018 година енергийният търговец е изготвил 15 удостоверения за снабдяване със зелена енергия, за които са зачислени десетки хиляди гаранции за произход, издавани от Агенцията за устойчиво енергийно развитие.", "date": "2018.08.02", "title": "ЕНЕРГО-ПРО Енергийни Услуги доставя 100% зелена енергия на Мауер Локинг Системс"}
{"url": "http://www.cross.bg/vustanieto-makedoniya-deiistviya-1580573.html", "text": "/КРОСС/ Днес се навършват 115 години от избухването на Илинденско-Преображенското въстание, връхна точка в порива към свобода на сънародниците ни от Македония и Одринско, които остават в пределите на Османската империя.То носи имената на двата църковни празника, на които пламват двата основни бунта. В Битолския и в Солунския вилает това става на 2 август - Илинден, а в Одринския вилает на 6 август - Пеображение Господне. В историографията въстанието е известно и само с названието Илинденско.През януари 1903 г. част от членовете на Централния комитет на ВМРО свикват конгрес в Солун, който взема решение да се вдигне повсеместно въстание в Македония и Одринско. На конгреса не присъстват задграничните представители Гоце Делчев и Гьорче Петров. Все пак задграничното представителство на организацията в София след дълги дискусии се присъединява към това решение.Гоце Делчев е против прибързани въоръжени действия, защото смята, че без българска подкрепа може да се стигне до поражение. След идването си в Македония той се среща със завърналия се от заточение Даме Груев и двамата решават, че след като решението е взето изпратено по окръзите, връщане назад не може да има. В навечерието на бунта обаче той е убит край село Баница на път за конгреса на Серския революционен окръг.На 20 юни 1903 година ЦК на ВМОРО в София изпраща писмо на военния министър Михаил Савов, с което информира него, правителството и княз Фердинанд за приблизителната дата на начало на въстанието и общото състояние на организацията вътре в Македония. В писмото се засяга и въпросът за намеса на българската армия на страната на въстаниците, като се констатира, че това е прието положително от революционерите. Михаил Савов отговаря писмено, че въстанието трябва да бъде отложено за октомври 1903 година или дори за май 1904 година, докогато българската войска да бъде превъоръжена и способна за подобни военни действия - в противен случай не би имала възможност за намеса.Въпреки това революционерите не се отказват от първоначалните си решения.На Смилевския конгрес на Битолския окръг на ВМОРО се решава въстанието да започне в окръга на Илинден.В определения ден щабът в с. Смилево - Дамян Груев, Борис Сарафов и Анастас Лозанчев, нарежда на въстаническите отряди да започнат бойни действия. Призивът \"хиляди пъти по-добре смърт, отколкото скотски живот\" мотивира въстаниците към борба.Въстанието обхваща едновременно всички райони на Битолския революционен окръг. Освободени са планински райони на Битолската, Леринската, Костурската, Охридската и Кичевската кааза (околия). В град Крушево българските въстаници обявяват Крушевска република и канят гърци и власи на обща борба против Османската империя.В петте околии 19 582 въстаници водят 150 сражения срещу 292 735 турски войници.На 18 август започват бойните действия в Странджа, където е обявена Странджанската република. Освободени са Василико (днес Царево), Ахтопол и други по-малки селища, а турските части са изтласкани към Малко Търново и Лозенград.В Серския революционен окръг бойните действия започват на 27 септември 1903 г. - Кръстовден. В тях заедно участват Яне Сандански, кап. Стоянов, полковник Янков. Борбата сближава бившите противници от ВМОРО и ВМОК и те с обединени сили действат срещу турската войска.Турското правителство хвърля огромни сили за потушаването на въстанието в Македония и Одринска Тракия като изпраща 350 хилядна войска. Въстаниците постепенно изчерпват своите сили. Султанът отчита това и на 6 септември обявява, че кръвопролитията ще бъдат прекратени, ако великите сили принудят България да се откаже от подкрепата на въстанието. Турция прехвърля отговорността върху софийското правителство. Великите сили, главно Русия и Австро-Унгария, с ноти до българското правителство го принуждават да не се намесва в конфликта.На 17 септември щабът на въстанието изпраща молба до български отговорни фактори да обявят война на Турция. Всички обществени слоеве в страната, независимо от своите различия, съчувстват на въстаниците и оказват морална и материална помощ. Властите обаче не се намесват заради международната обстановка и икономическата и военната слабост на страната в този момент.Въстанието води в Македония и Тракия до 289 сражения на 26 000 въстаници срещу 350 хилядна турска войска.Загиват 994 въстаници, 201 опожарени са 201 села, изпепелени са 12 440, където са избити 4 694 мъже, жени и деца. 70 835 души остават без дом, 30 000 бягат от Одринска Тракия в България. Жертвите от турска страна са 5325 войници.(Уикипедия)Въстанието завършва с неуспех, но то е естествен израз на стремежа на нашите сънародници в Македония и Одринско да бъдат неразделна част от България. След него Македонският въпрос трайно влиза в полезрението на международната дипломация.Премиерът Бойко Борисов и министър-председателят Зоран Заев ще отбележат 115-годишнина от опълчението в Благоевград. Това ще е второто съвместно отбелязване на годишнината, след подписването на договора за добросъседство между двете правителства, който регулира всички спорни моменти в общата история на двата народа. В събитието ще участват и министри от двата кабинета.", "date": "2018.08.02", "title": "115 години от Илинденско-Преображенското въстание"}
{"url": "http://www.cross.bg/nasilie-obhvana-zimbabve-sled-izborite-1580571.html", "text": "/КРОСС/ Напрежението в Зимбабве ескалира. Най-малко трима души са загинали при сблъсъци между силите на реда и привърженици на опозицията, съобщава africa news .Безредиците в Хараре избухнаха след състоялите се в началото на седмицата президентски и парламентарни избори. Демонстрантите обвиняват управляващата партия в опит да манипулира резултатите от вота.Очевидци на размириците разказват, че войници са открили огън, за да разпръснат протестиращите.Насилието беше осъдено от президента на Зимбабве, както и от Европейския съюз.", "date": "2018.08.02", "title": "Насилие обхвана Зимбабве след изборите"}
{"url": "http://www.cross.bg/kvartala-mladost-betoniraneto-1580572.html", "text": "/КРОСС/ Нов протест в столичния кв. „Младост” срещу бетонирането на квартала.Граждани организират протестно шествие от 18:30 ч. с цел спирането строежа на няколко сгради, съобщава bTV.Става въпрос за 8-етажен и 7-етажен блок, както и две ниски постройки към хранителен магазин.Исканията на протестиращите са Столичната община да провери всички процедури, по които са възстановени или продадени имоти в „Младост”.Те настояват за незабавно спиране на строителните дейности, както и запазване на терените в досегашния им вид и включването им в зелената система на общината.", "date": "2018.08.02", "title": "Нов протест в кв. „Младост” срещу бетонирането на квартала"}
{"url": "http://www.cross.bg/pari-dvamata-benzinostantziya-1580567.html", "text": "/КРОСС/ Двама бандити са направили опит да оберат бензиностанция в София тази нощ, потвърдиха за bTV от пресцентъра на МВР.По първоначални данни те не са успели да откраднат пари от обекта.Сигналът за престъплението е постъпил в 23:20 часа вчера. Двамата нахлули в бензиностанцията на бул. „Цветан Лазаров”, ударили касиерката и поискали от нея оборота.Според наличната към момента информация нападателите първоначално взели касетка с пари, но при все още неизяснени обстоятелства в крайна сметка излезли без нея и напуснали района с автомобил, който ги чакал отпред.Двамата се издирват.", "date": "2018.08.02", "title": "Опит за грабеж на столична бензиностанция"}
{"url": "http://www.cross.bg/ohranitel-plovdiv-strelbata-1580568.html", "text": "/КРОСС/ Районният съд в Пловдив ще гледа мерките за неотклонение на тримата ММА бойци, задържани за стрелбата срещу пловдивски охранител. Те бяха арестувани два дни след покушението, като арестите бяха осъществени в Слънчев бряг.Според полицията част от тях са имали стари спорове с простреляния охранител. Проверява се кой е съпричастен към стрелбата.Прокуратурата в Пловдив образува досъдебно производство за опит за убийство.33-годишният охранител беше прострелян в неделя рано сутринта пред дома си.", "date": "2018.08.02", "title": "Пловдивският съд гледа мерките на задържаните за стрелбата в Пловдив"}
{"url": "http://www.cross.bg/zaharova-zhyrnalistite-ryski-1580574.html", "text": "/КРОСС/ Нападение с цел грабеж е основната версия за  в Централната африканска република. Това обяви говорителят на руското външно министерство Мария Захарова, цитирана от ТАСС.Според източници, колата на журналистите била спряна от група от десетима мъже, които са започнали да взимат вещите им. По неясна причина те са открили огън, като шофьорът на колата оцелял и предстои да бъде разпитан.Захарова отхвърли медийните информации, че журналистите са били убити заради разследване срещу частните руски компании в ЦАР и определи тези публикации като непрофесионални.Изпратеният в изгнание Михаил Ходорковски вече обяви, че журналистите са разследвали история за руски наемници в страната.Захарова заяви, че всички по случая е вече ясно.", "date": "2018.08.02", "title": "Захарова: Руските журналисти са убити с цел грабеж"}
{"url": "http://www.cross.bg/grypa-hakerska-grypata-1580577.html", "text": "/КРОСС/ Трима членове на хакерска група са били задържани и ще бъдат съдени в Съединените щати. Смята се, че групата се е сдобила с номерата на кредитните карти на най-малко 15 милиона души.Това е финалът на хакерска група, известна с различни имена и базирана в Източна Европа. В Сиатъл ще бъдат съдени Дмитро Фьодоров, Федир Хладир и Андрий Колпаков, срещу всеки от които са повдигнати по 26 обвинения.Анет Хейс, адвокат: Радвам се да съобщя за ареста на трима ключови членове на международна хакерска група, известна с различни имена, сред които ФИН7 и \"Карбанак\". Лицата са обвинени, че са извършили фишинг атаки срещу повече от 100 компании в САЩ и по света.Киберпрестъпленията на групата са сред най-мащабните, с които се е сблъсквало ФБР, от гледна точка на загубите, броя на жертвите и размера на криминалната организация. Смята се, че организираната престъпна група не е свързана с конкретна държава. Ако бъдат признати за виновни, тримата хакери могат да бъдат осъдени на десетки години затвор. ", "date": "2018.08.02", "title": "Задържаха хакерска група, откраднала данни от 15 млн. кредитни карти"}
{"url": "http://www.cross.bg/leva-godina-razmer-1580578.html", "text": "/КРОСС/ През второто полугодие на годината картината на държавната енергетика остава противоречива. Влошава се ситуацията в Националната електрическа компания (НЕК), като в отчета е отбелязано, че финансовите ѝ показатели не са в съответствие с изискванията на банките кредитори, които са ѝ предоставили заеми, съобщава bloombergTV.Това показва значителна несигурност, която поражда съмненията дали дружеството ще може да функционира без подкрепата на Българския енергиен холдинг (БЕХ).БЕХ, от своя страна, записва ръст на печалбата си, но и на разходите за емисии въглероден диоксид, с които пък подпомага друго закъсало държавно енергийно предприятие - ТЕЦ \"Марица Изток\" 2.В същото време обаче растящите цени на електроенергията подкрепят АЕЦ \"Козлодуй\" и финансовото състояние на ядрената ни централа се стабилизира. С ръст на печалбата може да се похвали и \"Булгартрансгаз\". Операторът на газопреносната мрежа обаче отчита спад на приходите от транзитния пренос, но пък парите от преноса по националната мрежа се увеличават.БЕХ изпраща шестмесечието с ръст на печалбата (EBT) от 24,3% до 132 млн. лева. Това се дължи основно на удвоените приходи, които от началото на годината достигат 312 млн. лева. Съществено се повишават и разходите - със 168% до 208,3 млн. лева.От данните се вижда, че приходите от продажба на квоти въглеродни емисии се увеличават със 175% до почти 204 млн. лева. Именно на тези квоти се дължи и ръстът на разходите - поради значителното поскъпване на квотите (от 5,34 евро на тон в първите шест месеца на 2017 година до 10,49 евро на тон за периода през 2018 година).Увеличават се и приходите от дивиденти, които холдингът е получил от своите дъщерни дружества, защото Подобрение на финансовото състояние отчита и ядрената ни централа за първите шест месеца на годината. Обяснението е в по-добрите цени на електроенергията на пазара, а същевременно вече се усеща и ефектът от увеличаването на мощността на шести блок - до 104% от проектната му мощност.Така произведената електроенергия през периода се повишава с 4,5% до 7,9 тераватчаса. Приходите от продажбата на електроенергия се увеличават с 29% до 526 млн. лева. Общо приходите са в размер от 536 млн. лева. Разходите също се повишават - с 12,5% до 428 млн. лева, което се дължи на повечето отделени средства за зареждане с ядрено гориво и увеличени вноски във фондове, включително за радиоактивни отпадъци.Печалбата преди данъци (EBT) се увеличава със 194,5% до 109 млн. лева.Кризата в държавната въглищна централа в Маришкия басейн обаче продължава да се задълбочава. Дружеството изпитва негативните ефекти от поскъпването на емисиите въглероден диоксид и записва загуба от 116 млн. лева, спрямо загуба от 36,1 млн. лева в първите шест месеца на 2017 година.От дружеството отчитат, че само разходите за емисии са в размер на 115 млн. лева, спрямо 37 млн. лева година по-рано. Дружеството е внесло и 13 млн. лева във Фонд \"Сигурност на електроенергийната система\" (ФСЕС). Общо разходите за дейността в периода януари - юни 2018 година са в размер на 390 млн. лева.Държавната енергийна компания също отчита влошаване на състоянието си и отново излиза на загуба. През първите шест месеца на 2017 година НЕК имаше минимална нетна печалба от 1,5 млн. лева, която обаче от началото на тази година се трансформира в загуба в размер на 74 млн. лева.Приходите от дейността се повишават минимално до 1,59 млрд. лева.От компанията изпитват опасения, че при тези финансови резултати няма да могат да изпълняват дейността си без подкрепата на компанията майка БЕХ.В отчета си за полугодието НЕК прави оценка и на направените разходи по проекта АЕЦ \"Белене\" и се опасява, че има .За намаляване на приходите от продажбата на въглища, съобщават и от Мини Марица-изток в шестмесечния си отчет. От тази дейност в касите на дружеството са влезли 219 млн. лева, спрямо 259 млн. лева година по-рано.Така общите приходи се свиват до 229,5 млн. лева, спрямо 271,6 млн. лева за първото полугодие на 2017 година и дружеството излиза на загуба от 3,17 млн. лева. За аналогичния период на миналата година мините бяха на печалба в размер на 21,3 млн. лева.През април миньорите от предприятието поискаха повишаване на цената на въглищата, която се определя от Министерството на енергетиката. Тогава обаче изчисленията на ресорния министър показаха, че поскъпването на въглищата ще доведе до повишаване на цената на тока с поне 2%.Компанията няма забавени плащания към служителите си и ма достатъчно средства, за да изпълни инвестиционната си програма, посочиха от енергийното министерство и .Държавното дружество, което управлява газопреносната мрежа, пък отбелязва увеличаване на печалбата - до 47,1 млн. лева. За сравнение към 30 юни 2017 година печалбата беше в размер на 34,7 млн. лева. Приходите растат до 185,5 млн. лева, като само от транзитните такси за природния газ  в касите на дружеството са постъпили почти 100 млн. лева и има известно намаление спрямо същия период на миналата година.От преноса на газ по националната мрежа обаче приходите са в размер на 43,9 млн. лева, спрямо 33,4 млн. лева година по-рано.", "date": "2018.08.02", "title": "Полугодието поражда несигурност за състоянието на енергийната система"}
{"url": "http://www.cross.bg/terena-lydogoretz-orlite-1580576.html", "text": "/КРОСС/ Лудогорец изненадващо загуби гостуването си на \"Панчо Арена\" в мач-реванш от втория предварителен кръг на Шампионската лига срещу МОЛ Види.Първата среща в Разград завърши при резултат 0:0, въпреки че \"орлите\" бяха отборът, който диктуваше събитията на терена.Тази вечер обаче нищо подобно не се случи, като домакините бяха видимо по-организирани и мотивирани и стигнаха заслужено до крайния успех.МОЛ Види спечели с минималното, но достатъчно 1:0, след гол на Хаджич, разписал се в продължението на първата част.Лудогорец продължава участието си в турнира Лига Европа, като ще се изправи срещу победителя в сблъсъка между Жрински (Мостар) и малтийския Валета.През първото полувреме българският шампион беше неузнаваем. Разградчани не бяха на себе си, като позволиха на скромния си съперник да владее инициативата на терена.Без да успява да създаде положения, съставът на Пауло Аутуори не спираше да бъде атакуван и притискан от съперника, като футболистите на МОЛ Види очевидно не бяха излезли за равен резултат тази вечер.Безидейната игра на разградчани доведе и до няколко официални предупреждения за футболисти на състава, сред които Мисиджан и Марселиньо.Играта бе допълнително усложнена от влошените атмосферни условия и неспирния дъжд, изсипващ се на \"Панчо Арена\".Истински неприятна ситуацията за гостите в мача стана пет минути преди почивката. Тогава, след изключително глуповат втори жълт картон, показан за симулация на Мисиджан, Лудогорец остана с човек по-малко на терена.Тук някъде липсата на инициативност и креативност в предни позиции за разградчани се пренесе и в средата на терена, а грешките в защита зачестиха.След две чудесни спасявания на Ренан в последната минута от първата част домакините стигнаха до по-скоро заслужено предимство в резултата, след попадение на Хаджич. Този път стражът на \"орлите\" бе безпомощен, а съпротивата на българския състав - окончателно пречупена.През второто полувреме играта не се различаваше много от тази, предложена през първите 45 минути.Малко по малко разградчани все пак изравниха ситуацията на терена и дори опитаха да стигнат до отбелязване на попадение. Акциите на Вандерсон и Марселиньо обаче не бяха достатъчно солидни.Влизането в игра на Кешеру също не помогна на \"орлите\", които разочароваха 200-те фена, дошли от Разград, за да ги подкрепят и преустановиха участието си в Шампионската лига.Те ще останат в европейските клубни турнири, но във втория по сила такъв - Лига Европа.Следващият им опонент ще бъде определен в сблъсъка между Жрински и Валета.   ", "date": "2018.08.02", "title": "Хаотичен и безидеен Лудогорец приключи с Шампионската лига "}
{"url": "http://www.cross.bg/smurt-blusnato-beshe-1580566.html", "text": "/КРОСС/ Днес е ден на траур в Златоград заради нелепата смърт на 13-годишния , блъснато и убито от автомобил. Националният флаг пред всички административни сгради ще бъде свален наполовина. Отменят се и всички увеселителни мероприятия.Вчера мярката за неотклонение на шофьора, който  блъсна момчето, беше удължена на задържане под стража за 72 часа, а прокуратурата ще иска и постоянния му арест.56-годишният мъж ще отговаря за причиняване на смърт по непредпазливост.Инцидентът стана във вторник, а детето беше блъснато на тротоар близо до пешеходна пътека, след като водачът загубил контрол над автомобила си.", "date": "2018.08.02", "title": "Ден на траур в Златоград за прегазеното на тротоар 13-годишно дете"}
{"url": "http://www.cross.bg/pishe-yunesko-obyasnyava-1580565.html", "text": "/КРОСС/ \"Банките трупат рекордни печалби при рекордно ниски лихви\", пише вестник \"Сега\". \"Оказва се, че в основата на тези финансови успехи водеща роля имат високите такси и комисионни, които трезорите събират от гражданите и фирмите. Това показват данни на БНБ, цитирани от изданието.\"2 млрд. лева се крият годишно с \"пипнати\" касови апарати\", съобщава \"24 часа\". Изданието обяснява, че от 30 до 70% от оборотите може да укрие търговец с фини манипулации на фискалното устройство, дори и да е свързано с НАП. Това са установили инспекторите, допълва \"24 часа\".\"Джендър агенти от БАН купени за 24 хил. долара\", пише в заглавие на първата си страница вестник \"Труд\". Изданието обяснява, че срещу  24 хил. долара, платени от ЮНЕСКО, учени ще внедряват джендър идеология в училищата. Те са изпратили доклад до шефа си в Института за изследване на обществата и знанието. Учените са информирали проф. Румяна Стоилова, че са получили грант от ЮНЕСКО. Педагози ще бъдат обучавани как да се справят с въпроса за неравенството между половете в духа на спорната Истанбулска конвенция. Проектът засяга градове с население от различна етническа и религиозна принадлежност, допълва \"Труд\".Вестник \"Дума\" пише, че в резюмето на проекта се говори за Истанбулската конвенция и за преодоляване на обществените сблъсъци по нея в класната стая. Ако ЮНЕСКО одобри проекта, МОН няма да го допусне в училището, категоричен е министър Красимир Вълчев.В интервю за \"Труд\" евродепутатът от ЕНП/ГЕРБ Андрей Ковачев призовава \"да кажем \"не\" на фалшивите новини\". Пред вскидневника той коментира още, че ако няма реална икономика зад социалната политика, тя ще рухне за няколко години.\"Университетите правят фирми\", информира вестник \"Стандарт\". Изданието обяснява, че висшите училища ще имат право са създават  фирми, с които да печелят от стопанска дейност. Това обаче не означава да откриват хотели и хипермаркети, а да могат да внедряват в практиката свои научни открития, уточни образователният министър Красимир Вълчев. Това ще става чрез старт-ъп компании, които превръщат иновацията в продукт, добавя \"Стандарт\".", "date": "2018.08.02", "title": "Преглед на печата"}
{"url": "http://www.cross.bg/minaloto-nyama-vlast-1580563.html", "text": "/КРОСС/ „Миналото няма власт над настоящия момент.“ Екхарт Толе", "date": "2018.08.02", "title": "Миналото няма власт..."}
{"url": "http://www.cross.bg/tema-stydioto-godini-1580564.html", "text": "/КРОСС/БТВ, \"Тази сутрин\"Тема:   Кога ще отпадне напълно двойният стандарт за храните? Коментар на  вродепутата Емил Радев;Тема: Остава ли критична ситуацията в Смолянско след поредните наводнения?Тема: Ще има ли машина за гласуване във всяка избирателна секция и защо ЦИК не спази закона? В студиото Петър Славов и Цветозар Томов;Тема:  Защо бившият кмет на столичния район „Младост\" Десислава Иванчева беше отведена с белезници и окови в болница? В студиото - адвокат Марин Марковски и бившият заместник-правосъден министър Димитър Бонгалов;Тема: Исторически сгради в пламъци. Каква е съдбата на пловдивските Тютюневи складове 2 години след палежа?Тема: Как талантливи българчета обраха медалите на международни олимпиади по математика и информатика?Тема:  Специални гости - група „Трамвай №5\" за турнето на златните български хитове.Нова телевизия,  „Здравей  България\"Тема: Каква ще е съдбата на сградите-паметници на културата в столицата? Гостува Йорданка Фандъкова. И още - кой събира пари от името на кмета на София с фалшив Facebook профил? В предаването ще видите:Тема: Танцьорката Габриела, която потроши десет автомобила, а после наби студентка говори след освобождаването си от ареста.Тема: Предизвикателството \"Кики челиндж\" завладя социалните мрежи. Но колко опасно може да бъде то?Тема: Жителите на цяло село се оплакват от чести прекъсвания на тока, заради които изгарят електроуредите им.Тема: На живо - защо пътници от Градския транспорт пресичат опасно високоскоростния път на околовръстното шосе в София?Тема: Ще бъде ли въведено машинното гласуване на следващите избори, както разпореди съдът?Тема: Какви може да са вероятните причини за смърт на дете, родено със синдром на Даун в болницата в Плевен?Тема: Кампания за изграждане на паметник на дядо Добри - кой иска да издигне монумент за Светеца от Байлово?Тема: В разгара на лятото - как да изберем най-подходящия слънцезащитен продукт за нашата кожа? И има ли фалшиви кремове на пазара?Тема: На живо - Благоевград отбелязва 115 години от Илинденско-Преображенското въстание. ", "date": "2018.08.02", "title": "Теми и гости в ефира"}
{"url": "http://www.cross.bg/stefan-moshtite-sveti-1580559.html", "text": "/КРОСС/ Пренасяне на мощите на светия първомъченик и архидякон СтефанСлед убиването на свети архидякон Стефан с камъни от иудеите (Деян. 7:55-60) неговото честно тяло лежало без погребение едно денонощие и един ден: то било хвърлено, за да бъде изядено от кучетата, зверовете и птиците; но нищо не се докоснало до него, защото Господ го пазел.* Гамалиил - знаменит еврейски законоучител, заемащ видно място в Иерусалимския синедрион, уважаван от целия народ, поради което го наричали \"слава на закона\". Преданието разказва, че той, заедно със сина си Авив, бил кръстен от апостол Петър и апостол Иоан. Бел.ред.На втората нощ прочутият иерусалимски законоучител Гамалиил*, споменат в книгата \"Деяния апостолски\" (Деян. 5:34; 22:3), който започнал да клони към Христовата вяра и станал таен приятел на светите апостоли, изпратил благоговейни мъже да вземат незабелязано тялото на първомъченика; отнесъл го в своето село, наречено Кафаргамала, по името на своя собственик, тоест \"селото на Гамалиил\"; то се намирало на двадесет поприща от Йерусалим (мярка за разстояние, равна на около 1500 метра, бел.ред.). Тук Гамалиил извършил честно погребение на тялото на свети Стефан, полагайки го в пещера в своя нов гроб.След това Никодим, \"началник иудейски\", който бил ходил при Иисуса Христа нощем (Иоан 3:1-2), се преставил, плачейки на гроба на свети Стефан; и го погребал същият Гамалиил, близо до гроба на първомъченика. След това и Гамалиил, като приел свето кръщение заедно със своя син Авив и поживял богоугодно в християнско благочестие, починал; и двамата били погребани в същата пещера, близо до гробовете на Стефан и Никодим.* Константин Велики, римски император, син на Констанций Хлор, управител на западната част на Римската империя, роден в 274 г. След смъртта на баща му войската го провъзгласила за император и той, благодарение на това, станал владетел на Галия и Испания. След продължителна борба с управниците на другите области на Римската държава, Ликиний и Максенций, Константин в 324 г. се обявил за независим управител и обединил под своя власт цялата империя. Константин Велики е забележителен със своята дейност в полза на Христовата Църква; за тази дейност историята го нарича велик, а църквата равноапостолен. Обръщането към християнството в законодателната дейност на Константин Велики започва с манифеста от 313 г. за веротърпимостта, издаден в Медиолан и подписан от него и от Ликиний: в този манифест се разрешавало свободното преминаване в християнство на всеки, който желае. Скоро се появили укази за освобождаване на клириците от всички лични повинности и на църквата от данъци; законът от 321 г. разрешавал да се правят дарения на християнската църква; а следващата година било забранено насилственото привличане на християните на езическите празненства. След като станал единодържавен, Константин Велики унищожил указите и постановленията против християните, издадени от предишните императори; възвърнал правата, имуществото и свободата на всички, които били лишени от тях при предишните императори за изповядване на християнството. С особен указ било предписано посвещаването на възкресния ден и другите празнични дни на Бога; през празниците се затваряли зрелищата и съдилищата. В църквата Константин Велики се стараел да поддържа мир и съгласие; за прекратяването на арианските смутове от него бил свикан Първият Вселенски събор в Никея (325 г.). Не желаейки да пребивава в Рим, където езичеството било особено силно, Константин Велики преместил столицата във Византия; тук той унищожил идолите и украсил града с християнски храмове. В 337 г. приел кръщение, след което скоро починал на 65-годишна възраст. В V в. Църквата причислила Константин към лика на светиите; паметта му се чества на 21 май. Бел.ред.След много години, когато мъчителите, които дълго време гонели Църквата Божия, умрели, и с обръщането на Константин Велики* настъпили дните на християнските царе - дни на църковен мир и навсякъде сияещо благочестие, тогава по Божие откровение били намерени честните мощи на светия първомъченик Стефан и на погребаните с него богоугодни мъже: Никодим, Гамалиил и Авив.Те били намерени от презвитера на споменатото село Лукиан, който имал следното видение. Една нощ, в четвъртък срещу петък, в третия час на Лукиан в сънно видение се явил един светолепен старец, висок на ръст, украсен с бели коси и дълга брада, облечен в бяла дреха, украсена със златни кръстове; в ръката си старецът държал златен жезъл. Като побутнал презвитера с него, той три пъти го извикал по име:- Лукиане! Лукиане! Лукиане!След това заговорил:- Иди в Иерусалим и кажи на светия архиепископ Иоан: \"Докога ще бъдем затворени, - защо не ни отваряш? Защото в дните на твоето светителство трябва да бъдем открити; не се бави, а отвори нашия гроб, където пренебрегнати лежат нашите мощи, мокрени от дъжда и тъпкани от нозете на неверните. Аз се грижа не толкова за себе си, колкото за лежащите с мене светии, достойни за велика чест; отвори посочените ти мощи, за да отвори Бог вратите на Своето милосърдие към света, постигнат от много беди.Презвитер Лукиан, изпълнен с ужас, попитал явилия му се мъж:- Кой си ти, господине? И кого имаш предвид под намиращите се с тебе?- Аз - отговорил явилият се - съм Гамалиил, възпитател и учител на апостол Павел, а с мене почива господин Стефан архидякон, убит с камъни от иудеите и иерусалимските първосвещеници за Христовата вяра: аз взех през нощта тялото му, хвърлено на кучетата, зверовете и птиците, донесох го в това село и го положих в моята пещера в приготвения за мене гроб, желаейки да споделя с него еднаква участ във възкресението и Господнята благодат. А в другия гроб, в същата пещера, е погребан господин Никодим, научен на светата вяра от Самия Христа Господа и (след възнесението Господне) приел свето кръщение от апостолите; иудеите, узнавайки за вярата му в Христа и кръщението, се изпълниха с гняв и искаха да го убият, както и Стефан; но не го направиха от уважение към мен, тъй като Никодим е мой родственик; иудеите му отнеха началството и присъединиха именията му към църковните; след това, като го проклеха, го изгониха от града с безчестие и хули; тогава го взех в моето село и го хранех до смъртта му; когато той умря, го погребах близо до мощите на първомъченик Стефан. Там, в третия гроб, изкопан в пещерната стена, погребах любимия си син Авив, починал на двадесетгодишна възраст, който заедно с мене прие свето кръщение от Христовите апостоли; умирайки, аз завещах да положат и моето тяло с тях.- Къде да ви търсим? - попитал презвитерът.- Търсете ни - отговорил Гамалиил - преди селото, откъм южната страна, на нивата Делагаври (тоест нивата на Божиите мъже).Като станал от сън, презвитерът въздал хвала на Бога и се помолил така:- Господи Иисусе Христе! Ако това видение е от Тебе, а не е бесовска прелест, заповядай му да се повтори три пъти.И Лукиан започнал да пости, ядейки само сух хляб, до следващия петък, като прекарвал в молитва и не откривал видението на никого.В третия час през нощта на другия петък Гамалиил отново се явил на презвитер Лукиан, както и първия път.- Защо - попитал той - пренебрегна моята заповед да отидеш и да предадеш на архиепископ Иоан всичко, което ти е казано?- Прости ми, господарю мой - отговорил презвитерът, - но аз се боях веднага след първото видение да отида и да му възвестя, опасявайки се да не се окаже лъжа; затова и молех Господа - да те изпрати при мене втори и трети път, за да се уверя в истината.А Гамалиил, простирайки ръка, казал:- Мир на тебе, презвитере, почивай!И като че се скрил от погледа на свещеника.После отново се обърнал към него и казал:- Лукиане! Ти мислиш как да намериш и разпознаеш мощите на всеки от нас; ето, виж и разбери това, което ще ти покажа.Като казал това, той донесъл на презвитера четири кошници; три от тях били златни на вид, а четвъртата сребърна. Една от златните кошници била пълна с червени цветя, втората и третата - с бели, а четвъртата, сребърната - с благовонен шафран. Първата златна кошница, с червените цветя, Гамалиил поставил от дясната страна на презвитера на изток, другата златна, с белите цветя, поставил на северната страна, а третата и четвъртата кошница поставил една до друга на западната страна, срещу първата, намираща се на източната.- Какво значи това, господине? - попитал презвитерът Гамалиил, който му показал кошниците.Той отговорил:- Това са нашите гробници, в които почиваме: така първата златна кошница с червени цветя, поставена на изток, е гробът на свети Стефан, обагрил се с мъченическа кръв за Христа; другата златна кошница с бели цветя, стояща на север, е гробът на господин Никодим; третата златна кошница, също с бели цветя, стояща на запад, е моят гроб, а четвъртата, сребърната кошница, е гробът на моя син Авив, който беше чист от греха по тяло и душа още от утробата на майка си и завърши живота си в непорочно девство.След тези думи Гамалиил станал невидим, както и кошниците.След това видение презвитерът принесъл благодарение на Бога и усилил поста и молитвата си до третия петък, очаквайки да се удостои с видение трети път. И отново, в нощта на третия петък, същият честен и светолепен Гамалиил застанал пред презвитера и казал заплашително:- Защо досега не си се погрижил да отидеш при архиепископа и да му откриеш това, което ти бе явено и казано? Нима не виждаш каква суша и скръб има по земята? А ти нехаеш. Нима в пустинята няма свети мъже, по-добри от тебе по живот, достойни за това откровение? Но ние, отминавайки ги, искаме да бъдем открити чрез тебе. И така, стани, иди и кажи на архиепископа да отвори мястото, където почиваме, и да построи тук храм, та по нашите молитви Господ да се умилостиви към Своите люде.Презвитерът, като станал и благодарил на Бога, бързо се отправил към Иерусалим, където съобщил на архиепископ Иоан за трикратно явилото му се видение и заповед. Архиепископът се просълзил от радост и казал:- Благословен човеколюбецът Господ Бог, желаещ да ни яви Своята милост чрез откриването на Своите светии: и когато се удостоим да намерим мощите им, трябва да пренеса мощите на първомъченик Стефан тук в града, където се е подвизавал против иудеите, където е видял небесата отворени и Христа Бога, стоящ в славата Си (Деян. 7). А ти, сине мой - обърнал се той към презвитера, - иди на тази нива и намери мястото, където са погребани светците; като разкопаеш мястото до гробовете им, ми извести.Презвитерът, като се върнал в селото си, събрал благоговейни мъже и тръгнал с тях към нивата Делагаври. Сред тази нива имало хълм; мислейки, че там почиват мощите на светците, той искал да копае, но най-напред посветил цялата нощ на молитва на този хълм. Същата нощ свети Гамалиил се явил на един от живеещите в близост до тези места монах Нугетий, казвайки:- Иди и кажи на презвитер Лукиан да не си прави труда да разкопава този хълм, защото ние не сме положени там; но да ни търси при гората, откъм южната страна, там сме погребани; на този хълм ни положиха, когато ни носеха за погребение, и тук, по древния обичай, ни оплакваха, за свидетелство на този плач над нас е насипан и хълмът.Като станал, монахът отишъл, където му било посочено, и на споменатия хълм намерил презвитер Лукиан заедно с много мъже; те били започнали да копаят. Тогава монахът разказал на Лукиан за това, което видял и чул. Презвитерът прославил Бога, показал и друг свидетел на откровението. И тръгнали към гората, близо до която намерили камък с еврейския надпис Хелиил, тоест Божии раби; като разкопали около камъка и го преместили от мястото му, те намерили тесния вход към пещерата. Като влезли в пещерата със свещ, видели вградените в стените гробове и в тях - мощите на светците. Входът към пещерата бил от южната страна; така че от дясната страна на изток се намирал гробът на свети Стефан, срещу входа, на север - гробът на свети Никодим, на западната страна срещу свети Стефан почивали свети Гамалиил и неговият син, както било посочено на презвитера във видението с кошниците. Презвитерът веднага съобщил на Иерусалимския епископ Иоан за намирането на мощите (Намирането на мощите станало в 415 г., бел.ред.).Архиепископът взел двама от случилите се там епископи, Елевтерий Севастийски и Елевтерий Иерихонски, и побързал към мястото на намирането на мощите; като разширили входа на пещерата, те влезли вътре. Когато отворили гроба на светия първомъченик, в този миг земята се разтърсила и хора, достойни по живот, чули от небето ангелски гласове да пеят: \"слава във висините Богу, и на земята мир!\" (срв. Лук. 2:14). От мощите на светеца излизало такова благоухание, каквото никой от хората дотогава не бил усещал; то се разнасяло на десет поприща из въздуха и на всички присъстващи се струвало, че се намират в рая. Много народ дошъл с архиепископа от Иерусалим и околните села; сред тях имало много болни и страдащи от различни недъзи - слепи, сакати, измъчвани от вътрешни недъзи и бесове, покрити с циреи и язви; всички те получили изцеление. Броят на изцелените достигнал до седемдесет и трима души. И така, като взели мощите на четиримата Божии угодници, ги изнесли на хълма с пеене на псалми и други свещени химни; хората се докосвали до тях, целувайки ги с благоговение. Скоро архиепископът построил на този хълм църква в чест на намирането на светците и положил в нея мощите на Никодим, Гамалиил и Авив, а мощите на свети Стефан тържествено пренесъл в Иерусалим и ги положил в църквата, намираща се на светия Сион.В ония времена един благороден мъж, сенаторът Александър, заедно с жена си Иулиания дошъл от Цариград на поклонение по светите места в Иерусалим; като видял чудесата, ставащи на гроба на светия първомъченик Стефан, Александър построил в града каменна църква на негово име и усърдно молел архиерея да пренесе в нея мощите на свети Стефан; архиереят, убеден от усърдната му молба, изпълнил желанието му. След време Александър заболял смъртоносно в Иерусалим и завещал с клетва на жена си: да направи ковчег, подобен на ковчега на първомъченика, и да го положат в него до мощите на свети Стефан. Като завещал това, той починал. Жената изпълнила предсмъртната воля на мъжа си: направила ковчег, подобен на този на свети Стефан, и погребала мъжа си тържествено до самия ковчег на първомъченика. Тя живеела в Иерусалим близо до споменатата църква, не желаейки да се разделя с починалия си мъж: вярвала, че той е жив за Бога.Тъй като жената на Александър била още млада, красива и освен това богата, много от знатните мъже я уговаряли да се омъжи повторно. Но тя, бидейки целомъдрена жена, не искала да встъпи във втори брак; а твърдо решила да запази верността към първия си мъж, надявайки се при възкресението да сподели с него една и съща участ, приготвена за праведниците (Мат. 25:34). Когато един от знатните началници много й досаждал, желаейки да встъпи в брак с нея, Иулиания, желаейки да се избави от него, намислила следното: да вземе тялото на мъжа си и да се върне в родината си, въпреки че от деня на преставянето му били изминали осем години. Тя помолила архиепископа да не й забранява да вземе тялото на мъжа си, но архиепископът не се съгласявал; тогава Иулиания написала писмо до баща си в Цариград, молейки го да изходатайства от царя такава заповед, чрез която би могла безпрепятствено да вземе тялото на мъжа си и да дойде в Цариград. В скоро време дошло желаното разрешение, което тя показала на архиепископа. Като видял писмото от царя, архиепископът вече не можел да се противи и благословил да бъде по молбата на Иулиания. А тя, отваряйки с благословение мястото в земята, където били положени двата ковчега, на светия първомъченик Стефан и на мъжа й Александър, взела ковчега с мощите на светеца вместо ковчега на мъжа си; така постъпила Иулиания сякаш по погрешка, а в действителност по Божия воля и по желанието на първомъченика. Като сложила ковчега на колесница, запрегната с мулета, Иулиания тръгнала на път. Когато излязла от Иерусалим, било вечер; и в същата нощ над пренасяните мощи във въздуха се чул глас на ангели, пеещи славословие на Бога, а от ковчега излизало силно, дивно благоухание, като от изливането на много миро. Чували се и крясъци на бесове, които отдалече викали:- Горко ни! Иде Стефан и ще ни бие!Като чули това, слугите на Иулиания се изплашили и казали на господарката си:- Какво значи това, господарке, че се чуват различни гласове, изричащи името на Стефан? Не носим ли ковчега на първомъченик Стефан, вместо на нашия господар Александър?А тя отговорила с радостни сълзи:- Мълчете, деца, всичко става така, както е угодно на Бога и на Неговия свят раб.Като стигнали крайморския град Аскалон, намерили кораб, тръгващ за Цариград; като платили на собственика му дължимата сума, те се качили на кораба с мощите на светеца и тръгнали на път. Когато корабът се намирал в морето, се надигнала страшна буря, така че корабът се наклонил; всички се изплашили, виждайки надигащите се огромни вълни; но на мореплавателите видимо се явил светият първомъченик Стефан и казал:- Аз съм с вас - не бойте се!Като казал това, той станал невидим, на часа успокоил морето и цялото плаване по-нататък преминало благополучно; над мощите на светеца се явила светлина, от ковчега излизало силно благоухание, във въздуха се чувало ангелско пеене. Когато пристигнали в Халкидон, решили да прекарат тук пет дни. Жителите на града научили за мощите на свети Стефан и се устремили към кораба, донасяйки със себе си и болните; всички болни, намиращи се в града, получили изцеление, благодарение на идването на първомъченика; изгонвали се и бесове, които при това викали:- Стефан, убит с камъни от иудеите, идва да ни мъчи жестоко и да не гони навсякъде - и на земята, и в морето.* \"Константиновите бани\" са построени от Константин Велики, строежът им е продължен от неговия син Констанций и завършен в 427 г. от Теодосий Младши. Бел.ред.Като отплувал от Халкидон, корабът благополучно достигнал Цариград. Благочестивата Иулиания отишла при баща си и подробно му разказала всичко за мощите на свети архидякон Стефан. След това заедно с баща си отишли при царя и патриарха и им разказали същото; и всички се изпълнили с голяма радост. Патриархът с клира и с целия народ отишъл на пристанището да посрещне мощите на първомъченика. Като изнесли ковчега от кораба, го поставили на царска колесница и го понесли с псалмопения, искайки да го внесат в двореца на царя, както той бил заповядал. Невъзможно е да се каже колко изцеления и чудеса се извършили тогава от светите мощи; с една дума всички, от каквито и болести и недъзи да страдали, получили изцеление. Когато тържественото шествие стигнало до \"Константиновите бани\"*, мулетата, теглещи царската колесница с мощите, спрели; и колкото и да ги биели слугите, заставяйки ги да вървят по-нататък, те не могли да се помръднат от мястото си. Тогава едно от мулетата, придобивайки, по Божия заповед, дар слово, казало:- Защо ни биете напразно? На това място светият първомъченик Стефан благоволи да бъде положен.Като чули това, всички присъстващи били обзети от силно удивление и ужас и прославили Бога. Царят веднага заповядал да започне строеж на каменна църква; и в скоро време била построена прекрасна църква в името на свети първомъченик и архидякон Стефан; в нея положили и неговите честни мощи, за слава и хвала на нашия Господ и Спасител Иисус Христос, прославян заедно с Отца и Светия Дух, на Него и ние, грешните, отдаваме чест и слава, поклонение и благодарение, сега и винаги и във вечни векове. Амин.", "date": "2018.08.02", "title": "Пренасяне мощите на св. архидякон Стефан. Св. свщмчк Стефан, папа Римски"}
{"url": "http://www.cross.bg/smurtta-frantziya-stava-1580560.html", "text": "/КРОСС/ На днешната дата през 216 пр.н.е. по време на Втората пуническа война картагенските сили, водени от Ханибал разгромяват римската армия в Битката при Кана, едно от най-големите тактически сражения във военната история.През 47 пр.н.е. армията на Гай Юлий Цезар разбива войските на боспорския цар Фарнак II и изпраща до Римския сенат своето прочуто съобщение Veni, vidi, vici! (Дойдох, видях, победих!).През 1330 г. след тежкото поражение на българската войска от Сърбия и смъртта на Михаил III Шишман, на българския престол се възкача жена - сръбкинята Анна Неда, първа съпруга на загиналия цар и сестра на сръбския крал.През 1802 г. Наполеон I Бонапарт е обявен от френския Сенат за пожизнен консул на Франция, което му дава правото да посочва своя наследник.През 1870 г. в Лондон е открит железопътният тунел Тауър под река Темза, което е първото метро в света.През 1887 г. немският принц Фердинанд I Сакскобургготски е коронован във Велико Търново за княз на българите.През 1891 г. на връх Бузлуджа се провежда Бузлуджанския конгрес, с който се създава Българската социалдемократическа партия (БСДП).През 1897 г. е подписана конвенция между България и Франция за изграждане на военноморския ни флот.През 1903 г. в Османската империя избухва Илинденско-Преображенското въстание организирано от Вътрешната Македоно-Одринска революционна организация и местните българи.През 1923 г. Калвин Кулидж става 30-ия Президент на САЩ, след смъртта на предшественика си Уорън Хардинг.През 1932 г. американският физик от шведски произход Карл Андерсън открива позитрона, за което през 1936 г. става носител на Нобелова награда за физика.През1934 г. Адолф Хитлер се самопровъзгласява за фюрер след смъртта на президента Паул фон Хинденбург и получава цялата власт в Германия.През 1944 г. в Пчинския манастир е свикано Първото заседание на АСНОМ, което конституира Народна република Македония в рамките на Югославия.През 1988 г. в 17 ч и 29 мин при излитане от София за Варна катастрофира самолет Як-40 на БГА Балкан; загиват 27 души, 10 са ранени.През 1990 г. Ирак окупира Кувейт, което довежда до намеса на войски на ООН и до Войната в Персийския залив.", "date": "2018.08.02", "title": "2 август в историята"}
{"url": "http://www.cross.bg/nyakolko-mesta-zaradi-1580569.html", "text": "/КРОСС/ Кризисен щаб се събира днес заради усложнената обстановка в Смолянско след падналите валежи. Ще присъстват и експерти от регионалното министерство.На заседанието му ще се обсъждат варианти за справяне със свлачищата, активизирали се на няколко места. Те блокираха няколко населени места, тъй като не съществуват обходни маршрути.Вече два дни преминаването по пътя за село Забърдо е забранено и в двете посоки – това е единственият път и въпреки обявеното частично бедствено положение, хората нарушават забраната и минават през свлачището.Миналият месец са инвестирани 32 хил. в укрепване на участъка.", "date": "2018.08.02", "title": "Остава усложнена обстановката в Смолянско заради свлачища"}
{"url": "http://www.cross.bg/rodeni-na-avgyst-1580562.html", "text": "/КРОСС/ Маестро Борислав Иванов, диригентДимитър Илиев, автомобилен рали пилотПроф. Драган Бобев,  онкохематологЕлена Паришева, поп-фолк певица, съпруга на футболния национал Ивелин ПоповКольо Парамов, финансов експертМилена Дамянова, депутат от ГЕРБ в 44-ото НСПроф. Нева Кръстева, органист, композиторСашо Чакалски, изп. директор на Общинска банкаТони Стораро, поп-фолк изпълнителХристо Ганев, кинодраматург, писател", "date": "2018.08.02", "title": "Родени на 2 август"}
{"url": "http://www.cross.bg/chasa-provede-zala-1580561.html", "text": "/КРОСС/ Министър-председателят Бойко Борисов и премиерът на Република Македония Зоран Заев ще отбележат съвместно 115-годишнината от Илинденско-Преображенското въстание. От 17.00 часа двамата премиери ще участват в церемонията по полагане на венци и цветя на паметника на Гоце Делчев на площад „Македония“ в Благоевград. ***От 11.00 часа в сграда на Омбудсмана на Р България (ул. „Георг Вашингтон“ 22) Мая Манолова ще отчете три години от избора ѝ за омбудсман. ***От 11.00 часа в централата на КНСБ (площад „Македония“ №1, Заседателна зала – етаж 11) ще се проведе пресконференция, на която ще бъдат представени данни за потребителските цени и издръжката на живот в България. ***От 11.00 часа в зала „Форум“ на хотел „Форум“ ще се проведе заключителна конференция по проект \"Разработване и въвеждане на методи за анализ на води, седименти и биота и дооборудване на лаборатории на ИАОС“, финансиран по Оперативна програма \"Околна среда 2014-2020\". ***От 17.00 часа в старинен храм \"Св. Петка - стара\"/ в сградата на Софийска света митрополия, ще бъде посрещната тържествено чудотворна икона на Света Богородица - Скоропослушница от Украйна.***В 18.00 часа в Двореца ще бъдат представени 91 живописни произведения от колекцията на Боян Радев. ***От 18.30 часа в Енорийския център при храм \"Св. св. Кирил и Методий\" (на Женския пазар) ще се проведе открита беседа на тема „Православие и модернизъм“. ***От 18.30 часа в градското кино ще бъде представен филма „Помни войната 1915 – 1918“, посветен на Първата световна война. Събитието е под патронажа на министър на отбраната Красимир Каракачанов. ***От 11.00 часа в залата на Регионална библиотека \"Пейо Яворов\" – Бургас ще се проведе пресконференция във връзка с предстоящото издание на фестивала \"С книга на плажа\".***От 19.00 часа в Галерия-музей „Георги Баев“ ще бъде открита изложба на руски художници „За България с любов‘. ***От 20.30 часа на лятна сцена „Охлюва“ ще бъде открита четвъртата самостоятелна фотоизложба на маестрото Стефан Диомов – „Магията на фиордите и северните бели нощи“. ***От 10.00 часа на летище „Варна“ ще се проведе информационна кампания „Вашите права“.***От 10.00 часа в парк „Дружба“ ще се проведе инициатива по случай Световната седмица на кърменето „Кърменето – основа на живота“.***От 10.00 часа в читалище „Надежда – 1869“ ще се състои работилница по бродерия. *** От 10.00 часа в Центъра за родители „HAPPY MUMS” ще се проведе инициатива по случай Световната седмица на кърменето „Кърменето – основа на живота“. *** От 10.00 часа в Читалище „Надежда – 1869“ ще се проведе Работилница по бродерия. *** От 21.00 часа на сцената на „Арт лято“ до ХГ „Борис Денев“ ще се състои концерт „Джаз под звездите в Галерията“. ***От 20.00 часа на централния площад в град Дебелец ще се състои лятна хоротека „Да му тропнем, да го друснем“. ***От 10.00 часа в Бизнес залата на Община Добрич /първи етаж/ ще се проведе съвместна пресконференция на кмета Йордан Йорданов и ръководството на ФК „Добруджа“ за представяне на логото и юбилейната фланелка по повод 100 – годишнината на клуба.***От 10.30 часа в конферентната зала на РЗИ-Добрич за поредна година е организирано провеждане на среща-разговор между настоящи и бъдещи майки (по желание и баби), като мултимедийна презентация по темата ще изнесе г-жа Марияна Драгнева, акушерка - член на Алианс на българските акушерки и водеща на Училище за бъдещи родители към клуб „Усмивки” в гр. Добрич. Събитието по повод Световната седмица на кърменето. ***От 18.15 часа в голямата зала на Кино клуб „Икар“, ГЕРБ-Добрич, с финансовото съдействие на народните представители Даниела Димитрова и вицеадмирал Пламен Манушев, организира безплатна прожекция на един от премиерните филми това лято – „Mamma Mia! Отново заедно\".***В 18.00 часа пред паметника на Петър Юруков ще бъдат тържествено отбелязани 115 години от Илинденско-Преображенското въстание. ***От 11.00 часа пред паметника на Тодор Александров ще бъде отбелязана 115-годишнина от избухване на Илинденско-Преображенското въстание.***От 10.00 часа министърът на труда и социалната политика Бисер Петков ще бъде на работно посещение в Панагюрище, където ще се срещне с кмета на Общината Никола Белишки. В 10.45 часа министър Петков ще посети Дневен център за деца и младежи с увреждания „Дъга“, след което ще даде брифинг. По-късно през деня той ще посети предприятието „Асарел Медет“ АД и ще разговаря с изпълнителния му директор Делчо Николов. ***В 09.00 часа в сградата на Общинския съвет ще се проведе традиционно заседание на общинските съветници. ***От 15.00 часа в Заседателна зала на Общински съвет-„Марица“, ОИЦ-Пловдив ще представи процедура „Насърчаване на предприемачеството“ по Оперативна програма „Иновации и конкурентоспособност“, която ще финансира дейности за реализиране на пазара на предприемачески идеи от млади фирми.***Общинските съветници от ГЕРБ в Пловдив ще проведат приемни с гражданите както следва: Петър Попов, Ясен Михайлов и Дамян Петров ще приемат от 17.30 до 19.00 часа в район „Западен” на ул. „Царевец” №9; Гошо Къчков от 17.30 до 19.00 часа в офиса на ГЕРБ в район „Северен” на бул. „Марица” №91; Пенчо Малинов от 17.00 до 18.30 часа в офиса на ГЕРБ в район „Източен” на ул. „Коста Паница” №5; Веселин Маневски от 16.00 до 18.00 часа в офиса на ГЕРБ в район „Южен” на ул. „Академик Петър Динеков” №1А.***В 18.00 часа в митрополитския храм „Св. Марина“ Пловдивският митрополит Николай ще отслужи молебен канон на Пресвета Богородица. ***От 10.00 часа в зала 308 кметът на Община Разград д-р Валентин Василев ще даде пресконференция за проекти. *** От 10.00 часа в Летния театър в село Царевец ще бъде открито осмото издание на Националния фолклорен фестивал „Фолклорен извор“. *** От 11.00 часа в Летния театър в село Царевец ще започне конкурсната програма на осмото издание на Националния фолклорен фестивал „Фолклорен извор“. *** От 20.00 часа в К Летния театър в село Царевец ще се състои концерт на Ансамбъл „Мерани“ от Тбилиси, Грузия, като част от осмото издание на Националния фолклорен фестивал „Фолклорен извор“. ***От 14.00 часа в Сесийната зала на община Смолян ще се проведе редовно заседание на Общинския съвет.***От 10.00 о 12.00 часа в къща музей „Гео Милев“ ще се проведат литературни занимания за деца от 5 до 9 години.***От 10.00 до 12.00 часа в детски отдел на библиотека „Родина“ ще се състои програма „Програма „Чета и играя – знам и мога”.***От 19.00 часа на площада в с. Калитиново ще се проведе празник на селото. ***От 17.30 часа пред паметника на Незнайния войн на площад „Свобода“, Община Хасково организира тържествен ритуал по полагане на венци и цветя и празничен концерт по повод 115 години от Илинденско-Преображенското въстание. ***От 9.00 часа извънредният и пълномощен посланик на Франция у нас Ерик Льобедел ще бъде приет от кмета на Община. Дипломатът идва на първо официално посещение в Шумен. От 10.00 ч. е планирана срещата с областния управител проф. Стефан Желев.", "date": "2018.08.02", "title": "Предстоящи събития в страната за 2 август"}
{"url": "http://www.cross.bg/zaradi-pozhari-ispaniya-1580570.html", "text": "/КРОСС/ Испания вече е в плен на горските пожари. Огромно огнено бедствие заплашва природен парк в най-южната част на страната.Над 100 пожарникари, седем самолета с цистерни и военни от местна база, се борят с пламъците на нос Пунта Камринал в област Андалусия. Поривите на вятъра достигат скорост от 55 км/ч, което затруднява овладяването на пожара.В цяла Испания е издадено предупреждение за опасност от пожари заради високите температури, които надвишават 40 градуса.Според метеоролозите горещата вълна ще продължи поне до неделя заради нахлуващ от Африка топъл въздух.", "date": "2018.08.02", "title": "Огромен горски пожар пламна в Испания"}
{"url": "http://www.cross.bg/sektzii-reshenie-komisiya-1580581.html", "text": "/КРОСС/ Софийският административен съд постанови преди дни, че трябва да бъде осигурено машинно гласуване във всички избирателни секции. Според решението на Централната избирателна комисия (ЦИК) трябва да осигури машини като алтернатива на хартиения вот във всяка секция, както е предвидено в Изборния кодекс.Това е трето съдебно решение, което задължава ЦИК да въведе машинно гласуване, и се надявам този път решението да бъде изпълнено, коментира в предаването „Тази сутрин” на bTV Петър Славов от „Нова република” и бивш депутат от Реформаторския блок.Сега Избирателната комисия има достатъчно време – следващите редовни избори са в средата на следващата година, допълни Славов. Той се надява ЦИК да не обжалва съдебното решение.Според бившия депутат от РБ с парите, които са похарчени от 2009 г. за наемане на машини, досега можеше да бъдат закупени за всички секции.ЦИК все още не е обсъдила съдебното решение и няма решение дали то ще бъде обжалвано, коментира Цветозар Томов, говорител на комисията. Той уточни, че проблем ще има за три вида секции – в специализираните заведения, подвижните секции и тези в чужбина.Депутатите трябва да променят срокове в Избирателния кодекс, за да могат да се осигурят машини и за тези секции, уточни Томов. Избирателната комисия вече е поискала такива промени, но народните представители не са се съобразили.", "date": "2018.08.02", "title": "Ще има ли машинно гласуване във всички секции на следващите избори?"}
{"url": "http://www.cross.bg/ynikalni-vlakove-rysiya-1580575.html", "text": "/КРОСС/В Русия пускат уникални по рода си нискобюджетни влакове, предава информационната агенция РИА Новости.„Федералната пътническа компания“ (ФПК, „дъщерна“ фирма на Руските железопътни линии), планира да отдели старите вагони без климатици и санитарни възли, за да бъдат използвани за икономични пътувания на хора, които не желаят да отделят много средства за придвижването си.Съответният план е заложен в списъка на стратегическите задачи на ФПК в периода 2025-2030 година. „Става въпрос за нов бюджетен продукт с уникални ценови предложения“, поясни представител на компанията, предаде „Фокус“.", "date": "2018.08.02", "title": "Нискобюджетни влакове тръгват в Русия"}
{"url": "http://www.cross.bg/fandukova-sgradi-stolichniyat-1580583.html", "text": "/КРОСС/ За съжаление има знакови сгради, които са в риск. Водим битка за всяка една по отделно. Това заяви в сутрешния блок на Нова телевизия „Здравей, България” столичният кмет Йорданка Фандъкова. За „Царските конюшни” Фандъкова припомни, че още през 2015 г. е разработен и приет подробния устройствен план, според който надстрояване, дострояване, ново строителство е невъзможно.Поисках и да се даде официално най-високият статут за паметник на културата от най-високо значение, за да могат да се опазят тези сгради. Разбира се, в момента там текат и дела по отношение на продажбата, която бившият областен управител на София направи през 2016 г. за много ниска цена, обясни Фандъкова.Относно пожара, столичният кмет заяви, че със сигурност службите ще си свършат работата, но е убедена, че не е случаен. Това е битка за всяка конкретна сграда, за всеки конкретен случая се води битка. Интересите са много големи, заяви още Фандъкова.В последните дни се заговори за Юзината на Двореца, на „Московска” 11. Там през 2015 година приехме план, който категорично не разрешава дострояване и надстрояване, коментира Фандъкова.За съжаление този план падна в съда. Това даде възможност на собствениците да поискат отново изграждането на 6-7 етажни сгради около къщата. Но аз възложих да се стартира процедура по изработване на концепция за разкриване и социализиране на разкритите находки на амфитеатъра, който се намира наоколо, заедно с прилежащите сгради-паметници на културата, каза още столичният кмет.", "date": "2018.08.02", "title": "Фандъкова: Има знакови сгради, които са в риск"}
