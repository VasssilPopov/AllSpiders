{"url": "http://www.cross.bg/petko-ryse-godini-1617924.html", "text": "/КРОСС/ Окръжната прокуратура в Русе повдигна обвинения срещу 76-годишния шофьор на камион Петко С., който вчера прегази 5-годишно момиченце в кв. „Долапите“, съобщиха от държавното обвинение.Трагедията стана вчера около 11.30 часа. Малката Рая била блъсната от камиона „ГАЗ-53“ на ул. „Бяла черква“, докато водачът правел завой. Мъжът първо избяга от местопрестъплението, но по описание на камиона от очевидци по-късно беше задържан. В обвинението срещу 76-годишния Петко С. са включени три нарушения на правилата за движение по пътищата, довели до смъртния резултат, както и бягство от местопроизшествието.Шофьорът е задържан за срок до 72 часа. При задържането му е взето предвид и това, че до момента Петко С. е осъждан два пъти за пътнотранспортни произшествия.За сегашното му обвинение законът предвижда наказание лишаване от свобода за срок от 3 до 15 години и отнемане на шофьорската му книжка.Съседи на бабата на убитата Рая разказват, че момиченцето било единствено дете, чакано цели 10 години. Съседката Цанка Петрова разказва, че всеки ден Петко С. минавал покрай къщата й и винаги карал бързо, пише „Русе медия“.", "date": "2019.11.13", "title": "Убитото в Русе дете е чакано 10 години"}
{"url": "http://www.cross.bg/gaza-ivitzata-dzhihad-1617927.html", "text": "/КРОСС/ Още четирима души са загинали днес при израелските въздушни удари в Ивицата Газа, с което убитите от вчера насам палестинци са вече 22-ма. Ранени са около 50 души, съобщи здравното министерство в палестинския анклав, цитирано от \"Франс прес\".Израелските въздушни атаки са насочени срещу палестинската въоръжена групировка \"Ислямски джихад\", изстреляла около 250 ракети срещу Израел след убийството вчера сутринта на един от командирите на групировката в Ивицата Газа при удар на израелските ВВС.Израелските военни съобщиха, че са поразени сгради на \"Ислямски джихад\" в Хан Юнес, в централната част на Ивицата Газа, както и склад за ракети.Около 90 процента от изстреляните от Газа ракети са били прехванати от израелската система за противовъздушна отбрана \"Железен купол\". Палестинският ракетен обстрел е причинил в Израел щети, но до момента няма жертви.\"Прекратете атаките си или ще ви бъдат нанесени още удари\", предупреди днес израелският премиер Бенямин Нетаняху, обръщайки се към \"Ислямски джихад\". Той подчерта, че Израел не желае ескалация, но \"ще отвърне на всяка атака с още по-безмилостна атака\".Ивицата Газа преживя три войни с еврейската държава за 11 години, а от 2007 г. е подложена на строга сухопътна, въздушна и морска блокада, припомня АФП.", "date": "2019.11.13", "title": "Още четирима души са убити при израелски удари в Газа, жертвите дотук са 22"}
{"url": "http://www.cross.bg/yunesko-kosovo-nasledstvo-1617928.html", "text": "/КРОСС/ Сръбският президент Александър Вучич заяви днес в реч на Генералната конференция на ЮНЕСКО, че продължава натискът сръбското културно наследство в Косово да се предаде в чужди ръце, предаде \"Танюг\".\"Трябва да се посвети специално внимание на защитата на културното наследство от всички форми на насилие. Сръбското културно наследство в Косово, което е под защитата на ЮНЕСКО, е застрашено\", предупреди сръбският президент.След изказването си в ЮНЕСКО Вучич каза пред журналисти, че Косово не може да стане член на тази организация.\"Имаме добри отношения с ЮНЕСКО и няма никаква доза страх, че някой може да наруши реда, според който само международно признати страни са членки на ЮНЕСКО. Убеден съм, че Косово не може да стане член на ЮНЕСКО и че Сърбия и в бъдеще ще успява да защити своите интереси в тази организация\", каза Вучич.", "date": "2019.11.13", "title": "Вучич призова ЮНЕСКО да защити сръбското културно наследство в Косово"}
{"url": "http://www.cross.bg/pernik-rezhim-vladimirov-1617911.html", "text": "/КРОСС/ 12 часа дневно ще бъде водният режим в Перник.Това стана ясно след спешна среща на кмета на града с ВиК-дружеството.Водата ще се спира от 8 сутринта до 20 часа вечерта.До режима се стигна, след като стана ясно, че основният водоизточник на Перник и региона – язовир „Студена”, е загубил огромна част от обема си.„Вчера след встъпването ми в длъжност поисках информация от управителя на ВиК за това, защо се стигна до нуждата от воден режим в Перник. За съжаление не получих такава. Искането ми беше насочено към това да разберем, как се управляват водните обеми на язовир „Студена”, как се управлява водното дружество и защо, когато е светнала червената лампа не са предприети мерки. Намерих обаче информация от МОСВ, които са имали данни още в началото на годината, че влизаме в суха година”, каза кметът на община Перник Той заяви, че кризата, която е пред перничани изисква да се търсят най-добрите варианти и алтернативи за водния режим.„Благодаря на премиера, който ми се обади след заседанието на МС. Той е взел присърце проблема, който стои пред перничани и е разпоредил на министрите да имат много добър синхрон и координация с местната администрация”, обяви Станислав Владимиров.Той обяви още, че ще бъдат искани средства, които в спешен порядък да бъдат отпуснати от МОСВ за ремонт на пречиствателната станция, защото това ще намали загубите на питейна вода.„Нямаме друг вариант, освен да минем през воден режим, защото Перник може да изпадне пред хуманитарна криза. Колкото по-бързо влезем в такъв режим, колкото и да е болезнено това за всички нас, толкова по-бързо ще успеем да излезем от тази криза и имаме шанс да избегнем по-голяма катастрофа”, категоричен бе Станислав Владимиров.„Имам уверение на специалисти, че в рамките на месец – месец и половина, ако качеството на водата позволява, той да бъде вързан с водопровода и чрез помпена станция водата да бъде пращана в пречиствателната станция в Студена. Разбрахме се с ръководството на ВиК и всички водохващания и варианти във Витоша да бъдат отново проверени и насочени към язовир „Студена”, а за някои от кварталите на Перник може да бъде намерена алтернатива. Вариантът, около който се обединихме е 8 сутринта водата да се спира, в 20.00 ч. да се пуска. Това не е окончателен вариант. Ще видим какъв е разходът от язовира и спрямо него можем да се съберем отново”, обясни Станислав Владимиров.Той добави, че ще се търси и помощ от други ВиК дружества за допълнителни аварийни екипи, които да помагат с ремонтите в периода, в който няма да има вода, защото безбройните аварии на територията на общината са огромен проблем.", "date": "2019.11.13", "title": "На 20 км от София и в 21 век: Перник се изправя пред 12 часов режим на водата"}
{"url": "http://www.cross.bg/nyama-byudzheta-mlrd-1617912.html", "text": "/КРОСС/ Обикновено мнозинството и правителството гледа на бюджета като на счетоводство. Даже определихте бюджета като взел-дал. Предлагаме ви друг подход на дискусия за бюджета. Не този, който казва „има Х количество пари, нека да видим как да ги раздадем и разпределим, а обратно”.Имаме ето тези проблеми в държавата, нека да видим как да ги решим. Да започнем с най-наболелите въпроси, по някои от които мисля, че сме единодушни. Тези въпроси, които ще поставя на вашето внимание касаят най-много българските граждани.Питаме се дали се решават те през бюджета и отговорът ни е - не.Първо демографската криза.Всички сме единодушни, че това е огромен проблем за България, без оглед на политическите и партийните ни различия. Решава ли бюджетът с мерките, които предлага този проблем, или поне започва ли да го решава? Не, изобщо.Няма политика за децата. Няма политика за младите семейства, няма политика за увеличаване на продължителността на живота и политика към възрастите хора.Детските остават същите, за младите няма никакви стимули за отглеждане на деца, за започване на бизнес.За възрастните хора се предвижда само увеличение на пенсиите с 6 %, които сами разбирате, че не са достатъчно.Разбира се, ние както винаги ще предложим своята алтернатива, като семейно подоходно облагане, за да подпомогнем младите хора, които работят и отглеждат деца, помощи за второ и трето дете на работещи родители, учебник за един предмет, за един клас до 12 клас, безплатен за цялата страна, както и преизчисляване на всички пенсии.Вторият проблем, за който мисля, че сме единодушни, че е огромен за България, е здравеопазването. Решава ли се той през бюджета за 2020 г? Не.Отпускате нови 500 млн. лв. , но няма гаранции, че те ще стигнат до медицинските сестри и ще има увеличение на заплатите им, няма гаранции за стабилизирани на държавните и общински болници, остават доплащанията на пациентите, дори на такива, които са се осигурявали цял живот.Разбира се, че ние ще предложим тук алтернатива – покриване на разходи на държавните и общински болници, те да не са търговски дружества, наредба за определяне на базова заплата на медицинския персонал.Третият приоритет за всички ни, включително го чухме от министъра, са доходи и бедност. Решава ли бюджетът този въпрос?Не, не го решава.Увеличават се с 10% доходите в бюджетната сфера, но 2 млн. българи остават под прага на бедност и това са предимно възрастни и млади хора.За пенсионерите, много от които остават под прага на бедност, увеличението е само със 6% на пенсиите.Ние предлагаме преизчисляване на всички пенсии и ще внесем предложението си между първо и второ четене.Мерките в бюджета не само не са достатъчни, те задълбочават проблема с бедността, отварят ножицата между бедни и богати и гарантират увеличаване на неравенството.Четвъртият проблем - образованието. Какво прави бюджетът за тази сфера?Добра мярка е увеличаването на заплатите на учителите, но нищо подобно няма да се случи с учените, работещите в университетите, младите кадри на БАН, а науката е тази, която може да гарантира растежа на икономиката.По-лошото е, че продължава принципът парите следват ученика.Колкото и пари да наливате там - \"парите следват ученика\" означава училищата в малките населени места да бъдат закривани, защото няма деца.След като те отидат да учат в големите градове, родителите им ще ги последват и ще задълбочите проблема с обезлюдяването и регионалните различия.Най-важният пети въпрос - икономика. Какво се прави за икономиката? В бюджета няма никакви стимули за икономиката, каквото и да говори министърът на финансите. Без увеличаване на доходите няма да има ръст в потреблението.Без увеличаване на капиталовите разходи няма да има ръст в БВП.При положение, че в европейски държави и други наши основни партньори като например Германия, Италия, Турция икономиката върви надолу, това неминуемо ще се отрази и на България, колкото и да си заравяте главата в пясъка.Правителството не само не прави нищо, но свива капиталовите разходи. Поради неизпълнение на капиталовата програма в последните години нямаме сериозен ръст на БВП.По данни на Министерство на финансите между 2009 г. и 2017 г. в бюджета са планирани капиталови разходи в размер на 48 млрд. лв. Знаете ли колко са изпълнени?38 млрд. лв., а ако оставащите 10 млрд. лв. бяха инвестирани в българската икономика през тези 8 години, то БВП следваще да е с 30 млрд. лв. повече.Това щяха да са средства, които да послужат за социални политики, реинвестиции и други. Това означава и че БВП още в края на 2017 г. трябваше да надхвърли 131 млрд. лв., а на глава от населението да бъде 9000 евро, с което ще надминем Румъния.Свиването и ограничаването на капиталовите разходи в продължение на 10 години от страна на правителствата на Борисов води до невъзможност за по-голям ръст в БВП.За съжаление и за 2020 г. правите същото.Ето защо ние оценяваме Бюджет 2020 като бюджет на застоя и между първо и второ четене ще внесем нашия алтернативен бюджет - на развитието. ", "date": "2019.11.13", "title": "Корнелия Нинова: Бюджет 2020 на правителството е на застоя. БСП ще предложи бюджет на развитието"}
{"url": "http://www.cross.bg/aris-evro-gurtziya-1617914.html", "text": "/КРОСС/ Приятелският мач между  и Арис (Солун) в събота ще е с платен вход, обявиха от гръцкия клуб. Контролата е оценена на 10 евро, а място във ВИП ложата ще струва 15. Спарингът е на 16 ноември от 15:30 часа на стадион \"Клеантис Викелидис\". Мачът ще бъде излъчен и по местен тв канал - Nova Sports 1, който показва основно двубои от гръцкото първенство, пише \"Тема спорт\". ще пътува ден по-рано за Солун - на 15-и, така че ще изкара мини-лагер там. Част от тима няма да са 5 национали - Занев и Малинов, повикани от Георги Дерменджиев, Черниаускас в Литва, както и Антов и Турицов в младежката ни селекция.Арис е 4-ти в Гърция по титли с 3.През миналия сезон тимът завърши 5-и, а в момента се движи 7-и.Част от отбора е бившият халф на , Ботев Пд и Лудогорец Лукас Саша.Начело на тима е германецът Михаел Оенинг, който е водил Нюрнберг, Хамбургер, унгарския Вашаш и Магдебург.Собственик на клуба пък е дама - Ирене Kapипидuc.Тя контролира търговска фирма, основана в Швейцария, която работи основно на пазара с хранителни стоки.", "date": "2019.11.13", "title": "В Гърция сложиха 10 евро вход на контролата на ЦСКА с Арис"}
{"url": "http://www.cross.bg/bulgarska-bulgariya-ypravlenie-1617915.html", "text": "/КРОСС/ За 21-ва поредна година днес България отбелязва Световния ден на Географските информационни системи (ГИС) в София хотел Балкан.Престижното събитие беше официално открито от Росен Желязков, министър на транспорта, информационните технологии и съобщенията, Мария Габриел, еврокомисар \"Иновации и младеж\" в Европейската комисия, Джъстин П. Фридман, заместник-посланик на САЩ в България, Красимир Живков, заместник-министър на околната среда и водите и Евгения Караджова, управител на ЕСРИ България – водещата компания в сферата на ГИС у нас и официален организатор на форума в страната.В рамките на официалното откриване министър Желязков подчерта ключовата роля на Географските информационни системи за развитието на различни сектори на икономиката. каза министър Желязков. Той също така припомни, че Министерството на транспорта, информационните технологии и съобщенията през тази година завърши голям ГИС проект „Единна информационна точка“, където са събрани огромни масиви от данни за електронните съобщителни мрежи и физическата инфраструктура на страната, което подпомага не само поефективното планиране, но и по-доброто управление на обществените ресурси., коментира заместникминистър Живков в рамките на официалното откриване. МОСВ е сред първите институции в България, които са внедрили Географски информационни системи в практиката си.ГИС технологии се използват за създаване на информационна система за защитените територии НАТУРА 2000 в страната, както и за управление на водните ресурси, за нуждите на природните и националните паркове, борбата с наводненията и други, отбеляза заместник-министър Живков.В момента Министерството на околната среда и водите разработва проект за управление на водите на река Искър в реално време, който се явява пъpвa фaзa нa Haциoнaлнaтa cиcтeмa зa yпpaвлeниe нa вoдитe в peaлнo вpeмe в Бългapия, подчерта той.Световният ГИС Ден продължи с пленарна сесия, в рамките на която Адриано Баптиста, директор „Операции“ в Сателитния център на Европейския съюз и Франциско Нобре, заместник-председател на Европейската асоциация на спешните повиквания (112) споделиха своя международен опит и демонстрираха иновативни ГИС приложения на двете организации за анализ, планиране и взимане на информирани решения за нуждите на сигурност, управление при кризи, търсене и спасяване, спешни повиквания 112 и правоприлагане.Световният ГИС Ден продължава със семинарната част, където ще бъдат представени ГИС проекти, изпълнявани в различни сфери през последната година в България.Основен акцент в тази част от програмата ще бъде участието на Златина Николова, началник отдел „Широколентови технологии и приложения“ и Даниела Пешева, и.д. директор на дирекция „Информационни технологии” в МТИТС, които ще демонстрират на живо ГИС базираната платформа „Единна информационна точка“.Илияна Тодорова, директор дирекция „Управление на водите“ в МОСВ ще покаже изпълнявания в момента проект за изграждане на Информационна система за управление на водите в басейна на река Искър (СУВ-БРИ) като първа фаза на Национална Система за Управление на Водите в Реално Време (НСУВРВ).В сферата на сигурността, Младен Петров, директор на дирекция КИС в Министерството на вътрешните работи ще представи използваните от ведомството съвременни ГИС приложения за наблюдение, анализ и управление в реално време в полза на обществото.Друг основен акцент в програмата ще бъде прилагането на ГИС за справяне с предизвикателствата пред местното самоуправление и териториално планиране, където участие ще вземат Таня Христова, кмет на Община Габрово, както и представители на Визия за София.По-късно днес, oт 18:30 часа в зала „Роял” на София хотел Балкан на тържествена церемония ще бъдат връчени годишните награди за специални постижения в областта на Географските информационни системи. Номинираните ще се борят в общо четири категории – „Държавна администрация“, „Местно самоуправление“, „Частен сектор“ и „Наука и образование“.В рамките на церемонията по награждаване ще бъдат връчени и отличията в Националния конкурс за карти „Истории, проекти и мечти върху карта“.Световен ГИС Ден 2019 се провежда с официалното партньорство и подкрепа на рекордните 47 организации, сред които: Софийски университет \"Св. Кл. Охридски\";Българска асоциация на софтуерните компании;Американска търговска камара в България;Национално сдружение на общините в Република България;Фондация за реформа в местното самоуправление;Български съвет за устойчиво развитие;Съюз на геодезистите и земеустроителите в България;Съюз на архитектите в България, Съюз на урбанистите в България;Камара на строителите в България;Българска асоциация по водите;АФСЕА България;Асоциация на полицейските началници;Българска търговско-промишлена палата;Атлантически клуб в България;Дигитална национална коалиция;Move.bg;Българска картографска асоциация;Българска академия на науките;Университет по архитектура, строителство и геодезия;Минногеоложки университет;Лесотехнически университет;Общество за съхраняване на природата и културното наследство с ГИС – клон България;Зелени Балкани;Българско географско дружество;Географ БГ;Български червен кръст;Център за изследване, изграждане и усъвършенстване на способности на НАТО за управление на кризи и реагиране при бедствия;Българска минно-геоложка камара;Българска асоциация природен газ;Институт за пътна безопасност;Сдружение за електронни комуникации;Българска Асоциация на кабелните и комуникационните оператори,Българска асоциация за геопространствени информационни системи;БТВ Медиа Груп;National Geographic Bulgaria;Градът Медиа Груп;CIOComputerworld;Esri;Географика;Стемо;САП;HERE;Сиела-Норма;ДЖИСолюшънс и Агора 66. ", "date": "2019.11.13", "title": " За 21-ва поредна година България отбелязва Световния ден на Географските информационни системи"}
{"url": "http://www.cross.bg/tzveklo-surdechnosudovi-bogato-1617916.html", "text": "/КРОСС/ Червеното цвекло е храна, на която малко хора обръщат внимание. То заслужава да бъде включвано в менюто по-често заради невероятните си ползи за здравето. Ето кои са те:Цвеклото има свойството да понижава кръвното налягане. То е богато на азотен оксид. Това съединение релаксира и разширява кръвоносните съдове, намалявайки налягането по стените им.Червеното цвекло има цялостен положителен ефект върху здравето и функциите на сърдечносъдовата система. Редовната консумация на цвекло понижава риска от възникване на сърдечносъдови заболявания и инциденти.Много спортисти се доверяват на качествата на червеното цвекло. Изследванията показват, че хранителните вещества в него борят умората и повишават енергийните запаси на тялото. Пигментите, които оцветяват урината при консумация на цвекло са веществата, които отговарят и за повишаване на издръжливостта и силите на организма.Благодарение на съдоразширяващите си свойства, цвеклото е полезна храна за мозъка. Веществата в него позволяват по-богатото подхранване на важния орган с кислород и хранителни елементи. Някои изследвания сочат, че цвеклото подобрява паметта, концентрацията и потиска дегенеративните процеси в мозъка, водещи до деменция и болест на Алцхаймер.Много хора имат известни нарушения в мастната обмяна на веществата. От това страда черният дроб. Стеатозата или така нареченото омазняване на черния дроб засяга почти всеки трети човек.Червеното цвекло съдържа бетаин, аминокиселина, която има свойството да подобрява функцията на чернодробните клетки и да намалява омазняването му.Цвеклото е богато и на беталаини. Това са антиоксидантни вещества, които действат противовъзпалително и помагат за контрола на хроничните заболявания, причинени от вредното влияние на свободните радикали – затлъстяване, сърдечносъдови заболявания, ендокринни смущения, костни възпаления, рак.Червеното цвекло е много богато на фибри, които помагат за ускоряване на метаболизма и регулиране на перисталтиката на червата. Това негово свойство допринася не само за отслабване, но и за редовно изхождане и детоксикация на организма.", "date": "2019.11.13", "title": "7 чудесни ползи от червеното цвекло"}
{"url": "http://www.cross.bg/gerb-mikov-suvet-1617917.html", "text": "/КРОСС/ Групата на БСП в Общинския съвет във Варна изпратиха до Националния съвет на БСП декларация във връзка с изказване на Михаил Миков днес в телевизионно предаване, че са гласували за ГЕРБ.“Декларираме, че при избора на председател в местния парламент не сме подкрепили кандидатурата на ГЕРБ. Нещо повече - имаме изрично решение на групата да не го подкрепяме”, пишат варненските общински съветници от левицата.Според тях внушението, което е било направено от Михаил Миков, е вредно не само за БСП-Варна, но и за цялата партия.", "date": "2019.11.13", "title": "Общинските съветници от БСП-Варна не са гласували за ГЕРБ"}
{"url": "http://www.cross.bg/fond-kolichev-rysiya-1617918.html", "text": "/КРОСС/ Русия ще намали дела на щатския долар в своя Държавен инвестиционен фонд (т.нар. \"Национален фонд за богатство\") и обмисля да инвестира в други чуждестранни валути, включително в китайски юани, заяви в сряда заместник-министърът на финансите Владимир Количев.По този начин Количев потвърди информация на Ройтерс от по-рано този месец, че Русия планира да диверсифицира валутните си активи през 2020-а година.Владимир Количев отбеляза, че този ход отчасти е предназначен за предпазване на руските резерви от външни рискове. Той не даде точна цифра за размера, с който ще бъде намален дела на американския долар в държавния инвестиционен фонд.Според изчисления на Ройтерс въз основна на данни на руското финансово министерство, към края на октомври делът на долари в Националния фонд за богатство е бил около 36%, или в размер на 124,5 млрд. долара.\"Геополитическите рискове са един от ключовите фактори при определянето на структурата на Националния фонд за богатство\", посочи г-н Количев пред репортери в кулоарите на конференция на фонда в неговата централа в Москва.Ройтерс напомня, че Русия усили това, което самата тя определя като процес на \"дедоларизация\", за да намали зависимостта си от американската валута, след като отношенията на Москва със Запада, и по-специално със САЩ, се влошиха заради анексирането на Крим през 2014 година и руската роля в украинската криза.\"Мога да кажа със сигурност, че делът в щатски долари ще бъде по-малък. Разглеждат се възможности за инвестиране в различни други валути ... включително в китайски юани\", отбеляза Количев.Според него структурата на международните валутни резерви на Русия вече се е променила и планираните промени във държавния инвестиционен фонд ще доближат неговия състав до този на резервите на Руската централна банка в чуждестранна валута. \"Ние просто синхронизираме повече суверенния фонд с централната банка\", допълни той.Към 31-ви март тази година еврото съставляваше 30,3% от резервите на Руската централна банка, делът на щатския долар беше 23,6%,  на китайския юан - 14,2%, на британския паунд - 6,6%, а на японската йена, канадският и австралийският долари общо - 7,1%.", "date": "2019.11.13", "title": "Русия ще намали дела на щатския долар в Държавния инвестиционен фонд"}
{"url": "http://www.cross.bg/girlyandi-koleda-bezopasna-1617919.html", "text": "/КРОСС/ Държавната агенция за метрологичен и технически надзор (ДАМТН) започва от 20-и ноември национална кампания „Безопасна Коледа“. Проверките на държавните инспектори ще засягат безопасността на най-търсените продукти по време на коледните и новогодишните празници - играчки, електрически светлинни гирлянди и пиротехнически изделия.По време на кампанията инспекторите на ДАМТН ще извършат съвместни проверки в градовете на територията на цялата страна. Ще се проверяват търговски обекти, в които са съсредоточени големи потребителски потоци.При проверките ще се следи за наличие на маркировка за съответствие, инструкция за употреба, формални и видими несъответствия при играчките, които могат да се установят по време на проверката. Ще се обръща внимание и за наличие на обявени технически параметри, позволяващи безопасна употреба на светлинните гирлянди.Анализът на резултатите от проведената кампания „Безопасна Коледа“ в предходната 2018 година показа, че във временно разкрити търговски обекти, в предпразничния период на пазара се разпространяват несъответстващи играчки и светлинни гирлянди от нисък ценови клас. Те са били и с неясен произход. На основание на анализа на тези факти, ще се проведе и кампанията „Безопасна Коледа 2019“. ", "date": "2019.11.13", "title": "Национална кампания „Безопасна Коледа“"}
{"url": "http://www.cross.bg/fydzien-pargov-opit-1617920.html", "text": "/КРОСС/ \"Мисля, че поставихме много добро начало за обмяна на опит между София и китайската провинция Фудзиен в сферата на здравеопазването\", коментира лидерът на БСП в столицата Калоян Паргов след проведените срещи днес, които с председателя на РС на БСП - Искър Борис Цветков организираха между 6-членна китайска делегация от провинция Фудзиен и ръководствата на две софийски болници. Представителите на милиардната азиатска държава пристигнаха в София по покана на Калоян Паргов и Борис Цветков и също по тяхна инициатива бяха организирани срещи с проф. д-р Цветомир Димитров и ръководството на Университетска първа многопрофилна болница за активно лечение \"Св. Йоан Кръстител\", както и с директора на УМБАЛ \"Царица Йоанна - ИСУЛ\" проф. д-р Бойко Коруков и негови колеги.\"Запознахме нашите китайски гости с два типа болници - едната - Първа градска е общинска, а другата - ИСУЛ е държавна университетска, обясни Калоян Паргов. - Показахме им нашата система на здравеопазване. Целта на посещението на делегацията от китайската провинция Фудзиен е да омбени опит и практики за начина на функциониране на здравните заведения.Те се поинтересуваха от медицинското образование и от начина, по който завършилите студенти успяват да се реализират професионално в здравните заведения в страната. Освен това коментирахме и общи проблеми. Оказа се, че както в България, така и в Китай има недостиг на финансиране на здравните заведения.У нас конкуренцията между частните и публичните болници е много голяма и това създава проблеми от гледна точка на качеството на предлаганите услуги в общинските здравни заведения и липсата на дофинансиране\".Според Калоян Паргов, направените срещи са добро начало за обмяна на опит. Лидерът на БСП - София изрази увереност, че ще последва връщане на визитата от страна на българска делегация, съставена от медицински специалисти, в китайската провинция Фудзиен.\"Посещенията за обмяна на опит между различните държави са добра практика, коментира той. - Модерното здравеопазване изисква глобален подход и познаване на добрите практики на различните континенти\".", "date": "2019.11.13", "title": "Калоян Паргов: Поставихме добро начало за обмяна на опит между София и китайската провинция Фудзиен в здравеопазването"}
{"url": "http://www.cross.bg/tyrtziya-granitzata-leva-1617933.html", "text": "/КРОСС/ Фирма, която се грижи да дезинфекцията на границата с Турция, е спечелила 27 милиона лева за последните пет години, въпреки че дейността й е можело да бъде вършена от Българската агенция по безопасност на храните. Става дума за фирмата \"ПиЕФСи\" ЕОДД, показва разследване на Генка Шикерова и Антикорупционния фонд. Мястото на граничните пунктове \"Капитан Андреево\" и \"Лесово\" на границата с Турция, където се дезинфектират колите, нашумява с прозвищата \"златната локва\" и \"златния гьол\" още през 2013 година.Не е ясно защо БАБХ се е отказала от тази дейност, която би носила приходи в нейната хазна. Още повече, че въпросната дезинфекция е възложена на агенцията със закон. Дейността трябва да се извършва от ветеринарен лекар, който е назначен от БАБХ. Договорът с частната фирма е сключен от агенцията в последния ден от първия кабинет \"Борисов\". Фирмата \"ПиЕфСи\" е създадена пет дни по-рано, без да има опит и капацитет за дезинфекция, но още от първия момент започва да генерира чудесни печалби.През първата година печалбата 1.3 милиона лева. След пет години печалбата се увеличава до 8.7 милиона лева годишно. Общо за последните пет години печалбата е близо 27 милиона лева.Разходите за дейността на компанията са 10 пъти по-ниски от приходите. Проблемът е, че фирмата прибира такса на границата с Турция, която по закон може да бъде вземана само от публичен орган. Таксите трябва да се прибират на равностойност, а това не е така, защото се генерира голяма печалба. Не е ясно и защо изобщо трябва да се плаща такса за подобно обслужване.Въпреки че Генка Шикерова е осъдила БАБХ да предостави официално договора с фирмата преди шест месеца, агенцията продължава да не изпълнява съдебното решение. Представителите на фирмата, която междувременно е сменила собствеността си, също отказват коментар. Те заявяват, че са проверявани многократно от властите и спазват закона.Сега фирмата \"Пи Еф Си\" продължава да събира пари на границата с Турция, въпреки че договорът с държавата трябва да е изтекък. Той е сключен за пет години през март 2013 година, а няма информация да е сключван анекс.", "date": "2019.11.13", "title": "Фирма е спечелила 27 млн. лева от дезинфекция на границата с Турция"}
{"url": "http://www.cross.bg/dyshi-pozharnikari-naii-malko-1617923.html", "text": "/КРОСС/ Най-малко 13 души загинаха в голяма автобусна катастрофа в Словакия. По първоначални данни автобус се е ударил в камион на пътя. Най-малко 20 души са ранени в катастрофата.  Инцидентът е станал до град Нитра, на 80 км от Братислава.„Около 30 пожарникари са на място, за да помогнат на пострадалите“, съобщиха от службата на словашките пожарникари и спасители. На мястото се намират и полицейски хеликоптери. ", "date": "2019.11.13", "title": "Най-малко 13 души загинаха в адска катастрофа в Словакия"}
{"url": "http://www.cross.bg/naem-etazh-pomeshtenie-1617902.html", "text": "/КРОСС/ Синдиците на КТБ отдават под наем част от административната сграда на обявената в несъстоятелност банка в столичния център.Новата процедура по отдаване под наем на сутерена, партера и втория етаж от сградата на площад „Джузепе Гарибалди” в София е стартирана от Ангел Донов и Кристи Маринова, двамата заедно упражняващи правомощията на синдик на „Корпоративна търговска банка“ АД (в несъстоятелност).В сряда сутрин синдиците съобщават, че отдаваната под наем част от сградата е предназначена и използвана до момента за извършване на банкова дейност, като:Сутеренът, находящ се на етаж -1 (минус едно), се състои от: банков трезор и преддверие към него, трезор – касети и преддверие към него, както и други спомагателни и санитарни помещения;Първи (партерен) етаж се състои от: салон за клиенти, салон за служители, касов възел с три броя каси и преддверие, два офиса, помещение за деловодство, две приемни за обслужване на клиенти, преброително помещение, централно входно помещение от ул. „Иван Н. Денкоглу”, помещения за охрана, както и други спомагателни и санитарни помещения. Етажът разполага с вход от ул. „Граф Игнатиев”, както и вход от ул. „Ангел Кънчев”;Втори етаж се състои от: вестибюл, централно стълбище, две заседателни зали с тераси, осем кабинета, два офиса, стая за почивка, помещение за сървър, два санитарни възела и други спомагателни помещения.Синдиците Донов и Маринова обявиха процедура за отдаване под наем на същата част от централата на фалиралата банка и през юли 2018 година.КТБ е в несъстоятелност още от 20 юни 2014 година.", "date": "2019.11.13", "title": "КТБ под наем: Кой ще се нанесе в бившия трезор на банката"}
{"url": "http://www.cross.bg/dybaii-sveta-sgrada-1617903.html", "text": "/КРОСС/ 2020 г. трябва да бъде годината на Дубай и по тази причина без друго любимата на българите дестинация не жали сили и средства да привлича тях и всички останали свои фенове с нови и вълнуващи места.Освен огромния музей на главната улица „Шейх Зайед роуд”, ще има и други огромни изненади. За Световното изложение Експо 2020, което страната посреща, трябва да бъде готова новата най-висока сграда в света.Небостъргачът ще изпревари досегашния – отново дубайски – рекордьор Бурдж Халифа – 828 м. Името засега е Дубай Крийк Тауър или Кулата на дубайския канал.Водният път е едно от основните места в емирството, като свързва старата и новата част с Персийския залив. Сградата ще бъде 100 метра по-висока от Бурдж Халифа.Точният метраж се пази в тайна, както от строителя „Емаар”, така и от световноизвестния архитект Сантиаго Калатрава, чиито изумителни творения – от Малмьо до Валенсия, сме ви представяли в нашите пътешествия.  Също, както около Бурдж Халифа, ще има няколко по-ниски жилищни небостъргача, а също и още по-голям мол. Той ще изпревари както сегашния Дубай мол до моментната най-висока сграда в света, така и най-големия търговски център в света, който е в Бусан, Корея.Инвестицията е умопомрачителна – 2 млрд.долара са вложени само в Дубай Скуеър Мол. Той ще има площ, колкото 100 футболни игрища. След като впечатли света с трите най-високи хотела на планетата, емирството ще продължи и надпреварата за най-красива сграда изобщо. През 2023 г. трябва да е готова вече започнатата Бурдж Джумейра. Ако не успее да изпревари градските си конкуренти, със сигурност „кулата” ще бъде по-висока поне от най-високия нюйоркски небостъргач и ще остави в сянката си в същия квартал легендарния 7-звезден хотел Бурдж Ал Араб.Вдъхновение за небостъргача се оказал .... пръста на местния емир. На върха му ще има артзали и ресторанти с 360-градусова панорама към цял Дубай и фонтан за разкош. Създателите на проекта са горди, че завинаги ще превъплътят в архитектурата пръстовите отпечатъци на любимия си владетел шейх Мохамед бин Рашид. С новите смайващи творения супервисоките небостъргачи в Дубай – влизането в класа изисква поне 300 м над земята, ще станат 13, което вероятно ще наложи изграждането на нови и нови обекти.Освен най-високите сгради и тройката най-високи хотели в света, в емирството са също така и трите най-високи жилищни сгради в света. С тази цел още през 2020 г. ще бъде завършен още един небостъргач от висша проба. Казва се Майдан 1.Там, освен още един грандиозен мол, ще бъде и най-високата покрита ски писта, което звание ще бъде отнето от сегашния й носител – трасето в Мол оф Емирейтс. Естествено, и той е в Дубай.Със своите 711 м Майдан 1, който вероятно ще бъде открит под названието Дубай 1, ще се превърне в най-високата жилищна сграда – блок, в света.", "date": "2019.11.13", "title": "Мол за $2 млрд. и новата най-висока сграда в света в Дубай (Снимки)"}
{"url": "http://www.cross.bg/drob-cherniya-elena-1617904.html", "text": "/КРОСС/ Обединени от медийния проект Triple E.Y.E, Елена Розберг, Ива Дойчинова и Евелина Павлова застават зад кампанията „Черно на бяло“ за осведоменост за здравето на черния дроб. Поводът за инициативата са тревожните резултати от изследване1 , проведеното тази пролет, според което всеки 3-ти българин не знае къде се намира черният му дроб, а повече от половината българи никога не са изследвали този орган и нямат намерение да го направят.Провокирани от неосведомеността на обществото по темата, трите дами канят 6 известни личности, с които провеждат 6 откровени разговора „Черно на бяло“ за начина им на живот.По интригуващ и емоционален начин тези обичани и уважавани лица от различни професионални области открехват вратата на личния си свят и говорят открито за бохемския начин на живот, рокендрола, промяната, храната, алкохола, страха и стереотипите в нашето общество. Всички тези теми са пряко или косвено обвързани със здравето на черния дроб и именно през тях Елена, Ива и Евелина ще привлекат вниманието на обществото към органа, който не боли, а в същото време е един от най-важните в организма ни, изпълнявайки около 500 жизненоважни функции.Крайната цел на проекта е да провокира българите да живеят осъзнато, променяйки свои вредни навици, да обръщат повече внимание на профилактиката и да се грижат за здравето на черния си дроб.Интервютата ще бъдат публикувани в каналите на Triple E.Y.E всяка седмица, а гост на първия разговор с Елена Розберг е прочутият кулинар – шеф Петър Михалчев.Несъмнено алкохолът е смятан за номер 1 вредител за черния дроб от широката публика, но затлъстяването на черния дроб (неалкохолната чернодробна стеатоза) всъщност е една от първите причини за чернодробно заболяване в Западния свят.Интересен факт е, че въпреки че за 90% от българите вредната храна води до проблеми с черния дроб, те признават, че все по-често не подбират храната си.Какви са приликите и разликите между българската и японската кулинарна традиция, само вредната храна ли е вкусна, доколко е загнездено схващането, че истинският мъж трябва да яде по много от всичко. Всичко това и повече в интервюто на Елена Розберг с шеф Михалчев. Ива Дойчинова пък повдига завесата на актьорския свят във второто интервю „Черно на бяло“ с един от най-обичаните ни актьори и Председател на Съюза на Артистите в България – Христо Мутафчиев.Ще разберем повече за душевността на актьорите, тяхното ежедневие, изпълнено със скрити и явни емоции, неподозирано напрежение и бохемски лайфстайл.Какво е да си актьор в България, доколко познаваме проблемите на актьорската гилдия и актуално ли е схващането, че когато говорим за любимите театрални и кино звезди, проблемите с алкохола са тема табу?В поредицата от интервюта Елена, Ива и Евелина ще ни срещнат с още четири популярни личности, които споделят личните си истории, дават професионални съвети или просто говорят за живота „Черно на бяло“ в едно различен, откровен и позитивен разговор за навиците, промяната и отговорността към самите нас.  ", "date": "2019.11.13", "title": "Triple E.Y.E Project стартира кампания „Черно на бяло“ за осведоменост за здравето на черния дроб"}
{"url": "http://www.cross.bg/iiovev-danni-karti-1617905.html", "text": "/КРОСС/ До края на годината 100% от земеделските и горски територии в страната ще бъдат покрити с цифрови кадастрални карти. Продължава работата по кадастралните карти и регистри на урбанизираните територии, като към момента такива имат всички областни градове, общинските центрове, населените места по Черноморието, както и всички национални курорти – навсякъде, където има оживен граждански оборот.Това каза заместник–министърът на регионалното развитие и благоустройството Валентин Йовев по време на конференция по случай Световния ГИС ден. Събитието се организира от ГИС Алианс.   Обявени са обществени поръчки за изработване на кадастрална карта на още над 256 по-малки населени места.„Сред основните цели на правителството е да осигурим на бизнеса и населението в България прецизни и подробни данни в областта на градоустройството, строителството и развитието на инфраструктурата“, каза на форума инженер Йовев. Той подчерта, че кадастърът отдавна се е превърнал в необходимост за много сектори — пазар на недвижими имоти, териториално и устройствено планиране, инфраструктура, опазване на околната среда.Като приоритет в работата на Министерството на регионалното развитие и благоустройството Валентин Йовев очерта предоставянето на административни услуги на хората чрез Кадастрално-административната информационна система по всяко време, от всяко място и чрез различни устройства. „По този начин ще предоставим качествени, ефективни и леснодостъпни електронни услуги за гражданите и бизнеса“, допълни още Йовев.Той съобщи, че се работи по изграждането на многофункционален и многослоен кадастър, който ще стимулира инвестиционните и бизнес процеси у нас. За целта към основните кадастрални карти ще се добавят нови информационни слоеве, описващи различни аспекти на използването и собствеността на земята, както и пространствата под и над нея. Ще се включат и специализирани картографски и геодезически данни, данни и снимки от спътникови заснемания и други.За да се гарантира сигурността на информацията и на електронното управление, се предвижда изграждането на мрежа от разпределени виртуални Центрове за възстановяване след авария (Disaster Recovery), стана ясно още от изказването на Валентин Йовев. Той обясни, че тези центрове ще резервират данни, които ще позволяват бързо възстановяване работата на засегнати от различни бедствия и злоумишлени въздействия информационни системи от критично значение за функционирането на администрацията.", "date": "2019.11.13", "title": "До края на годината 100 % от земеделските и горски територии ще бъдат покрити с кадастрални карти"}
{"url": "http://www.cross.bg/fishove-sustavenite-moment-1617906.html", "text": "/КРОСС/ Над 17 хил. са съставените фишове на водачи от пътните полицаи през първите десет дни на акция \"Зима\".Най-честото нарушение е превишената скорост, съобщи Мария Ботева от Националната полиция:\"Електронните фишове, това са фишове, които са за скорост, за нарушаване на скоростните режими. Обработените към настоящия момент за 10 дни 19 776.Продължава тяхната обработка. Броят на съставените актове за установени административни нарушения към настоящия момент е 5 899\".", "date": "2019.11.13", "title": "Първите дни на акция \"Зима\" започнаха с над 17 000 фиша на шофьори"}
{"url": "http://www.cross.bg/blagoevgrad-intzidenta-raiiona-1617926.html", "text": "/КРОСС/ Пътнически влак блъсна мъж на жп линия под ПП Е–79 в района на Благоевград. Влакът, движещ се в посока на Петрич, блъска 59-годишния мъж. Сигналът за инцидента е подаден в полицията около 15:00 часа.Пострадалият е транспортиран за оказване на медицинска помощ в МБАЛ – Благоевград.Движението на влаковете в района на инцидента не е спряно, съобщиха от пресцентъра на БДЖ.", "date": "2019.11.13", "title": "Пътнически влак блъсна мъж край Благоевград"}
{"url": "http://www.cross.bg/razpredelenie-izkopni-kilovolta-1617907.html", "text": "/КРОСС/ Несъобразени изкопни работи на строителни фирми в сряда сутринта скъсаха два кабела 20 киловолта на ЧЕЗ Разпределение, в резултат на което за общо 90 минути прекъсна електрозахранването на около 3500 клиенти в столичните квартали Горна баня и Суходол.ЧЕЗ Разпределение България призовава фирмите да координират с компанията поне две седмици предварително къде и кога ще извършват изкопни дейности.Това може да става на телефон 0700 10 010 или на имейл .", "date": "2019.11.13", "title": "Несъобразени изкопни работи скъсаха два кабела 20 киловолта на ЧЕЗ Разпределение"}
{"url": "http://www.cross.bg/molitva-duzhd-katar-1617925.html", "text": "/КРОСС/ Емирът на Катар Тамим бен Хамид ал Тани призова поданиците си към съвместна молитва за дъжд в четвъртък сутринта, съобщава катарската агенция QNA.Въпреки октомврийските прогнози за времето с обещания за обилни валежи, в емирата не е валяло пълноценно от април. През последната седмица е имало само слаби превалявания в отделни райони на страната. Миналата неделя дъждът в столицата Доха не е продължил дори 5 минути.Агенцията съобщава, че емирът е призовал да бъде организирана молитва във всички части на страната. Самият той също ще вземе участие в нея заедно с други вярващи в една от катарските джамии.Специалната молитва за дъжд при мюсюлманите, наречена „истискаа”, е използвана често от арабските монарси, когато през сухия период не вали повече от половин година. Катар е едно от най-сухите места на земята, където годишно падат около 80 мм валежи.Миналата година валежите в емирството са били доста обилни. Вследствие на силните порои улиците в много градове са били наводнени, а хората не са можели да се придвижват с автомобили по пътищата.", "date": "2019.11.13", "title": "Обща молитва за дъжд в Катар"}
{"url": "http://www.cross.bg/vuitton-aromat-louis-1617930.html", "text": "/КРОСС/ Парфюмерът Жак Кавалие продължава да попълва колекцията от аромати на Louis Vuitton със сладки и женствени композиции. Запознайте се с новия и десети аромат за жени - Coeur Battant. В прозрачното шишенце с тапа, която вече стана традиционна за модната къща, се смесват нотки на узрели круши и бели цветя - нарцис и египетски жасмин. Коктейлът се превърна във въплъщение на импулсивността, чувствеността и желанието да се насладим на живота. Съгласни сме, че в мъгливите и сиви мигове от есента глътката свеж въздух под формата на нов аромат няма да навреди на никого.Новият аромат бе представен от Ема Стоун. Във видеото, заснето във вила „Малапарте” на италианския остров Капри и в парижкия Лувър, червенокосата актриса и носителка на Оскар се разхожда по цветно поле, танцува в лъчите на залеза и се целува с непознат.Клипът е заснет от Ромен Гаврас - той за първи път работи с Louis Vuitton.Френският режисьор от гръцки произход е особено добър в заснемането на музикални клипове - като доказателство е сътрудничеството му с Кание Уест, Джей Зи, M.I.A. Освен кампанията, Louis Vuitton подготвиха и видео, в което Ема лично разказва за процеса на заснемането. Насладете се и се вдъхновявайте. \n\t\t\t\t\t", "date": "2019.11.13", "title": "Букет цветя и сладка круша в новия аромат на Louis Vuitton (Видео)"}
{"url": "http://www.cross.bg/galin-aeroflot-viktor-1617909.html", "text": "/КРОСС/ Руската авиокомпания \"Аерофлот\" отне точките за вярност на пътник, излъгал за теглото на своя котарак, за да го вземе със себе си в самолета, съобщи АФП.Михаил Галин се похвали във Фейсбук как е надхитрил авиокомпанията, след като котаракът му Виктор се оказал много тежък, за да го придружава в салона на самолета от Латвия за Владивосток със спиране в Москва.\"При премерването животното тежеше повече от 10 кг, а границата на \"Аерофлот\" за полет в салона е 8 кг\" - обясни младият мъж.За да не остави любимеца си в багажното, Михаил Галин отложил отлитането си от Москва и започнал да търси котка, която изглежда по същия начин, но е по-лека. На следващия ден отишъл на летището с \"котарака, двойничката му и собствениците й\". Той успял да се регистрира в бизнес класа с любимеца си благодарение на тази измама. Във Фейсбук Галин пуснал снимка на котарака с чаша шампанско пред него.\"Аерофлот\" обаче не одобрил поведението на Галин. С наличните кадри от видеонаблюдението служители на компанията доказали, че Виктор е заместен при претеглянето от \"подобна котка, тежаща 7 кг\". Затова е взето решение да бъдат отнети всичките му мили, а те са 400 000, което се равнява на няколко хиляди евро.Галин не се вълнува особено от загубата и публикува снимка на Виктор като малко коте, когато теглото му \"все още съответства на изискванията на превозвача\".", "date": "2019.11.13", "title": "Руснак загуби самолетните си бонуси, излъгал за теглото на дебелия си котарак"}
{"url": "http://www.cross.bg/vremeto-zaradi-tyaloto-1617910.html", "text": "/КРОСС/ Намериха тялото на изгубилата се преди 4 дни в Рила 64-годишна жена. Жената е допуснала най-голямата грешка, като е тръгнала на преход сама. Маршрутът, по който се е движила, също не е съвсем ясен, съобщава Нова тв.Тялото е било открито по обед в района на Рилския манастир, въпреки че временно бе преустановено търсенето, заради лошите метеорологични условия.Според спасителите жената е била с лабилна психика и често е променяла решенията и маршрутите си.Вчера издирването й продължи около 10 часа като 25 спасители и две спасителни кучета са обходили целия Мальовишки дял. Те са търсили при изключително сурови условия – между 80 и 100 км в час са ветровете в Рила.От авиобаза Крумово бяха осигурили хеликоптер, но заради рязкото влошаване на времето, той не е успял да излети. В издирването са се включили и доброволци от Пловдив и София.В планината времето е изключително неподходящо за туризъм. Спасителите съветват всички туристи да следят прогнозата за времето и да на тръгват на походи при дъжд и мъгла.", "date": "2019.11.13", "title": "Откриха тялото на загубилата се жена в Рила"}
{"url": "http://www.cross.bg/izgpazhdaneto-godina-pez-1617931.html", "text": "/КРОСС/ Πpaвитeлcтвoтo нa Cъpбия зaвъpши тexничecĸoтo пpoyчвaнe зa изгpaждaнeтo нa TEЦ c мoщнocт 350 мeгaвaтa, пишe ЅееNеwѕ, пoзoвaвaйĸи ce нa миниcтъpa нa eнepгeтиĸaтa нa зaпaднaтa ни cъceдĸa Aлeĸcaндъp Aнтич.\"Texничecĸoтo пpoyчвaнe oпpaвдaвa изгpaждaнeтo нa eлeĸтpoцeнтpaлaтa, тъй ĸaтo нyждитe oт eлeĸтpoeнepгия нa Cъpбия и cвeтa щe pacтaт и имaмe нyждa oт нoви cъopъжeния\", ĸaзa тoй в cъoбщeниe oт cpъбcĸaтa дъpжaвнa ĸoмпaния Еlеktrорrіvrеdа Ѕrbіје (ЕРЅ).Eлeĸтpoцeнтpaлaтa, нapeчeнa Koлyбapa Б, щe oтвopи 220 paбoтни мecтa. B изгpaждaнeтo нa цeнтpaлaтa щe yчacтвaт 1 000 paбoтници.Πpoeĸтът зa изгpaждaнeтo нa cъopъжeниeтo дaтиpa oт минaлия вeĸ. Cтpoитeлcтвoтo зaпoчвa в нaчaлoтo нa 90-тe, нo e изocтaвeнo мaлĸo cлeд тoвa пopaди paзпaдaнeтo нa Югocлaвия.Πpeз юни 2011 гoдинa ЕРЅ пoдпиca пpeдвapитeлнo cпopaзyмeниe c итaлиaнcĸaтa ĸoмпания Еdіѕоn зa cъздaвaнeтo нa cъвмecтнo дpyжecтвo зa изгpaждaнeтo нa цeнтpaлaтa.Πpeз 2012 гoдинa Eвpoпeйcĸaтa бaнĸa зa възcтaнoвявaнe и paзвитиe (EБBP) изpaзи интepec дa финaнcиpa пpoeĸтa.Гoдинa пo-ĸъcнo oбaчe EБBP зaяви, чe вeчe нe ce интepecyвa oт финaнcиpaнeтo нa цeнтpaлaтa, пopaди пoлитиĸaтa cи зa oгpaничaвaнe нa ĸpeдитиpaнeтo нa пpoeĸти зa изгpaждaнe нa въглищни цeнтpaли. Πpeз 2014 гoдинa пpoeĸтът oтнoвo e изocтaвeн. ", "date": "2019.11.13", "title": "Сърбия подновява проект за ТЕЦ, започнал през 90-те"}
{"url": "http://www.cross.bg/dogodina-goranov-ministur-1617891.html", "text": "/КРОСС/ Държавният бюджет се обсъжда в пленарната зала на първо четене. Представят се докладите на парламентарните комисии, а след тях ще започнат дебатите по същество. В залата присъстват повечето министри от кабинета.Държавният бюджет е последният от трите бюджетни документа, формиращи консолидираната фискална програма за догодина. Вчера пленарната зала одобри на първо четене останалите два - бюджетите на Здравната каса и на Държавното обществено осигуряване.Общо за първи път от 11 години насам консолидираната програма излиза на нулево салдо - т.е. догодина държавата ще събере и ще изхарчи една и съща сума - близо 47 млрд. лева.Във финансовата рамка е заложено догодина икономиката да отбележи ръст от 3,3 на сто, безработицата да продължи да спада, а ръстът на инфлацията да се забави. Най-сериозният риск пред осъществяването на прогнозата е неблагоприятната външна среда. През 2020 година се предвижда възможността за изтеглянето на нов дълг от 2,2 млрд. лева, което е и един от буферите в бюджета, заяви финансовият министър Владислав Горанов.Най-вероятно догодина ще излезем на външните пазари, за да си осигурим необходимото дългово финансиране, каза министър Горанов при представянето на републиканския бюджет в ресорната комисия:\"Наличието на ликвидни буфери е предпоставка за създаване на цялостно усещане за предвидимост и устойчивост.\"Попитан дали има опасност отново да актуализираме бюджета заради еднократно голямо плащане, финансовият министър каза:\"Не смятам. Големите проекти за модернизация на армията, които предстоят, се надявам да бъдат вместени в програмите, приети от НС, и да има график с разсрочено финансиране.\"Необходимо ли е по-голямо от заложеното увеличение на парите за общините?\"Искаме да имаме модерна инфраструктура в населените места и да плащаме по 20, до 50 лв. данък за имот в столицата, който струва 150 хиляди лева. Е, няма как да стане!\", категоричен бе Горанов, с което призова общините да увеличат имотния данък. Промяната на местните данъци и такси не предполага и новости в облагането на доходите. Преките и косвените данъци догодина няма да се променят.", "date": "2019.11.13", "title": "Депутатите продължават с Бюджет 2020"}
{"url": "http://www.cross.bg/parlamentarnata-grypa-kmet-1617892.html", "text": "/КРОСС/ Данка Зидарова - Лютова положи клетва като народен представител от парламентарната група на ГЕРБ. Тя влиза в Народното събрание от листата на избирателен район Пловдив на мястото на Христо Грудев, който беше избран за кмет на Асеновград.Депутатите прекратиха пълномощията на Атанас Стоянов от квотата на ВМРО в парламентарната група \"Обединени патриоти\".Той подаде оставка, след като беше избран за кмет на град Сандански.", "date": "2019.11.13", "title": "Двама депутати напуснаха НС, стават кметове, единият вече е със заместник"}
{"url": "http://www.cross.bg/kakvo-shte-vidim-v-noshtta-na-teatrite-1617894.html", "text": "/КРОСС/ Да поемеш по пътеката на изкуствата означава да се впуснеш в двупосочна улица, в която видимо си взаимодействат насрещните обекти. Простичко казано - потребителите на театър, кино или музика реагират и се повлияват от това, което им се поднася, но и те самите имат способността да конструират случващото се.С мотото \"Ти променяш играта. Играта променя теб“ повече от  1500 творци от 18 града се подготвят за следващата наситена и вълнуваща \"Нощ на театрите\". \"Събитието се провежда за седми път, както в България. Публиката не спира да расте и да става по-голяма. . така и в други евроипейски градове. Това, което правим генерира огромен интерес не само в нашата гилдия, а и сред хора, които не са част от нея\", посочиха за \"България сутрин\" Мария Панайотова, организатор и Антон Угринов, режисьор и преподавател в НАТФИЗ. ", "date": "2019.11.13", "title": "Какво ще видим в Нощта на театрите?"}
{"url": "http://www.cross.bg/zhelyazkov-infrastryktyra-mrezhi-1617895.html", "text": "/КРОСС/ \"Географските информационни системи са инструмент за взимане на отговорни, важни политически решения на държавно и местно ниво\", заяви министърът на транспорта, информационните технологии и съобщенията Росен Желязков по време на откриването на конференция, посветена на Световния ГИС ден’2019.„Не мога да си представя пътната, железопътната, морската и речната инфраструктура без модерните приложения, базирани на географски данни“, каза той.Министър Росен Желязков припомни, че Министерството на транспорта, информационните технологии и съобщенията завърши голям проект „Единна информационна точка“, където са събрани огромни масиви от данни за електронните съобщителни мрежи и физическата инфраструктура. Това помага не само за доброто планиране, но и за добрата икономика при управлението на обществените ресурси, добави той.По-късно днес министър Желязков ще получи Наградата на организаторите на Световния ГИС ден – ЕСРИ България, за реализацията на проекта „Единна информационна точка“.От старта на системата през юни, в нея вече се съдържа информация за 10 848 км електронни съобщителни мрежи, 12 090 км инфраструктура за разполагане на мрежи, 194 км електропреносна мрежа, 4216 км железопътна мрежа.Единната информационна точка дава възможност на много инвеститори да следят за промени и предстоящи дейности по строителство и ефективно да планират и координират изграждането на физическа инфраструктура.  ", "date": "2019.11.13", "title": "Росен Желязков: Географските информационни системи са инструмент за взимане на отговорни политически решения "}
{"url": "http://www.cross.bg/trump-kerchenskiya-protok-1617898.html", "text": "/КРОСС/ Президентът на САЩ Доналд Тръмп забрани на Белия дом да публикува изявления за инцидента в Керченския проток, заяви Кристофър Андерсън, бивш съветник на бившия специален представител на САЩ за Украйна Кърт Волкър, в изслушване в Конгреса.Стенограма от изказването му беше огласена от Националното обществено радио.\"Докато моите колеги от Държавния департамент своевременно подготвиха изявление, осъждащо Русия заради изострянето на ситуацията, високопоставени служители от Белия дом го блокираха\", заяви Андерсън.Той отбеляза, че е информирал Волкър за това.Андерсън предположил, че Белият дом планирал да получи повече информация поради неяснотата на ситуацията. В същото време той подчерта, че за разлика от президента, държавния секретар Майк Помпео и бившият посланик на САЩ в ООН Ники Хейли все пак направиха изявления за инцидента в Керченския проток.В края на октомври Камарата на представителите на Американския конгрес официално стартира процедура по импийчмънта на президента. Причината за това бяха информации в медии, че Тръмп изглежда изисквал президентът на Украйна Владимир Зеленски да проведе разследване срещу сина на политическия му опонент Джо Байдън, в противен случай заплашил Киев със забавяне на военната помощ. Тръмп отрече твърденията. Според него именно Байдън искал уволнението на украинския генерален прокурор, който водеше разследване срещу компанията на сина му.", "date": "2019.11.13", "title": "Тръмп забрани на Белия дом изявление за инцидента в Керченския проток"}
{"url": "http://www.cross.bg/shtastie-doza-https-1617896.html", "text": "/КРОСС/ Първият пълнометражен филм на Яна Титова „Доза Щастие“ беше видян от над 10 000 зрители още в първите дни след премиерата и предизвика масивна емоционална вълна от коментари сред родителите.Голяма част от мненията бяха, че всяко семейство задължително трябва да посети прожекция на филма, а „Доза Щастие“ трябва да бъде излъчван и в училищата.Филмът, пресъздаващ истинската история на журналистката Весела Тотева, описана в биографичната ѝ книга „Падение и спасение“, вече официално е включен в образователните инициативи на Министерството на образованието и науката, свързани с превенция на зависимостите.Историята на Весела и нейната дъщеря Валя показва по убедителен и въздействащ начин колко опасно може да бъде за един млад човек да допусне грешка въз основа на малкото си опит и информираност.Общите усилия на екипа, създал лентата, и МОН ще позволят на преподаватели от 29 града у нас да организират за учениците групови посещения в избрани киносалони на преференциални цени.В списъка влизат Варна, Бургас, Велико Търново, Пловдив, Плевен, Русе, Стара Загора, Шумен, Ямбол и други. Каузата цели да даде гласност на проблема и да запознае младите хора на достъпен език с рисковете, които употребата на наркотични вещества носи за живота и здравето им.Кампанията продължава в периода 11-30 ноември, като прожекциите с преференциални условия са съобразени с възможностите на учебната програма и обхващат часовия диапазон от 12 до 17 ч. в делнични дни.Посещението се счита като проведени 2 часа на класния ръководител. Посетителските групи следва да включват минимум 10 ученици, а цената за посещението е между 4 и 7 лева. За преподавателите, които придружават групата, ще бъде осигурен безплатен достъп до прожекцията.Пълният списък с кина е достъпен на официалния сайт на филма:. Действието в „Доза Щастие“ се развива през 90-те години, но филмът е актуален за всяко едно време, както и самата тема, която засяга.Режисьорът Яна Титова споделя: Филмът е подходящ за деца над 12 години (лица под тази възраст могат да го гледат с родител или пълнолетен придружител).Продуценти на „Доза Щастие“ са bTV Studios и NO BLINK Studio в лицето на Александър Алексиев и Николай Стоичков.Трейлър:\n\t\t\t\t\tЛинк към официалния сайт: Линк към Facebook: ", "date": "2019.11.13", "title": "Набиращият популярност „Доза Щастие“ ще стане част от учебната програма"}
{"url": "http://www.cross.bg/grigorova-vanya-nyama-1617897.html", "text": "/КРОСС/ Бъдещите пенсионери, задължени от държавата да се осигуряват допълнително в пенсионен фонд, са изначално ощетени. Те ще получават „две пенсии“, които обаче общо ще са по-ниски от една, изплащана изцяло от НОИ. За това предупреди икономическият съветник на КТ „Подкрепа“ Ваня Григорова пред БНР и в ефира на БиТиВи. Преди ден това стана ясно и от думите на самия ресорен министър Бисер Петков. На кръгла маса за пенсионната реформа, той обясни, че първите кохорти пенсионери след 2021 година, които ще получават въпросните добавки от пенсионни фондове, ще са ощетени. Защото добавките няма да могат да компенсират онези 20%, които се намаляват от пенсията им в НОИ. Според Ваня Григорова до 2060 година тази несправедливост няма как да бъде поправена. До 2060-а „две пенсии“ ще са по-малко от една, категорична бе тя. Втория пенсионен стълб би бил по-добър вариант единствено за тези, които 40 години са се осигурявали на заплата, по-висока от средната. Колко от вас са правили това 40 години, попита риторично Григорова.Според нея системата е сбъркана. Частните фондове не са създадени за това хората да получават по-високи пенсии, а да осигуряват печалба на някого, категорична е тя.В двата законопроекта за възрастните хора, които днес ще се гледат в социалната комисия, няма почти нищо, което да заслужава да се отделя в отделен законопроект, отбеляза Ваня Григорова.Според нея, ако депутатите искат да увеличат социалните помощи за възрастните хора, могат да го направят през Закона за социалното подпомагане. Сега, за да се покажат като защитници на възрастите, го отделят в отделен закон. Това е чист популизъм, категорична е тя.Според Григорова депутатите реално нищо не искат да направят. По думите ѝ отделянето на различни групи български граждани в отделни закони е изключително порочно. Ваня Григорова смята, че е възможно депутатите да се договорят за минимална пенсия от 250 лева.", "date": "2019.11.13", "title": "Защо две пенсии са по-малко от една?"}
{"url": "http://www.cross.bg/suvet-rukovodstvoto-reshenie-1617900.html", "text": "/КРОСС/ \"Разграничаваме се от твърденията на Борислав Гуцанов по медиите, че колективният орган Градски съвет на БСП - Варна е гласувал решение да се поискат оставките на Корнелия Нинова и Кирил Добрев\".Това заявяват в декларация с подписите си 16 членове на ръководството на партията в морската столица. Подписката е изпратена до Националния съвет на БСП.\"Декларираме, че ние не сме присъствали на заседание на Градския съвет, на което да се е обсъждало, гласувало и приемало подобно решение\", пишат още социалистите. Те заявяват одобрението си към водената от БСП и ръководството й политика.Декларацията на варненските социалисти идва след медийни участия на Борислав Гуцанов, в които той заявява, че Градският съвет на социалистите във Варна иска оставката на Корнелия Нинова и Кирил Добрев.", "date": "2019.11.13", "title": "16 членове на ръководството на БСП-Варна твърдят, че няма решение за искане на оставки"}
{"url": "http://www.cross.bg/lekarite-otivat-lekari-1617899.html", "text": "/КРОСС/ Да се увеличат цените на 220 клинични пътеки, да се намалят с 10% обемите на хоспитализациите, минимум 30% от приходите на болниците да отиват за фонд „Работна заплата“ на висококвалифицираните медицински кадри.Маджаров настоя също така лекарите без специалност да работят като лекари, а не като секретарки. В момента те могат само да попълват амбулаторни листове.Промяната ще бъде записана в НРД 2020.Съсловната организация ще настоява и да отпадне 24-часовото разположение на личните лекари, като това трябва да бъде регламентирано чрез нормативни текстове.Освен това средствата от бюджета на НЗОК за извънболнична помощ трябва да бъдат увеличени с 18 млн.лв., за да се гарантират профилактиката и изследванията на гражданите, допълни още той.БЛС предлага още и да не се санкционират лекарите, ако надвишат броя на талоните за профилактични прегледи.Друго искане на БЛС е потребителската такса за деца да бъде изплащана на лекарите по начина, по който се доплаща и таксата за пенсионерите – плащане на 1 лев, а останалата част от държавата.", "date": "2019.11.13", "title": "Лекарският съюз: 30-35% от приходите по клиничните пътеки да отиват за заплати на лекарите"}
{"url": "http://www.cross.bg/pavlov-orlin-klyba-1617882.html", "text": "/КРОСС/ На 22 ноември сцената на Sofia Live Club посреща Орлин Павлов и JP3. Очаквано добра комбинация изпълнена с много джаз, стил и класа.В петъчната вечер гостите в клуба ще имат възможността да се насладят на последния албум на Орлин Павлов “ Още малко…”.В програмата ще бъдат включени и кавъри от световната музикална сцена, поднесени с модерно джази звучене от изключителните JP3, под патронажа на Маестро Живко Петров. Музикантите са подготвили и много вдъхновяващи поп парчета, които бързо да раздвижат публиката в SLC. Орлин Павлов, Маестро Петров, Димитър Семов и Веселин Веселинов – Еко обещават истинско музикално пътешествие, в което може да се включи всеки, който е готов за приключения в стил Джеймс Бонд – авантюри и загадъчно музикално разузнаване.Билети се продават в мрежата на  на цена 15 лева, а на място в деня на концерта ще са 20 лева. Билетът не гарантира седящо място.Резервации могат да бъдат направени в сайта на клуба  . ", "date": "2019.11.13", "title": "На 22 ноември сцената на Sofia Live Club посреща Орлин Павлов и JP3"}
{"url": "http://www.cross.bg/kamiona-shofyorut-godishno-1617883.html", "text": "/КРОСС/ Шофьорът на камиона, който блъсна и уби 5-годишно дете в Русе, е бил с отрицателна проба за алкохол. Това съобщи старши инспектор Стилян Станев - началник звено \"Пътна полиция\" в града, цитиран от bTV.65-годишният водач първо избяга от местопрестъплението, но по описание на камиона от очевидци по-късно беше задържан. В ареста е за 24 часа, но срокът на задържане може да се увеличи.Шофьорът е имал и 7 други нарушения досега - за неизползване на колан, забавена регистрация и за технически преглед.Камионът е идвал от стръмна улица. Завивайки надясно, е прегазил малката Рая, която се прибирала с баба си и кучето си от разходка. Камионът не спрял. Все още не са ясни причините за трагедията.Местните хора казаха, че там никога не е имало такъв инцидент.", "date": "2019.11.13", "title": "Шофьорът на камиона, прегазил 5-годишно момиченце, има 7 нарушения"}
{"url": "http://www.cross.bg/reburkovo-katastrofata-sofiya-1617884.html", "text": "/КРОСС/ 35-годишен мъж е загинал при катастрофа на пътя София - Ребърково в района на Церово. Това съобщиха от пресцентъра на МВР.Инцидентът е станал малко след 4.00 часа тази сутрин. Мъжът е шофирал лек автомобил „Мерцедес“, в който са се возели още двама души, които са с леки наранявания. В катастрофата не са участвали други превозни средства.Движението в двете посоки по път II-16 София - Ребърково в района на Церово е пуснато.", "date": "2019.11.13", "title": "Мъж загина при катастрофа на пътя София - Ребърково, движението е пуснато (обновена)"}
{"url": "http://www.cross.bg/polskoto-pravitelstvo-podade-ostavka-1617881.html", "text": "/КРОСС/ Премиерът на Полша Матеуш Моравецки обяви пред Сейма, че подава оставка заедно със своето правителство. Пред новия състав на парламента той направи равносметка на 2-годишното си управление, съобщи Полското радио.Преди това депутатите избраха за председател на Сейма представителката на управляващата партия \"Право и справедливост\" Елжбета Витек. Тя получи 314 гласа в подкрепа на номинацията си, от които 235 бяха на нейната политическа сила.На заседанието присъства президентът на Полша Анджей Дуда.На 12 ноември се състоя и първото заседание на Сената.", "date": "2019.11.13", "title": "Полското правителство подаде оставка"}
{"url": "http://www.cross.bg/miliona-godini-zemnata-1617887.html", "text": "/КРОСС/ Река Нил е на 30 милиона години - около шест пъти по-стара, отколкото мислеха специалистите досега, съобщи в. \"Дейли мейл\".Геолози от италианския университет Рома Тре и от университета на Тексас откриха древни седименти под делтата на Нил, които са от извора на р. Сини Нил в Етиопия.Те установиха, че посоката на движението на реката се поддържа от геоложки процеси.Надигащата се магма под земната кора е започнала да оформя етиопското плато преди 30 милиона години. В същото време кората под Египет е потънала. Така се е образувал наклонът, който насочва р. Нил на северозапад.Ако не са били тези процеси, топографията на Африка би насочила Нил на запад към Атлантическия океан.За да проверят изводите си учените са направили компютърни симулации, с които са моделирали около 40 милиона години от земната тектонска активност в района.Учените планират да приложат същия метод на изследване и за други големи реки, като Конго и Яндзъ.", "date": "2019.11.13", "title": "Река Нил – история на милиони години"}
{"url": "http://www.cross.bg/korbin-kralstvo-danutzi-1617886.html", "text": "/КРОСС/ Джереми Корбин по-лош от Брекзит? Това е убеждението на много милиардери в Обединеното кралство, готови да си стегнат багажа или да преместят своите активи в чужбина, ако на власт дойде Лейбъристка партия, която няма да жали свръхбогатите.Лидерът на основната опозиционна британска партия е с доста леви убеждения и истинско плашило за най-богатите британци и чужденци, които от години се чувстват в свои води, особено в шикозните квартали на Лондон.Определян от някои като социалист, пълен антипод на милиардерите, Корбин води кампания за парламентарните избори на 12 декември, чийто фокус е по-справедливото преразпределение на богатството.В една страна, отслабена от десетилетие на строги икономии, въпросът за неравенството, понякога крещящо, изигра главна роля при вота за Брекзит и ще бъде в центъра на твърде поляризирания избор между Корбин и консерватора Борис Джонсън, произхождащ от много заможно семейство.Британският премиер не се поколеба миналата седмица, започвайки предизборната си кампания със статия в консервативния вестник \"Дейли телеграф\", да сравни Корбин със Сталин. Той обвини лейбъристкия лидер, че ненавижда богатите.Доказателство, че въпросът продължава да е много актуален и че класовата борба в Обединеното кралство далеч не е приключила, са думите на верния на Корбин депутат лейбърист от Брайтън Лойд Ръсел-Мойл, заявил в ефира на Би Би Си, че \"никой в тази страна не трябва да бъде милиардер\".Мерките, за които говорят лейбъристите, закономерно карат богаташите да треперят. Те се боят от допълнителни данъци върху доходите, които може да достигнат 50 процента от годишните доходи над 123 хил. лири, върху наследството или частните училища.Лейбъристите дори възнамеряват да забранят частните самолети до 2025 г., за да спрат милиардерите \"да съсипват климата\".\"Клиентите ни като цяло се безпокоят повече от Джереми Корбин, отколкото от Брекзит\", обобщи Джон Хил от лондонската компания за управление на активи \"Сондърсън хаус\".Той стига дотам, че съветва клиентите си да не се поддават на паника и при необходимост да изпълнят своите планове да прехвърлят собствеността си.В Обединеното кралство няма данък богатство, а заможните плащат ниски данъци върху недвижимото си имущество. Дори е възможно парите, които те печелят в чужбина, да не бъдат обложени с данъци, ако постоянното им местожителство не е в кралството.Въвеждането на много по-високи данъци ще накара свръхбогатите да преместят всичките си активи или част от тях на по-благоприятни места като Монако или Швейцария.\"Можем реалистично да очакваме, че правителство на Корбин ще доведе до бягство на най-богатите хора от страната\", предупреждава Найджъл Грийн, генерален директор на финансовата консултантска компания \"Дивиър\".Грийн обяснява, че ултрабогатите \"са мобилни по света\". \"Ако тези хора искат да заминат, а според нашите констатации голям брой от тях може да го направят, ще пострадат държавните финанси\", смята той.В Обединеното кралство живеят 151 милиардери. Най-богатите 1000 души и семейства разполагат с общо 771 милиарда лири - исторически рекорд според последното годишно проучване на в. \"Сънди таймс\" по въпроса.Някои милиардери не крият ненавистта си към политиката на Корбин. Лейбъристкият лидер окачестви Майк Ашли, който е начело на бизнес империя, като \"лош шеф\". Полемичният бизнесмен отговори, че Корбин е \"не само лъжец, но и некадърник\".Миналата седмица Корбин отправи нападки срещу херцога на Уестминстър заради земите, които притежава, срещу Джим Ратклиф, собственик на нефтохимическата компания \"Инеос\", който прехвърли богатството си в Монако, срещу медийния магнат Рупърт Мърдок и срещу Криспин Оди, президент на спекулативен фонд и поддръжник на консерваторите.Малцина са богаташите, които подкрепят лейбъристкия лидер. Един от тях е Джон Милс, основател на веригата за продукти за дома Джей Ем Ел.\"Мнозина от нас (в бизнес средите) са обезпокоени от регионалните неравенства. Джереми има съвест и идеи да помогне на най-бедните хора\", каза Милс пред \"Сънди таймс\". ", "date": "2019.11.13", "title": "Свръхбогатите британци са готови да си стегнат багажа, ако Корбин спечели изборите"}
{"url": "http://www.cross.bg/boliviya-anies-senata-1617885.html", "text": "/КРОСС/ Опозиционната сенаторка Янине Аниес се обяви за временен президент на Боливия.Това стана след като президентът Ево Моралес подаде оставка и замина в изгнание в Мексико, съобщиха осведомителните агенции.Аниес, която беше втори заместник-председател на Сената, каза, че поема президентския пост и че конституцията й позволява да стане държавен глава при оставки на президента, вицепрезидента и председателя на Сената. Тя обеща, че възможно най-скоро ще бъдат свикани избори.", "date": "2019.11.13", "title": "Опозиционна депутатка се обяви за временен президент на Боливия"}
{"url": "http://www.cross.bg/miliona-dolara-dolara-1617888.html", "text": "/КРОСС/ Класацията на списание Forbes за най-високо платените жени в музикалната индустрия през последната година се оглавява от Тейлър Суифт. Доходите на младата жена от концертното турне Reputation, договорът със звукозаписната компания Universal Republic Records и новия албум Lover възлизат общо на 185 милиона долара.Тейлър е спечелила два пъти повече от Бионсе, която е на второ място. Документалният филм Homecoming и турнето On The Run II са донесли на певицата 81 милиона долара.Риана затваря челната тройка със спечелени 63 милиона долара. Между другото, последният албум на певицата Anti излезе преди повече от три години. Тя посвещава цялото си свободно време на новия си Fenty maison. Що се отнася до четвъртото място, то се държи от Кейти Пери - с 57,5 милиона долара.Челната десетка включва също и Pink (57 милиона долара), Ариана Гранде (48 милиона долара), Дженифър Лопес (43 милиона долара), Лейди Гага (39,5 милиона долара), Селин Дион (37,5 милиона долара) и Шакира (35 милиона долара).", "date": "2019.11.13", "title": "Forbes определи най-високоплатените певици на 2019 година"}
{"url": "http://www.cross.bg/yabulka-raiiskata-sudurzhat-1617889.html", "text": "/КРОСС/ Райската ябълка, наричана още персимон, е плодът на дърво от семейство Абаносови. Води произхода си от Япония и Китай. Райската ябълка е изключително полезен плод, богат на фибри, витамини, калий, натрий, магнезий, калций, желязо и манган.В райската ябълка се съдържат големи количества танини, които при прекомерно обилна консумация могат да се окажат вредни за здравето. Затова специалистите препоръчват яденето на не повече от една райска ябълка на ден за здраве.Хората, страдащи от диабет и тези с повишен риск от болестта, трябва да ядат повече райски ябълки, защото те съдържат много полезни фибри, които засищат глада, но не повишават нивата на кръвната захар. Това е така заради ниския гликемичен индекс на райската ябълка, което я прави подходяща за диабетици и хора в преддиабетно състояние.В нея се съдържат множество полезни витамини и минерали, които спомагат за подобряване на инсулиновия толеранс на клетките.Танините в райската ябълка имат свойството да стимулират обмяната на веществата като по този начин подобряват работата на червата. Райската ябълка дори действа като пробиотик, успокояващ диарията и нормализиращ изхожданията.Именно заради балансиращото си за чревната флора действие райската ябълка облекчава и запека. Плодовият сок на райската ябълка се препоръчва за хора със затруднения в изхождането. Той е много полезен за редовна дефекация.Поради високото си съдържание на витамини и минерални вещества, райската ябълка подпомага имунната система. Яденето на една райска ябълка на ден повишава имунитета и ви прави по-устойчиви на бактерии и инфекции. Тя помага и в лекуването на грип и настинка.В райската ябълка се съдържат важните за костите калций и калий. Редовната консумация на райска ябълка увеличава костната плътност.Райската ябълка е богата на калий, което я прави полезна за нормализирането на кръвното налягане. Хипертониците и застрашените от високо кръвно налягане, сърдечносъдови заболявания и инфаркт трябва да ядат по една райска ябълка на ден, за да балансират нивата на калия в организма.Райската ябълка е много богата на полифеноли, които са антиоксиданти, действащи срещу процесите на стареене. Тя предпазва от поява на бръчки и фини линии като прави кожата гладка, мека и стегната.Заради богатството си на витамини и по-специално на витамин А, райската ябълка се препоръчва при хора с проблеми със зрението. Големите количества витамин А помагат за подобряване цялостното здраве на окото.Антиоксидантите в райската ябълка не се борят само срещу процесите на стареене в организма, но и срещу злокачественото изменение на клетките, предизвикано от окислителните процеси.Антиоксидантите в нея се борят срещу образуването на туморни клетки и разрастването им в туморна маса. Затова е добре райската ябълка да присъства често в менюто ви.", "date": "2019.11.13", "title": "Многобройните ползи за здравето от райската ябълка"}
{"url": "http://www.cross.bg/acad-mocva-maxlyf-1617890.html", "text": "/КРОСС/ Ceмeйcтвoтo нa пpeзидeнтa нa Cиpия Бaшap Acaд e ĸyпилo мнoжecтвo aпapтaмeнти в Mocĸвa зa oбщaтa cyмa нaд 40 милиoнa дoлapa, зa дa избeгнe caнĸциитe нa Зaпaдa, cъoбщaвaт вecтницитe \"Тіmеѕ\" и \"Fіnаnсіаl Тіmеѕ\" c пoзoвaвaнe нa opгaнизaциятa \"Glоbаl Wіtnеѕѕ\", ĸoятo ce бopи c ĸopyпциятa.Aпapтaмeнтитe, ĸoитo ca ĸyпeни oт бpaтoвчeди нa Acaд oт ceмeйcтвo Maxлyф, ce нaмиpaт в пpecтижeн paйoн нa Mocĸвa cити. Maxлyф e втopoтo пo влияниe ceмeйcтвo в Cиpия.Πoвeчeтo oт aпapтaмeнтитe ca нa имeтo нa Xaфиз Maxлyф, ĸoйтo e cpeд xopaтa, пoпaдaщи пoд caнĸциитe нa EC.Cпopeд \"Glоbаl Wіtnеѕѕ\", чpeз пoĸyпĸитe нa имoти в Mocĸвa, ceмeйcтвoтo нa Acaд ce oпитвa дa изпepe ĸaпитaлитe cи, зa дa мoжe cлeд тoвa дa ги пpexвъpли в Eвpoпa. Утoчнявa ce, чe cтaвa дyмa зa 11 aпapтaмeнтa.Πpecaтaшeтo нa pycĸия пpeзидeнт Bлaдимиp Πyтин - Дмитpий Πecĸoв, зaяви, чe Mocĸвa нищo нe знae тeзи пoĸyпĸи нa жилищa oт Acaд. ", "date": "2019.11.13", "title": "Ceмeйcтвoтo нa Бaшap Acaд e ĸyпилo мнoжecтвo aпapтaмeнти в Mocĸвa "}
{"url": "http://www.cross.bg/deklaratziya-reshenie-predlozhi-1617901.html", "text": "/КРОСС/ \"България се присъедини към една декларация, инициирана от Холандското правителство, в която декларация се констатира, че авиацията като бизнес в Европа и въобще в световен мащаб генерира огромен обем от въглеродните емисии. На въпрос ще се увеличат ли цените, с колко ще се увеличат, ще се отрази ли това на цената на билетите, е твърде рано да се дава отговор, защото до голяма степен би било спекулативно\", каза финансовият министър Владислав Горанов.Горанов обясни, че самата декларация отправя апел към ЕК да извърши анализ и да предложи на парламента и на Съвета възможно решение в посока ограничаване или облагане на дейността на авиационните оператори във връзка с емисиите, които този бизнес генерира.„Твърде рано и не може да се направи оценка първо дали комисията ще предложи такова решение, защото декларацията е заявление от тези 8 държави към комисията, но дали тя ще се съгласи да разработи подобен анализ и да предложи законодателно решение е въпрос на преценка на самата ЕК. Оттам нататък този проект на документ, ако се подготви от комисията ще мине естествения си законодателен път между Европейския съвет и Европейския парламент и би могло да стане законодателно решение само ако държавите-членки се обединят около него. Така че на въпрос ще се увеличат ли цените, с колко ще се увеличат, ще се отрази ли това на цената на билетите, е твърде рано да се дава отговор, защо до голяма степен би било спекулативно”, заяви финансовият министър.Горанов посочи, че самата декларация не съдържа конкретни предложения, тя съдържа констатация за проблема и апел към комисията да предложи анализ и конкретни законодателни решения.На въпроса на какво ниво се взе решение България да се присъедини към тази декларация, той каза: На ниво обсъждане в МС, имаше дебат в МС и преценихме, че можем да се присъединим към тази декларация.", "date": "2019.11.13", "title": "България подкрепя страни от ЕС за „авиационен данък“"}
{"url": "http://www.cross.bg/venetziya-bazilikata-duzhdove-1617871.html", "text": "/КРОСС/ Обявиха извънредно положение във Венеция заради проливни дъждове и силния вятър.Властите препоръчват на местните да не напускат домовете си. Нивото на водата в прочутия италиански град се повиши до близо 190 сантиметра, а над 80 % от територията му е под вода.Италия е засегната от проливни дъждове, а наводнението във Венеция потопи площад „Свети Марко”, съобщи АФП.Площадът е особено засегнат от приливите и отливите, тъй като е разположен в една от най-ниските части на града.Вестибюлът на базиликата също беше залят с вода и властите планират да наблюдават сградата през цялата нощ.Пиерпаоло Кампострини, член на съвета на базиликата „Свети Марко”, заяви, че мащабът на наводнението днес е бил виждан само пет пъти в дългата история на базиликата, чието строителство започва през 828 г. и която е възстановена след пожар през 1063 година.Мощни дъждове засегнаха Италия вчера, като най-тежко засегнатите райони бяха на юг и Венеция, където имаше широко наводнение.Обилните валежи затвориха училища в няколко южни градове, включително Таранто, Бриндизи и Матера, както и сицилианските градове Позало и Ното, според националната метеорологична служба.В Матера, тазгодишната Европейска столица на културата, торнадо предизвика падане на дървета и лампи, като повреди многобройни покриви и сгради. Няма съобщения за пострадали. ", "date": "2019.11.13", "title": "Венеция под вода! Обявиха извънредно положение (Снимки)"}
{"url": "http://www.cross.bg/vlak-barierite-obvinenie-1617872.html", "text": "/КРОСС/ Към кантонерът, предизвикал катастрофата между влак и кола край Асеновград, е повдигнато обвинение.Иска се мярка постоянно задържане под стража, предава БНТ.„Явил се е навреме, подписал се е, че е дошъл трезвен на работа. Приел е свалянето на бариерите, но не ги е свалил“, каза инж. Геогри Вардев, „Управление на движение на влаковете“ – Пловдив.Служителят е уволнен заради употребата на алкохол. НКЖИ започва вътрешна проверка по случая.Кантонерите вдигат ръчно бариерите от двете страни на прелеза по около 40 пъти на ден.Трима души пострадаха тежко, след като колата им беше пометена от влак на охраняем прелез. Оказа се, че дежурният кантонер не е спуснал ръчните бариери и не е обезопасил участъка.", "date": "2019.11.13", "title": "Кантонерът, предизвикал катастрофата между влак и кола край Асеновград, е с повдигнато обвинение"}
{"url": "http://www.cross.bg/goranov-vnasya-v-ms-izpulnenieto-na-byudzheta-1617874.html", "text": "/КРОСС/ Изпълнението на бюджета и консолидираната фискална програма за деветте месеца на годината ще обсъдят министрите на редовното си заседание. Вносител е министърът на финансите Владислав Горанов.В дневния ред на кабинета са включени няколко точки с предложения до президента Румен Радев. Една от тях е за връчване на орден „Св.Св. Кирил и Методий“ първа степен и огърлие.С друга точка до държавния глава се предлага издаване на указ за утвърждаване на длъжностите във Въоръжените сили и в НСО.Министрите ще вземат решение за обявяване на участък от републиканския път Брезово – Пловдив за обект с национално значение.", "date": "2019.11.13", "title": "Горанов внася в МС изпълнението на бюджета"}
{"url": "http://www.cross.bg/tesla-musk-germaniya-1617873.html", "text": "/КРОСС/ Новият автомобилен завод на Tesla, който ще обслужва европейския пазар, ще бъде базиран в Германия.Това заяви главният изпълнителен директор Илон Мъск във вторник.Мъск каза по време на церемония по време на наградите на Златния волан на Германия, че новата „Gigafactory“ ще бъде „в района на Берлин“, съобщи АФП.Той каза, че компанията е планирала съоръжението „в близост до новото летище“ в Берлин и че Tesla също ще създаде дизайнерски център в района.„Всички знаят, че немският инженеринг е изключителен и това е част от причината да локализираме нашата Gigafactory – Европа в Германия“, каза той от сцената.„Също така ще създадем инженерно-дизайнерски център в Берлин, защото смятам, че Берлин има някои от най-добрите арт-школи в света.“Мъск сподели малко подробности, но според информациите компанията се надява да започне европейското си производство до 2021 година.„В Берлин ще се произвеждат батерии, двигатели и превозни средства, като започнем от Model Y“, добави Мъск в Туитър.Смята се, че Tesla има около 30 процента от европейския пазар за автомобили с батерии.Съобщението на Мъск е добра новина за германската автомобилна индустрия, според професор Фердинанд Дюденхофер от Центъра за автомобилни изследвания в университета в Дуисбург-Есен.„Tesla“, произвеждащ електрически автомобили в Германия, може да е сериозна конкуренция на Volkswagen, BMW и Daimler, ускорявайки иновациите в сектора там, заяви Дюденхофер.Миналия месец Tesla обяви, че отчита печалба в наскоро приключилото тримесечие, вместо да има загуби, както очакваха анализаторите.", "date": "2019.11.13", "title": "Tesla строи новия си завод в Германия"}
{"url": "http://www.cross.bg/mladenov-islyamski-dzhihad-1617877.html", "text": "/КРОСС/ Специалният координатор на ООН за Близкия изток Николай Младенов е заминал от Тел Авив за Кайро, за да обсъди с египетското ръководство изострянето на ситуацията в Ивицата Газа. Това съобщи ТАСС, позовавайки се на палестинската агенция Маан.По данни на Маан Младенов ще се опита заедно с египетските посредници да договори спиране на огъня между палестинци и израелци.Заради израелски въздушни удари срещу двама лидери на групировката \"Ислямски джихад\", нанесени в град Газа и в Дамаск, се стигна до един от най-сериозните от пет години конфликти между Израел и палестинската територия, отбелязва ДПА.Палестински въоръжени групировки отговориха на убийството на Баха Абу ал Ата и жена му с ракетен обстрел по израелска територия. Изстреляни са били над 200 ракети и минометни снаряди. Израелската авиация продължи да нанася удари по цели на \"Ислямски джихад\" и други групировки. От палестинска страна се съобщава за десет загинали и 48 ранени палестинци.Вчера с три израелски ракети е била атакувана западно от Дамаск къщата на Акрам ал Аджури, друг лидер на бригадите, свързани с \"Ислямски джихад\". Според сирийската агенция САНА той не е бил убит, загинал е синът му и още един човек. Сирийският център за наблюдение на правата на човека каза, че Ал Аджури и жена му са сред десетината ранени.", "date": "2019.11.13", "title": "Координаторът на ООН за Близкия изток Младенов е в Кайро заради напрежението в Газа"}
{"url": "http://www.cross.bg/prezident-erdogan-amerikanskiya-1617876.html", "text": "/КРОСС/ Днес ще се проведе среща между американския президент Доналд Тръмп и турския му колега Реджеп Тайип Ердоган във Вашингтон. Двамата ще обсъждат двустранните отношения и ситуацията в Сирия.Преди да отпътува за Съединените щати турският президент заяви пред репортери, че един от ключовите въпроси ще бъде искането за екстрадиция на живеещия в Пенсилвания проповедник Фетхуллах Гюлен.Турските власти го обвиняват, че той стои зад опита за преврат от 15 юли 2016 г.Анкара ще предостави на САЩ документи, за да се опита да ги убеди, че среща на американски представители със сирийския кюрдски командир Мазлум Кобани би била „грешка“.Според Реджеп Тайип Ердоган „не е възможно да се каже“, че „терористите“ са се изтеглили от планираната зона за сигурност в Северна Сирия. Той добави, че ще припомни на американския президент, че Вашингтон не е изпълнил постигнатото споразумение по въпроса.Малко преди посещението американският Конгрес прие с огромно мнозинство документ, признаващ масовите убийства на арменци в Османската империя през 1915 г. за геноцид.Американски политици настояват на Турция да бъдат наложени санкции заради закупуването на руските ракетни комплекси С-400, води се и разследване срещу турската държавна „Халкбанк“, която е заплашена от глоба заради нарушаване на американските санкции срещу Иран.Смята се, че финансовата институция е съдействала за трансфер на около 20 млрд. долара към Иран.Последната визита на Ердоган във Вашингтон за среща с американския президент беше през май 2017 г. Посещението беше белязано от сблъсъци между протестиращи и охраната на турския президент. ", "date": "2019.11.13", "title": "Тръмп и Ердоган обсъждат двустранните отношения и ситуацията в Сирия"}
{"url": "http://www.cross.bg/predimno-oblachno-mesta-1617875.html", "text": "/КРОСС/ Ще е предимно облачно. Валежите в Югозападна България ще се усилят и на места ще са значителни. Вятърът ще е от югоизток, предимно умерен. Максималните температури ще са между 16° и 21°, на места в Североизточна България – до 23-24°.Над Черноморието облачността ще е значителна, но ще се задържи без валежи. Ще духа умерен изтокюгоизточен вятър. Максималните температури на въздуха ще са между 17° и 20°.Над планините няма да е подходящо за туризъм. Ще е облачно и ветровито.Дъждовно ще е над РилоРодопския масив и на места там количествата на валежа ще са значителни.По най-високите върхове на Рила и Пирин дъждът ще преминава в сняг.Вятърът ще е силен на моменти и бурен от юг. Максималната температура на височина 1200 метра ще е около 13°, на 2000 – около 6°.", "date": "2019.11.13", "title": "Ще е предимно облачно "}
{"url": "http://www.cross.bg/huawei-mesetz-kompaniyata-1617878.html", "text": "/КРОСС/ Китайският технологичен гигант Huawei ще раздаде в знак на благодарност бонуси на стойност 2 милиарда юана (286 милиона долара) на служителите, помогнали за минимизиране на последиците от американските санкции, предава Mobile Bulgaria.Най-големият производител на телеком оборудване в света се опитва да намери алтернативи на ползвания хардуер от американски производители след като през май САЩ му забрани да търгува с американски компании, а това ограничи достъпа до ключови компоненти.Според видяна от Reuters бележка на отдела за човешки ресурси бонусите са признание за добрата работа на фона на натиска от страна на САЩ. В допълнение този месец компанията ще осигури двойна заплата на почти всички свои 190 000 служители. По този начин тя ще възнагради и лоялността им.Бонусите вероятно ще са насочени главно към изследователските отдели и работещите за промяна на веригата за доставка на компоненти, така че да не бъде зависима от САЩ, посочва говорител на Huawei.Припомняме, че миналият месец компанията отчете 27% ръст на приходите за третото тримесечие.", "date": "2019.11.13", "title": " Huawei ще даде 286 милиона долара бонуси на служителите си"}
{"url": "http://www.cross.bg/rila-neiinite-zhenata-1617870.html", "text": "/КРОСС/ Лошата метеорологична обстановката в планината днес ще преустанови временно издирването на изчезналата в Рила туристка. Това съобщиха планинските спасители.64-годишната жена е в неизвестно вече четвърти ден .Жената е предприела сама преход в Мальовишкия дял на планината в неделя, но от следобедните часове нейните близки са загубили контакт.За последно жената е забелязана в района на хижа „Мальовица”.По данни от нейните близки, жената е с тъмни дрехи, сливащи се с каменистия терен.", "date": "2019.11.13", "title": "Лошото време спира издирването на изчезналата туристка в Рила"}
{"url": "http://www.cross.bg/peti-skok-skok-1617879.html", "text": "/КРОСС/ Ивет Лалова-Колио бе избрана за Атлет №1 на България за 2019 г. 35-годишната спринтьорка спечели анкетата на списание \"Атлетика\" за рекорден пети път с 309 т. Тя изпревари еврошампионката на гюле в зала Радослава Мавродиева (261 т.) и миналогодишната победителка Мирела Демирева (245 т.) Лалова е печелила приза още през 2004, 2005, 2008 и 2012 г.Сега тя го заслужи, след като на Световното в Доха завърши 7-а във финала на 200 м, а преди това покри нормативите за Олимпиадата в Токио 2020 на 100 м (11,08 сек.) и на 200 м (22,45 сек.), като ще участва на най-големия световен спортен форум за рекорден пети път. През сезона Ивет се раздаде и за националния отбор, като беше най-бърза на 100 м и на 200 м на Европейското отборно във Вараждин, Хърватия, и на Балканиадата в Правец. Софиянката имаше призови места в Диамантената лига и записа няколко победи за турския си клуб Енка.Подгласничката й Мавродиева стана и балканска шампионка в зала, а травма я спря за Доха.Демирева също покри олимпийския норматив, победи във Вараждин и в Правец, но на Световното се провали във финала с 10-о място. Демирева се класира 4 пъти в тройката на турнири от Диамантената лига.Четвърти е Тихомир Иванов (скок височина) с 219 т., пред Валентин Андреев (чук) 157, Александра Начева (скок дължина и троен скок) 148, Габриела Петрова (скок дължина и троен скок) 111, Георги Цонов (троен скок) 80, Милица Мирчева (дълги бягания) 49 и Иво Балабанов (средни и дълги бягания) 35.Талантът в мятането на чук Валентин Андреев спечели приза за Любимец на феновете. Той донесе златен медал на България на Европейския олимпийски младежки фестивал в Баку и оглави световната ранглиста на чук за юноши до 18 г.", "date": "2019.11.13", "title": "За пети път Ивет Лалова е Атлет №1 на България"}
{"url": "http://www.cross.bg/stoyanova-pitza-parmezan-1617880.html", "text": "/КРОСС/ В опит да похвали бюджетната рамка, предложена от кабинета за 2020-а, Менда Стоянова направи препратка към култовата фраза на бившия финансов министър Симеон Дянков, че бюджетът на държавата е постна пица. Според Стоянова се сегашният бюджет също е пица, но с пармезан и шунка, което явно трябва да означава, че нито е постен, нито е евтин.Бюджетът, обясни шефката на бюджетната комисия, е балансиран-колкото изкарваш, толкова харчиш.Стоянова в прав текст призна, че за социални дейности не са заделени достатъчно пари.Обясни, че това е виждането и на БСП, но нямало как вижданията на социалистите и на ГЕРБ да съвпадат.Повече пари, по думите й, ще има за работещите в държавната администрация, за учителите и за здраве.", "date": "2019.11.13", "title": "Бюджетът е пица с пармезан и шунка"}
{"url": "http://www.cross.bg/voiina-zagivat-zapochva-1617852.html", "text": "/КРОСС/  - Започва понтификатът на папа Адеодат I. - С благословията на крал Етелред II се извършва масово убийство на датчани, живеещи в Англия. - Американска война за независимост: американски войски, командвани от Джордж Вашингтон, превземат Монреал. - Започва да действа телеграфните връзки между Лондон и Париж, и между Москва и Петербург. - На този ден стават две големи морски катастрофи: американският кораб New Era, при което загиват над 300 пътници и екипаж, и британският кораб Prince с над 500 жертви. - Луис Карол записва в дневника си, че започва да пише за приключенията на известната си героиня Алиса. - Във Франция е извършен пробен полет с въртолет, при което пилотът успява да се издигне на 2 метра. - Балканската война: Българските войски влизат в Дедеагач. - Сключен е мирен договор между Гърция и Османската империя, въз основа на който Гърция получава остров Крит и повечето острови в Егейско море. - Започва използването на националния флаг на СССР, валиден до 25 декември 1991 г. - В САЩ е изпитан първият джип на фирмата Willys Motor. - Втората световна война: В хода на Морската битка при Гуадалканал американски и японски кораб влизат в ожесточен близък бой. - Втората световна война: Британската армия овладява пристанищния град Тобрук (Източна Либия) след продължителни боеве с германско-италиански войски. - Белгийското правителство взема решение за разоръжаване на организациите от Съпротивата. - Генерал Шарл дьо Гол е избран за председател на Временното правителство на Франция. - Албърт Кинг прави първите си записи в звукозаписното студио. - Състои се премиера на известния струнен квартет на Дмитрий Шостакович. - В Египет е извършен държавен преврат. - Вследствие на циклон и цунами в Бангладеш загиват над 50 000 души. - Американската космическа сонда Маринър 9 успешно навлиза в орбита около Марс и става първият космически апарат, който обикаля около друга планета. - Палестинският лидер Ясер Арафат прави изявление пред Общо събрание на ООН, в което обявява израелския ционизъм като основна причина за конфликтите в региона. - Във Флорида САЩ, карибския басейн и Мексико е наблюдавана окултация на звезда зад астероида 1 Церера. - След 140-годишно затишие избухва вулкана Невадо дел Руиз (Колумбия), при което загиват над 20 000 души. - В Швеция е проведен референдум за присъединяване на страната към Европейския съюз. - Скупщината на Съюзна република Югославия ратифицира Дейтънското споразумение, като потвърждава, че Югославия няма териториални претенции към Босна и Херцеговина. - Край бреговете на испанска Галиция потъва танкер със 70 хил. тона нефт, което предизвиква една от най-големите екологични катастрофи. - В Китай започва приватизация на държавните предприятия. - След едноседмични боеве с над 5000 бунтовници американски военни части постигат контрол в иракския град Фалуджа, но не успяват да заловят терориста Абу Мусаб ал-Заркауи. - Италианският премиер Силвио Берлускони подава оставка, поради засилващата се обществена опозиция срещу него. ", "date": "2019.11.13", "title": "13 ноември в историята"}
{"url": "http://www.cross.bg/nishto-choveka-razryshava-1617847.html", "text": "/КРОСС/ \"Нищо така не разрушава човека, както продължителното телесно бездействие\".Аристотел", "date": "2019.11.13", "title": "Нищо така не разрушава човека"}
{"url": "http://www.cross.bg/zlatoyst-ioan-sveti-1617850.html", "text": "/КРОСС/ Великият отец на Църквата свети Иоан Златоуст се е родил в 347 г. в Антиохия. Като получил добро за времето си образование под ръководството на майка си, отличаваща се с ум и добродетелен живот жена, свети Иоан го завършил в школата на известния ритор Ливаний; след като за кратко време бил адвокат, свети Иоан се заел с изучаването на християнското богословие под ръководството на антиохийския епископ свети Мелетий. Иоан Златоуст завършил при Картерий, най-добрия християнски учен от това време, и при Диодор, впоследствие епископ Тарсийски.След това Иоан се отдалечил в пустинята и прекарал отначало четири години с други монаси, а след това две години в пълно уединение.В пустинята Иоан Златоуст написал  по повод укорите на неговия другар - епископ Василий за бягството на Златоуст от епископството.Това слово, най-добро от светоотеческите писания, изобразява какъв трябва да бъде християнският пастир и какви са задълженията му.Разстроеното от подвизи здраве накарало Иоан да напусне пустинята и да се върне в Антиохия.В 381 г. той бил посветен за дякон и посещавал богатите, измолвайки подаяния за бедните, на които той, обхождайки домовете, раздавал милостиня.При това сам виждал картините на нищета и глад в богатия град, което, поразявайки любещата дуща на Златоуст, намирало израз в проповедите му, дишащи любов, особено към обидените и угнетените.Своите проповеди, събиращи огромно множество слушатели, свети Иоан произнасял не по-малко от два пъти в седмицата, а понякога и всеки ден; голяма част от тях той произнасял без предварителна подготовка, и силата на проповедническия му дар била толкова голяма, че слушателите нерядко, според обичая на времето, прекъсвали поучението с ръкопляскания.Но често увещанията и изобличенията на проповедника предизвиквали у тях сълзи и стонове на разкаяние.Най-добрите проповеди, произнесени от Златоуст в Антиохия, били тези 19, които казал след свалянето на намиращата се на улицата статуя на императрица Плацила от недоволните от новия налог антиохийци.Такова оскърбление на величеството заплашвало града с пълно изтребление; епископ Флавиан се отправил към императора да ходатайства за града и в негово отсъствие смутеното паство утешавал златоустият проповедник.В 397 г. Иоан, смирен Антиохийски презвитер, бил избран за архиепископ на Константинопол, по указание на приближения на императора велможа Евтропий.Поради страх, че антиохийците няма да пуснат любимия свещеник да си отиде, Иоан Златоуст бил изведен от града с измама.Тежко бреме наложил върху себе си Иоан със сана на Контантинополски епископ. Чуждият и неизвестен на двора и велможите епископ, неустройващ пирове, както правели неговите предшественици, и сам неходещ на тях, възбуждал против себе си недоволството на мнозина.Недоволно било и духовенството на столичния град, разпуснато и непривикнало към необходимата дисциплина, която му наложил Златоуст.Голяма част от парите, отпускани за негова издръжка, свети Иоан давал за бедните и построил в Константинопол няколко болници и приюти.Любовта на свети Златоуст към бедните, подтиквайки го да увещава богатите към даване на милостиня и да ходатайства за нямащите, възбудила недоволство сред състоятелните слоеве на населението - започнали да обвиняват светия архиепископ в предизвикване на вражда у бедните към богатите.Свети Златоуст настроил против себе си и императрица Евдоксия, която в Златоустовото изобличение на разкоша и суетността на константинополските жени видяла намек за себе си.Всичко това довело до факта, че в 403 г. бил съставен събор от личните врагове на свети Златоуст, известен в историята под името \"събор под дъба\", който несправедливо осъдил Златоуст (между другото и за това, че той \"не познава гостоприемството\"), след което бил изпратен на заточение.Но последвалото след това възмущение от страна на народа и страшното земетресение, в което Евдоксия видяла израз на Божия гняв за гонението на невинния архиепископ, заставили императрицата да върне Златоуст.Но тъй като и след завръщането си Иоан не променил начина си на живот, изобличавайки пороците на двора и защитавайки бедните, в 404 г. го постигнало второ заточение.В началото той прекарал две години в Кукуза в Армения, откъдето го изпратили на заточение на друго място, но по пътя той починал (14 септември 407 г.), с думите: \"слава Богу за всичко!\".", "date": "2019.11.13", "title": "Св. Йоан Златоуст, патриарх Константинополски"}
{"url": "http://www.cross.bg/tema-dete-aleksandur-1617864.html", "text": "/КРОСС/ На живо: Камион уби дете в русенско село. Какви са причините?; Директно от морската столица: Фелдшер напуска работата си след нанесен побой; Депутатите в обсъждат новия бюджет. В студиото дискутират Александър Иванов от ГЕРБ, Дора Янкова от БСП, Сергей Кичиков от ДПС, Александър Сабанов от \"Обединени патриоти\" и Кръстина Таскова от \"Воля\"; Новите столични общинари положиха клетва. Какви са приоритетите за София - говори Йорданка Фандъкова; Джебчийки в действие. Разказ от първо лице - на жертва в столичен магазин отказана спешна помощ;Защо Бърза помощ отказа линейка на дете с алергична реакция и как се определя спешност на случая до телефон 112?; Извън релси. Трамвай излезе от релсите и рани жена. Човешка грешка или техническа неизправност е причината за инцидента в столицата?; Трагедия в Русе. На метри от детска градина и училище, камион уби 5-годишно дете; ", "date": "2019.11.13", "title": "Теми и гости в сутрешните блокове на телевизиите на 13 ноември"}
{"url": "http://www.cross.bg/chasa-provede-zala-1617865.html", "text": "/КРОСС/ От 09:00 часа ще се проведе заседание на Народното събрание.От 09:00 часа в Гранд хотел София, зала „Триадица\" ще бъде отпразнуван Световния ГИС Ден 2019. На събитието за поредна година ГИС обществото в България, в лицето на ГИС Алианс, ще събере представители на държавна администрация, академичните среди и бизнеса, на конференция синтезираща опита и иновациите в бранша. Темата тази година е: „ГИС и Инфраструктура за ВиК сектора\". На събитието ще присъстват: Росен Желязков, министър на транспорта, информационните технологии и съобщенията, Джъстин П. Фридман, заместник- посланик на САЩ в България, Красимир Живков, заместник-министър на околната среда и водите и Мария Габриел, еврокомисар \"Иновации и младеж\" в Европейската комисия.От 9:30 в централата на НЗОК (ул. „Кричим\"-1) - централно фоайе, ръководството на Български лекарски съюз ще даде кратък брифинг, на който ще очертае основните искания, които съсловната организация ще отстоява по време на преговорния процес по НРД 2020 г.От 10:00 часа ще се проведе заседание на Министерски съвет.От 10.00 часа в УПМБАЛ „Св. Йоан Кръстител\" 6-членна китайска делегация, посещаваща България по инициатива на БСП, ще се срещне с проф. д-р Цветомир Димитров и ръководството на болницата.От 11.00 часа МВР ще даде брифинг по повод втора част от Акция „Зима\".От 12.30 часа в Аулата на Софийския университет „Св. Климент Охридски\" ще се състои публична дискусия на министъра на образованието и науката Красимир Вълчев със студенти на тема: \"Висшето образование в България - предизвикателства и решения\".От 13.00 часа в УМБАЛ „Царица Йоанна\" - ИСУЛ 6-членна китайска делегация, посещаваща България по инициатива на БСП, ще се срещне с проф. д-р Бойко Коруков и негови колеги.Oт 14.30 часа в зала „Изток\" Народното събрание ще бъде домакин на кръгла маса на тема „Антибиотиците: Използвайте отговорно\".От 16.00 часа в зала „Рубин\", хотел „Рамада София Сити Център\", ще бъде открита 11-та Национална среща на експертите по програми и проекти в общините.От 15.00 часа в Музея за история на Варна, където ще се проведе Национална кръгла маса „100 години Ньойски мирен договор 27 ноември 1919 - 2019 г.\". Фестивалната програма включва и изложба на карикатури от Първата световна война, като експозицията е подготвена от възпитаници на школата по история към Първа езикова гимназия, с ръководител Нели Димова.От 9.00 часа в Заседателната зала на Областна администрация - Враца ще се проведе първотозаседание на Областната координационна група за учене през целия живот. На заседанието ще се приеме съставът на координационната група и Правилникът за дейността й.От 15:00 часа в Конферентната зала на Общностния център за деца и семейства, където ще се състоят практически обучения на медицинските специалисти от училищно и детско здравеопазване за съвременни инжекционни техники и боравене с актуални технически средства, свързани с обслужването на болни с диабет.От 10.00 часа в Регионалния пресклуб на БТА ще се проведе пресконференция на новоизбрания и встъпил в длъжност кмет на община Чупрене Анжело Добричов и общинският съветник Илиян Тонин, който е и председател на Общинската организация на ПП ГЕРБ-Чупрене.От 09.30 часа ще се проведе акция по кръводаряване под мотото: „В кръвта ти е да спасяваш животи\".В 12.00 часа в офиса на ПП ''Съюз за Пловдив'' на ул. \"Софроний Врачански\" ще се състои пресконференция на съветниците в Общинския съвет от политическата сила.От 11.00 часа в зала 712 на Областна администрация-Разград ще заседава Постоянната областна епизоотична комисия.  ", "date": "2019.11.13", "title": "Предстоящи събития в страната за 13 ноември"}
{"url": "http://www.cross.bg/manolova-gerb-borisov-1617868.html", "text": "/КРОСС/ „Изпълнителната власт се изживява като държавно обвинение, а това е авторитаризъм и еднолична власт. И не е ли проява на двоен стандарт като обясняваше г-н Борисов, че не е издигнал кандидат за главен прокурор, за да не правел партийно вмешателство, а сега говори от името на прокуратурата?“, коментира Мая Манолова пред bTV, в предаването „Лице в лице”, по повод заканата, отправена на брифинг на ГЕРБ, че давността от Костинброд не е изтекла и „Мая Манолова нищо добро не я чака…”.„Премиерът се изживява като говорител на прокуратурата или като главен прокурор – от чие име говори той?“, попита Манолова, като добави, че ГЕРБ и той имат нужда от сериозна юридическа консултация и по отношение на сроковете, и на делата за нанесени вреди.„Това е пореден опит на Борисов да ме сплаши, след като от ГЕРБ и той нарекоха хората, които ме подкрепят „сбирток”, „башибозук”, „уйдурма” и др. подобни. След като това не сработи, реши, че ще ме уплаши“, коментира Манолова.„Не, няма да ме уплаши. Не ме е страх, г-н Борисов, от никоя от обидите и заплахите, които ми отправяте“, обърна се тя към Борисов и подчерта, че всъщност премиерът се страхува.„Страх го е, че се видя, че може да загуби София и че утре може да загуби България. Страх го е от хората, които се обединиха срещу едноличната власт, срещу накърнената демокрация, срещу погазените човешки права, срещу изкривената пазарна икономика, срещу неефективната съдебна система и срещу едноличната власт. От това го е страх – че хората откриха обединението като начин, по който да се противопоставят. Това се случи на изборите в София“, каза Манолова.Тя посочи, че „кметът от ГЕРБ е избран с малцинство” – под 20% от имащите право на глас в София и под 50% от гласувалите, уточни Манолова.„ГЕРБ загубиха над 80 хиляди гласа. Залезът на ГЕРБ е факт, затова си позволява да ме заплашва по този начин. Е, не ме е страх, продължавам“, подчерта Манолова и допълни, че внесената в ОИК жалба е именно, за да се види има ли кой да накаже ГЕРБ за манипулациите на изборите.Манолова каза, че е внесла 14 класьора с доказателства за манипулирани списъци, протоколи с поправки и с променяно съдържание, с данни за внесени отвън бюлетини и нарушения на закона в организацията на изборния процес.„Над 100 хиляди души е разликата в списъците на гласуващите граждани между първи и втори тур. Обявиха хората за \"техническа грешка\", каза Манолова.Тя посочи и разлика от близо 7 хиляди гласоподаватели от държави членки на ЕС.44 са гласували, хиляди са дописаните, подчерта още Манолова и допълни, че екипът й е приложил към жалбата примери, открити в близо 900 поправени протокола – за поправки, корекции, промяна на данните, разминавания между издадени и подписан от СИК протокол и внесените в ЦИК протоколи, за отваряне на пликовете с протоколите от служители на общинската администрация в нарушение на закона, за липсващи подписи, за протоколи без фабрични номера и десетки други незаконосъобразни практики.„Над 60% са поправяните протоколи. 900 такива протокола сме установили ние“, каза Манолова и посочи, че 7 хиляди са недействителните бюлетини.„Най-изрядни са в ромските секции. Там няма недействителни бюлетини. Гласувало се е с бюлетин, попълнени отвън очевидно, за което ние имахме информация и подадохме сигнали. Как тези хора гласуват и попълват книжата без никаква грешка, а във всички други квартали на столицата стотици протоколи са сгрешени“, попита Манолова.Тя напомни, че екипът й е подал над 30 жалби за купуване на гласове и корпоративен вот, но е имало бездействие на отговорните за това органи.По думите й и социологическите агенции чрез екзит-половете са манипулирали гласуването, защото са разпространявали данни за 16-18% разлика между кандидатите, а реално тя е била 4%.„Не може да не се подаде жалба – не може тези манипулации да останат безнаказани”, каза Манолова и подчерта, че те нанасят тежък удар върху доверието на гражданите в изборния процес.„Има ли кой да накаже изборната машина на ГЕРБ, която злоупотреби с гласовете на стотици хиляди хора”, посочи Манолова като въпрос, на който действията на съда по жалбата й ще дадат отговор.Манолова коментира и офертите, отворени вчера в Столичната община в търга за микробусите, които ще извозват пътниците до метрото в „Люлин“.„Сред подадените оферти е и фирмата, която аз запечатах в плик и ви оставих тук, в това студио“, припомни тя предходно свое интервю в предаването и посочи, че като се финализира процедурата е готова да покаже името на фирмата, която е прогнозирала като победител.Микробусите са снимани в каталога на спонсорите на ГЕРБ, каквото представляваше предизборната книга програма на г-жа Фандъкова, допълни Манолова и подчерта, че старият модел на управление на столицата отново се възпроизвежда.", "date": "2019.11.13", "title": "Мая Манолова: Залезът на ГЕРБ е факт и затова Борисов ме заплашва"}
{"url": "http://www.cross.bg/leva-igrata-pechalbi-1617929.html", "text": "/КРОСС/ Играчите в пунктовете на  предизвикаха късмета и той им донесе страхотни печалби от играта . Само за няколко дни бяха регистрирани огромен брой успешни прогнози, които повишиха емоциите из цялата страна.Калин Василев от Търговище демонстрира един от най-добрите резултати. Той отнесе  с точна прогноза за 9 числа, направена в играта „Еврошанс“ със залог от 20 стотинки. Георги Царвулджиев от Копривщица се включи достойно в конкуренцията за най-голям късметлия, като успя да достигне до сумата от  в същата числова игра. Филип Табаков от Ловеч влиза в играта винаги с едни и същи числа и този път те му разписват чек за . Печелившата му прогноза е за 7 от 7 числа със залог от 1 лев. Филип приема това като знак, че не бива да се отказва от любимата си комбинация, която неведнъж му е носила късмет с по-малки или по-големи суми. Същата тактика - 7 числа и залог от 1 лев, е проработила и при Диян Кирилов от Каспичан, за да му осигури печалба от .Това се оказва традиционният метод на игра и за Стефан Спасов, който в рамките на два дни записа името си под две печалби по в Кирково и Чакаларово.С прекрасни печалби се отчитат и играчите от Пловдив, които вече калкулираха в сметките си две печалби по .Късметът се яви под формата на чекове за  и за познавачи на играта от Харманли, Пловдив и София, както и за един участник, направил успешна прогноза на сайта eurobet.bg.Тегленията на играта можете да следите в пунктовете на „Евробет“ и на . Забавлявайте се и с мобилното приложение, което можете да свалите от .", "date": "2019.11.13", "title": " „Еврошанс“ донесе страхотни печалби "}
{"url": "http://www.cross.bg/byudzhet-poveche-nyama-1617932.html", "text": "/КРОСС/ Парламентът прие на първо четене Законопроекта за държавния бюджет на Република България за 2020 г. Това стана със 126 гласа \"за\" и 92 \"против\".В него се съдържа предложеният от правителството бюджет на съдебната власт за следващата година.От ГЕРБ посочиха, че Бюджет 2020 е съобразен с приоритетите на правителството и е поредното спазено обещание към българските граждани, той е изпълним и предвидим и гарантира спокойствие на бизнеса и на хората.От БСП и ДПС пък определиха държавния бюджет за догодина като \"повече от същото\", цитирайки думи на председателя на бюджетната комисия Менда Стоянова. Левицата оцени проекта като \"бюджет на застоя\", а от ДПС отправиха критики, че в него липсват реформи, и предложиха дебат за диференцирано ДДС като лост за икономическо развитие.Според \"Воля\" проектобюджетът е инерционен, но от групата заявиха, че, като отговорни и последователни, ще го подкрепят, както са подкрепили и миналогодишния.Лидерът на БСП Корнелия Нинова посочи, че от левицата ще внесат между първо и второ четене \"алтернативен бюджет на развитието\".\"Първо демографската криза. Решава ли бюджетът с мерките, които предлага, този проблем. Не, изобщо\", коментира Нинова. Тя отбеляза, че няма политика за децата, за младите семейства, за увеличаване на продължителността на живота, а детските добавки остават същите. Нинова посочи, че се отпускат допълнителни пари за здравеопазване, но няма гаранция, че те ще стигнат до медицинските сестри за увеличаване на техните заплати.Заместник-председателят на ПГ на ДПС Йордан Цонев коментира, че с този бюджет повече от 3 процента растеж не може да се постигне, но по думите му, това не е догонващ растеж. Според него този бюджет е \"повече от същото\", тъй като няма ефективност на публичните средства, защото няма реформи.\"Колкото повече, толкова повече\", отговори Александър Иванов от ГЕРБ и наблегна на положителните страни на бюджета. Той посочи, че България е сред първите три страни в ЕС по ръст на минималната работна заплата. Относно критиките за икономическия растеж, Иванов коментира, че той е пак над средното ниво за европейските държави и ни позволява да догонваме, но, за съжаление, бавно.Славчо Атанасов от \"Обединени патриоти\" критикува министъра на финансите Владислав Горанов, че преди няколко дни публично е призовал общините да си вдигнат данъците, защото били изключително ниски. Когато се вдигнат данъците на общините, потреблението се срива, предупреди Атанасов. Той посочи още, че според най-големите авторитети се задава сериозна икономическа криза в световен мащаб до две години. Как така ще призовавате общините да си вдигат данъците, когато в Европа започнаха да свалят данъците на общините, попита той.Относно буферите и бюджетното салдо, финансовият министър Владислав Горанов коментира, че предвид опасенията за предстоящи неблагополучия в следващите години по отношение на икономиката, в частност на българската, най-разумното в този момент е балансираният бюджет. Ако по някакви неблагоприятни причини не успеем да реализираме същото ниво на приходи, то разходната част е гарантирана, и за мен това е добрата новина и това е устойчивост, увери Горанов.Той призова реформи и промени да не се използват за евтини популистки цели. Докато се състезаваме на основата на това кой повече ще се хареса на българските граждани, нито една смислена реформа няма да можем да направим, коментира министърът и даде пример със здравеопазването.", "date": "2019.11.13", "title": "Парламентът прие Бюджет 2020 на първо четене"}
{"url": "http://www.cross.bg/raiiuner-marshryt-otvarya-1617908.html", "text": "/КРОСС/ Най-големият нискотарифен превозвач в Европа \"Райънер\" отваря нов маршрут от и до България.През юни превозвачът ще започне да изпълнява полети между Бургас и полския град Катовице. Те ще са два пъти седмично.Билети вече могат да се купуват с дати до август.Междувременно компанията обяви и че пуска на разпродажба билети по някои маршрути с цени от 14.99 евро за пътуване до януари, като резервацията трябва да бъде направено до полунощ в петък, 15 ноември.", "date": "2019.11.13", "title": "\"Райънер\" отваря нов маршрут до България"}
{"url": "http://www.cross.bg/rodeni-na-noemvri-1617866.html", "text": "/КРОСС/ , трикратна световна шампионка по художествена гимнастика;, художник, бивш ректор на НХА;, член на КЕВР;, началник-отделение \"Перинатална медицина\" на клиника \"Майчин риск\" в \"Майчин дом\";, актьор;, депутат в 44-ото НС;, икономист; ", "date": "2019.11.13", "title": "Родени на 13 ноември"}
{"url": "http://www.cross.bg/sega-chasa-monitor-1617867.html", "text": "/КРОСС/  - 3,95 на изпита за съдия и после пускаш Малинов при Путин; - 150 000 фирмени досиета на промоция в нета; - МФ: Догонваме страните с висок стандарт на живот до 10 години; - Спират със закон презастрояването в София; - Държавата за пръв път призна: две пенсии може да са по-малко от една; - България и още 8 държави искат „авиационен данък\" в ЕС; - Злобни лелки докарват деца до неврози; - Шофьорският курс удря 1000 лв.; - Втора пенсия до живот за половината осигурени; - Втората пенсия може и да намалява за разлика от държавната; - Може ли Радев да не назначи Гешев след второто гласуване? Според Конституционния съд - не; - „Еврохолд\" обжалва отказа на КЗК за сделката с ЧЕЗ; - Курсисти в мъглата; - Коланите няма да са задължителни при кратки пътувания с маршрутки и автобуси;- Бизнесът притеснен от демографската криза; - Лекуваме се с по-модерни лекарства; - Проф. Ивайло Знеполски, философ, културолог, изкуствовед, филмов критик, университетски преподавател, политик: В тези 30 г. бе рециклиран болшевишкият стил - нетърпимост, отрицание. Сега ни трябва нова култура на разговор в обществото; - Адвокат Пламен Димитров: \"Второ момче е изпаднало в шок след упойка в клиниката, в която оперирали Алекс\"; - Григор Сарийски, икономист: С тези темпове България поне още 50 години ще догонва Европа;- Акад. Христо Григоров, председател на БЧК: \"Армия от 600 спасители ни помага в планината\"; - Живко Тодоров, кмет на Стара Загора, пред „Труд\": Общините са много зависими от централната власт; - Тротинетките на ток с правила, а велосипедите?; - Съдията, който пусна Николай Малинов при Путин, страстно се съди с държавата; - Голямата u малката правда на Живков и Борисов; - Най-богатата община плаща мизерно на медсестрите в яслите; - Шпионски циркове; - Като не можете да работите с деца, станете стюардеси; - По вина на Боби Лазаров*; ", "date": "2019.11.13", "title": "Преглед на печата за 13 ноември"}
{"url": "http://www.cross.bg/iiotova-detza-mira-1617869.html", "text": "/КРОСС/ Вицепрезидентът Илияна Йотова откри в София изложба с фотографии и детски рисунки от фонда на международната асамблея „Знаме на мира“. Изложбата е посветена на 40-годишнината от провеждането на първата асамблея, а вицепрезидентът е патрон на юбилейните чествания.„Международната асамблея „Знаме на мира“ имаше висока цел – бъдещето на децата. За да имат бъдеще, трябва да живеят в мир“, посочи в приветствието си Илияна Йотова и подчерта, че въпросът за мира и сигурността е по-актуален от всякога.Вицепрезидентът цитира данни, според които едно от десет деца по света живее в конфликтен регион, едно от двеста деца е бежанец. Само за 2018 г. около 13 хил. деца са дошли в Европа без родители, близо 15 хиляди са разселени в ЕС, 30 хил. деца са дошли в Италия, България, Испания и Гърция. „Вместо мечти, детство, игри и приятелство – децата живеят в свят на войни, бедност, заличено бъдеще“, изтъкна вицепрезидентът Йотова.„Тази изложба е по-ценна от всеки един архив, защото тя показва света отпреди 40 години през погледа на тогавашните деца. Оттук, от българската столица София с творчеството си те изпращаха към целия свят своите послания за мир, разбирателство и приятелство“, заяви Илияна Йотова.Вицепрезидентът поздрави Евгения Живкова и нейната фондация „Людмила Живкова – Знаме на мира“, които поддържат живи не само спомена, но и идеята на асамблеята. „Убедена съм, че такава мащабна инициатива трябва да продължи да живее, защото тя е дипломация, която успява там, където световните сили, правителствата и политиците не успяват“, подчерта Илияна Йотова.", "date": "2019.11.13", "title": "Вицепрезидентът откри изложба с фотографии и детски рисунки от фонда на „Знаме на мира“"}
{"url": "http://www.cross.bg/narodnoto-borba-subranie-1617893.html", "text": "/КРОСС/ Световният ден за борба с диабета ще бъде отбелязан в Народното събрание. Инициативата, която е под патронажа на парламентарната Комисия по здравеопазването, ще бъде представена  в Северното фоайе на Народното събрание.В парламента ще бъде измерена кръвната захар на народните представители, служителите и гостите на Народното събрание и ще бъдат раздени информационни материали.Световният ден за борба с диабета – 14 ноември, е обявен с решение на Международната диабетна федерация и Световната здравна организация. В България инициативата за отбелязването му е на Асоциацията на научноизследователските фармацевтични производители (ARPharM).", "date": "2019.11.13", "title": "Световният ден за борба с диабета ще бъде отбелязан в Народното събрание"}
