{"url": "http://www.cross.bg/frantziya-raneni-imalo-1617161.html", "text": "/КРОСС/ Пътничекски автобус на компанията \"Фликсбус\" (Flixbus) се преобърна днес в Северна Франция, при което бяха ранени 33-ма души, съобщиха местните власти.Автобусът пътувал по маршрута Париж-Лондон и катастрофирал близо до град Амиен на магистрала А1. Според в. \"Курие Пикар\" автобусът поднесъл на завой при мокра от дъжда настилка, блъснал се в мантинела и след това се преобърнал.Общо 29 пътници били леко ранени, а четирима са с по-тежки травми. В автобуса имало 33-ма души заедно с шофьора.Според регионалната префектура сред пътниците имало граждани на САЩ, Испания, Австралия, Нидерландия, Румъния, Русия и Великобритания, предаде ДПА.По-късно руското посолство във Франция съобщи, че по информация от жандармерията на департамент Сома сред ранените при инцидента няма руски граждани.", "date": "2019.11.03", "title": "Автобус се обърна във Франция"}
{"url": "http://www.cross.bg/podyvane-stomaha-maznini-1617159.html", "text": "/КРОСС/ Позната ли ти е следната ситуация – приготвяш вкусна и питателна вечеря, наслаждаваш й се в добра компания, но в края й се чувстваш все едно коремът ти ще се пръсне? И не, не защото погълнатите количества са били огромни, нито защото храната е била вредна и нездравословна.Подуването на стомаха  е често срещано състояние, което причинява физически дискомфорт за много хора, независимо колко здравословен е начинът им на хранене.Храносмилателната система на всеки човек е различна, и реагира по различен начин. Най-добрият начин е да следиш внимателно храните, които приемаш, и как ти се отразяват.Порцията също е от значение – дадена храна може да не ти се отрази в малки количества, но в по-големи дози да доведе до неприятни последствия.Тези десет съвсем обикновени и често консумирани храни могат да доведат до подуване на стомаха и задържане на газове. Виж кои са те и дали и на теб ти се отразяват по същия начин.Ядковите млека са чудесна алтернатива, ако имаш непоносимост към лактоза или по някаква причина избягваш млечните продукти. За съжаление, голяма част от тези, които се продават в супермаркетите, съдържат карагенан, сгъстяващ агент, който може да доведе до храносмилателни проблеми. Най-добрият избор е да си приготвиш в домашни условия ядково мляко, или , за да избегнеш вредните добавки. Много хора изпитват стомашен дискомфорт след ядене на лук, особено ако е суров, тъй като той предизвиква появата на газ в храносмилателния тракт. За да предотвратиш неприятните ефекти, консумирай лука в малки количества след топлинна обработка, а за салати заложи на . Много от енергийните барчета съдържат протеин изолат, който се извлича от соя, а соята е често срещан виновник за появата на газове. Чети етикета внимателно, за да е сигурно, че протеинът, който си набавяш с тези барчета, е от . Лещата съдържа високо количество фибри, олигозахариди и фитична киселина, които могат да доведат до подуване в стомаха.  за една нощ преди готвене значително намалява количеството им, а оттам и дискомфортът след консумацията й. Полу- и готовите супи и бульони често съдържат високи нива сол, която води до задържане на вода и подуване на стомаха. За да избегнеш това, домашната супа е най-добрият избор – а ако искаш да спестиш време за приготвянето й, може да използаш . Сушените плодове съдържат високо количество фруктоза, която може да е трудна за храносмилане, особено от по-чувствителните стомаси. По-бавното й храносмилане кара фруктозата да започне да ферментира в стомаха, което да доведе до появата на подуване и газове.  са с по-ниско съдържание на фруктоза и са по-добър вариант, ако сушените не ти понасят добре. Има три вида мазнини, които не се храносмилат добре и се свързват с повишения риск от появата на възпалителни процеси и мастни натрупвания в областта на корема:Макар че омега-6 мастните киселини за важни за цялостното ни здраве, проблемът е, че консумираме много повече от тях, в сравнение с омега-3, а балансът между двете е особено важен, за да се избегнат възпалителните процеси и стомашният дискомфорт. Добри източници на омега-3 са , лененото семе и семената от чия. Тези зеленчуци са богати на фруктани, които трудно се храносмилат и може да ферментират в стомаха. При по-чувствителните стомаси това може да доведе до болки и дискомфорт, подуване, гадене и киселини. Избягвай консумирането на тези зеленчуци в сурово състояние – по-добре ги сготви на пара, запечи ги или ферментирай, за оптимално усвояване на полезните вещества и улеснено храносмилане. Фруктаните са вид фибри, които всъщност са важни за здравето ни. Но тъй като са неразтворими, как ще се възприемат от организма ни зависи от състоянието на бактериалната флора в храносмилателната ни система. Ако след консумацията на храни с високо съдържание на фруктани изпитваш дискомфорт, е добра идея да намалиш количествата или да се ограничиш до само един вид в рамките на хранене.В тази категория се включват най-различни продукти като пшеница, ръж, грейпфрут, костилкови плодове, повечето видове бобови, чесън, някои зеленчуци, фурми и други.  Да решиш да елиминираш всички тези храни не е най-доброто решение, тъй като повечето от тях притежават ценни хранителни качества. По-добрият вариант е да комбинираш с различни подправки, които имат способността да намаляват стомашния дискомфорт – сред тях са  действа особено добре при проблеми с храносмилането и подуване. По същия начин може да ти е полезна и чаша топла вода с лимон, който е естествен диуретик и спомага за изхвърлянето на излишната сол от организма и намаляването на усещането за подуване.Редица зеленчуци работят по същия начин –  ще помогнат за намаляването на задържаните течности. Консумирай ги след лека топлинна обработка, за да се намали съдържанието на фибри в тях и да станат по-лесни за храносмилане.Консумирай редовно , за да подобриш състоянието на чревната флора и баланса на бактериите в храносмилателната система.И не забравяй – истинската храна е прясна, местно произведена и без използване на вредни съставки и химикали в производството й. ", "date": "2019.11.03", "title": "10 храни, които карат стомаха ти да се подува (Снимки)"}
{"url": "http://www.cross.bg/tomov-kambitov-sochat-1617165.html", "text": "/КРОСС/ Независимият кандидат за кмет на Благоевград Румен Томов печели балотажа срещу представителя на ГЕРБ Атанас Камбитов. Това сочат данните от 100% обработен екзит пол на социологическата агенция \"Галъп интернешънъл\", излъчени по Нова телевизия.Първите данни сочат, че за Томов са гласували 52.8% от избирателите. За Камбитов вота са си дали 42.5 на сто. ", "date": "2019.11.03", "title": "\"Галъп\": Благоевград ще има нов кмет"}
{"url": "http://www.cross.bg/pencho-vlast-kmet-1617164.html", "text": "/КРОСС/ Русе има ляв кмет - това е Пенчо Милков от „БСП за България“.„Русеници са мъдри хора и начина, по-който те формираха общинския съвет, показаха, че не искат авторитарна власт. Ще започна от това, което е общо. От утре започвам да работя за единение“. Това беше първият коментар на избрания на втори тур кмет Пенчо Милков.\"Кметът на община няма власт да затваря предприятия, ще бъда изключителен активен, ще посветя половината от работното си време на проблема с въздуха, заяви той.\"Русе е северната столица на България. Ще вдигнем високо фаровете, така че всички да разберат\", каза той.", "date": "2019.11.03", "title": "Пенчо Милков: От утре започвам да работя за единение"}
{"url": "http://www.cross.bg/lili-svoyata-ivanova-1617160.html", "text": "/КРОСС/ Примата на българската естрада Лили Иванова пусна своята бюлетина на втория тур на местните избори в в столично НМУ \"Любомир Пипков\".Кадри от от нейния вот бяха публикувани на Facebook страницата й, а певицата изрази своята благодарност към членовете на секционната комисия.\"Секция 36. Благодаря за отношението и уважението!!! Много здраве и много щастие на всички!!!\", написа Лили.", "date": "2019.11.03", "title": "Лили Иванова гласува в столицата"}
{"url": "http://www.cross.bg/kyponi-cheski-kushtite-1617157.html", "text": "/КРОСС/ Airbnb забранява незабавно \"къщите за купони\" и засилва усилията за предотвратяване на неразрешени партита в жилищата за краткосрочен наем след стрелба с жертви на Хелоуин в Калифорния, съобщи главният изпълнителен директор на компанията Браян Чески, цитиран от Bloomberg.\"Удвояваме усилията си да се борим с неразрешените партита и да елиминираме неправомерно поведение от страна на собствениците на имоти и на гостите, включително поведение, което води до ужасните събития в Оринда\", заяви Чески в поредица от туити.Петима души загинаха след стрелбата в калифорнийския град, съобщи службата на шерифа на окръг Контра Коста на страницата си във Facebook.Стрелбата се е случила по време на купон, който бил обявен в социалните мрежи и привлякъл над сто души от района на Санфранциския залив. Партито се провело в жилище, което било открито на „сайт за краткосрочни наеми“, допълни службата.Airbnb \"разширява ръчното наблюдение на високорискови резервации, засичани от технологията ни за откриване на риск\" и \"създава специален екип за бързо реагиране за къщите за купони\", заяви Чески. Той е упълномощил Маргарет Ричардсън да наблюдава новия екип и е започнал 10-дневен преглед преди началото на процеса.Страницата на Ричардсън в Linkedin показва, че тя е заемала позицията \"доверен вицепрезидент\" от септември, а преди това е работила в министерството на правосъдието в САЩ.", "date": "2019.11.03", "title": "След стрелба с жертви на Хелоуин: Airbnb забранява къщите за купони"}
{"url": "http://www.cross.bg/nastoyavat-oranzhevi-nito-1617145.html", "text": "/КРОСС/ Хиляди участници в митинг подкрепиха днес президента на Ливан Мишел Аун след повече от двуседмични народни вълнения срещу цялата политическа класа в страната, предаде Франс прес.Демонстрации срещу властта са насрочени днес следобед в центъра на Бейрут, на Площада на мъчениците - огнище на протестите, започнали на 17 октомври.Протестиращите настояват за \"падане на режима\" и обсипват с критики управляващите, които според тях са корумпирани и некомпетентни.В градчето Баабда югоизточно от столицата хиляди се събраха тази сутрин на магистралата, водеща към президентския дворец, развявайки национални знамена и оранжеви флагове със символите на партията на Аун \"Свободно патриотично движение\". Някои бяха облечени с оранжеви дрехи, други носеха портрети на 84-годишния президент.\"Тук сме, генерале, няма да те изоставим, докато сме живи\", пишеше на един от плакатите. Други изтъкваха заслугите на държавния глава, бивш военачалник, стоял някога начело на ливанската армия.\"Генерал Аун е реформатор и прям човек, не е нито корумпиран, нито крадец - тук сме, за да му кажем: с теб сме и ще останем с теб, каквото и да се случи\", каза пред АФП участничка в проявата.Участниците в митинга разкритикуваха демонстрантите против властта, които настояват Аун да се оттегли. Те казаха, че споделят исканията на протеста за реформи и борба с корупцията, но според тях конкретни мерки може да вземе само държавният глава.", "date": "2019.11.03", "title": "Хиляди подкрепиха президента на Ливан Мишел Аун"}
{"url": "http://www.cross.bg/sutrydnichestvo-rysiya-partnyorstvo-1617147.html", "text": "/КРОСС/ \"Русия се обявява за създаване на Голямо евразийско партньорство с участието на държавите от Евразийския икономически съюз, АСЕАН, Шанхайската организация за сътрудничество, \"евентуално и други структури\", заяви руският премиер Дмитрий Медведев на срещата на високо равнище в Банкок на Асоциацията на страните от Югоизточна Азия, предаде ТАСС.Лидерите на обединението единодушно подкрепиха тази идея през май 2016 г. на срещата на върха Русия - АСЕАН в Сочи, отбеляза Медведев. По думите му в дългосрочен план новото партньорство ще даде възможност да се съгласуват големите интеграционни и инфраструктурни проекти.Москва приема за предпоставка, че партньорството трябва да се гради въз основа на взаимно зачитане и принципа за обща изгода, че то ще бъде отворено за присъединяване на всички заинтересовани страни, добави руският премиер.Русия вече направи стъпка в тази посока, отбеляза той, напомняйки за подписания меморандум за разбирателство в икономическото сътрудничество между Евразийската икономическа комисия и АСЕАН. Евразийският икономически съюз е сключил споразумения за свободна търговия с Виетнам и Сингапур, преговаря и с други страни от Асоциацията, а Евразийската икономическа комисия е подписала документи за сътрудничество с Камбоджа, Тайланд и Индонезия, посочи Дмитрий Медведев.", "date": "2019.11.03", "title": "Русия се обявява за създаване на Голямо евразийско партньорство"}
{"url": "http://www.cross.bg/atraktziya-mina-organizirat-1617158.html", "text": "/КРОСС/ Докато София си върна преди дни Къщата на Яворов, където се разиграва драмата със смъртта на съпругата му Лора, домът на другата най-важна жена в живота на поета и неговата най-голяма любов Мина в град Елена беше превърнат в туристическа атракция.Оставена с десетилетия да се руши, чорбаджийската къща на някогашния богаташ Юрдан Тодоров, който е баща и на прочут поет, от неотдавна е превърната в нещо като храм на символа на града. А това е Еленският бут. Пишем го с главна буква, понеже той си е национална гордост – онова, което е прошутото за италианците, хамонът за испанците и пършутът за сърбите, хърватите и другите от бивша Югославия.Заедно с прекрасното филе, се продава и вино на името на Мина в прекрасно възстановената й родна къща. На 16 ноември местните хора организират специален празник на Еленския бут. Той е истинска атракция и дори се организират специални екскурзии за него, понеже не е свързан само с ядене на корем. Посетителите виждат да се разиграва целият ритуал по подготовката на месото, преди да го опитат в неговия съвършен вид.Прасетата, от които се прави класическият кулинарен продукт, типичен единствено и само за този малък възрожденски балкански градец, са специално угоявани не с какво да е, а с планинска коприва от екологично чистите околности. Колят ги точно на годинка, след това оставят месото им да отлежи в специални дървени съдове. Правят се още бая операции, докато се получи вкусния деликатес, а какви точно – това ще разбере всеки, който реши да си направи малката есенна екскурзия до това живописно кътче на България.Освен да опита Еленски бут, посетителят на градчето може да се наслади на възрожденската архитектура, да научи интересни истории за местните велики личности, да разгледа първото класно училище в България, фантастичната стара черква на 215 г. и часовниковата кула – другия символ на мястото.", "date": "2019.11.03", "title": "Празникът на Еленския бут е туристическа атракция"}
{"url": "http://www.cross.bg/venetzyela-madyro-pdvsa-1617148.html", "text": "/КРОСС/ Петролът от Венецуела достига до международните пазари въпреки наложените санкции от САЩ срещу държавната компания PDVSA. Основният посредник на износа на петрол от намиращата се в тежка политическа и икономическа криза страна е руската компания Rosneft. Тя получава петрол от Венецуела, което е начин за изплащане на дълга на Каракас. Ето защо руският президент Владимир Путин има водеща роля в поддържането на режима на Николас Мадуро. И докато Кремъл поддържа подкрепата си за Мадуро, сегашните санкции на Вашингтон не биха предизвикали радикална промяна във Венецуела.Очаквано списъкът на клиенти на PDVSA намаля, Rosneft бързо затвърди позицията си на основен търговец на венецуелски петрол.Паралелно с това PDVSA откри свое представителство в Москва, за да улесни процеса с плащанията на руския си клиент. По последни данни петролният производител е намалил дълга си към Rosneft до 1.1 млрд. долара.А при подобен темп има голяма вероятност дългът да бъде изплатен през първата половина на 2020 г. И когато това се случи политическите аргументи на Путин за подкрепата на режима на Мадуро няма да имат голяма тежест.Но това едва ли ще доведе до геополитическа промяна, тъй като руският президент би поддържал подкрепата за Мадуро по идеологически причини.Руското присъствие във Венецуела, което е най-голямото в западното полукълбо от Кубинската криза насам, може да продължи дълго след събирането на дълга. Но засега това остава в сферата на прогнозите.Според дипломатическия представител на Хуан Гуайдо в България Естефания Мелендез петролната индустрия във Венецуела е в безпрецедентна криза.\"Производството на петрол се е свило от 2 млн. барел на ден преди години до 644 хил. барела на ден в момента. Това се случва, защото Мадуро се е вкопчил във властта и е готов да предприема мерки, които са напълно против националните интереси на Венецуела“, коментира Мелендез за Bloomberg TV Bulgaria.Руската петролна компания Rosneft планира да купи венецуелската държавна компания PDVSA. В замяна Москва предлага опрощаване на натрупания през годините дълг на Каракас. Подобна информация се тиражира в медии в Русия и Венецуела.Перспективата за подобна сделка за придобиване на икономическия двигател на намиращата се в тежка криза латиноамериканска страна подсказва за нестабилност в режима на президента Николас Мадуро.Междувременно санкциите на САЩ срещу Венецуела оказват своето влияние.Подробности около преговорите между двете петролни компании не са известни.Руски медии побързаха да публикуват информация относно потенциална сделка за придобиване, но ръководството на Rosneft и властите в Каракас отказват да коментират случая.Русия търси нов начин да изпълни финансовите си интереси и това преминава през поемането на контрола на операциите на PDVSA. В замяна Русия ще работи за запазването на властта на Николас Мадуро.По думите на Мелендез Мадуро е неспособен да подобри икономическата ситуация в страната.„Затова той обмисля да предприема резки ходове като продажбата на PDVSA на Rosneft, което би било нелегитимно. За подобно решение е необходимо одобрението на Националната асамблея, където мнозинство има опозицията и представителите на Хуан Гуайдо\".Тя обяснява, че Мадуро контролира институции като Въррховния съд, който е инструмент на властта за блокиране на решения на парламента.\"Няма да е изненада, ако Мадуро използва този механизъм, за да предостави PDVSA на Русия\", смята тя.Последните политически ходове подсказват, че Путин планира да задълбочи руската интервенция във Венецуела – от военен и финансов аспект.През август министрите на отбраната на двете страни се срещнаха и сключиха споразумение в областта на военното дело.Важен детайл е, че според сделката може да пристигат руски военни кораби на пристанищата на латиноамериканската страна по всяко време.Това отваря вратата за сътрудничество при военни операции на венецуелска земя в бъдеще.Руските амбиции да задълбочат присъствието си във Венецуела трябва да са сигнална лампа за САЩ.Към момента администрацията на Тръмп не планира да използва военна сила.Това означава, че Вашингтон трябва да се насочи към затягане на санкциите, ако желаят да свалят Мадуро от власт.Rosneft е ключов фактор за оцеляването на режима на Мадуро и следва да бъде в потенциален нов санкционен списък.А санкциите са най-ефективни, когато са многостранни. САЩ трябва да положат съвмеснти усилия с Европейския съюз и латиноамериканските страни от Групата от Лима. Позицията на ЕС е, че е готов на нови санкции срещу Каракас, ако Мадуро се откаже от мирните преговори с опозицията. Самият той вече обяви, че не би участвал отново на тези преговори. Така че сега на ход е ЕС.„Rosneft получава петрол от Венецуела, което е начин за изплащане на дълга на държавната компания PDVSA.Rosneft и няколко руски банки са създали механизми за заобикаляне на американските санкции срещу Каракас.Москва предоставя финансовата си система при плащанията за продажбата на петрол, което осигурява на Кремъл дори повече контрол върху дълга\", обяснява Мелендез.Междувременно би имало сериозен ефект, ако американското финансово министерство обмисли варианта за налагането на санкции срещу Испанската централна банка, тъй като през нея минават пари от властта в Каракас.Смяната на испанската политика, когато Венецуела разчита предимно на подкрепа от Русия, би отслабила властта. Мнозина считаха, че опозицията във Венецуела е уморена след неуспешния опит за преврат и не толкова категоричната подкрепа от международната общност. Но това вече се променя.Петролната компания Citgo, която е собственост на PDVSA, щеше да попадне в ръцете на кредиторите, тъй като опозицията не можеше да изпълни плащане по дълга за 913 млн. долара. Но Министерството на финансите на САЩ блокира всички трансакции и продажби на активи на Citgo, свързани с дълга на PDVSA за следващите 3 месеца.Това е победа с финансови измерения за лидерите на опозицията, които се опитват да запазят най-скъпия актив на Венецуела в чужбина.Тя може да даде стимул на опозицията и ясно показва, че преходът към демокрация, върховенство на закона и пазарна икономика във Венецуела минава задължително през категоричната подкрепа на международната общност.На ход са големите икономики, а опозицията продължава борбата си срещу диктатурата отвътре.", "date": "2019.11.03", "title": "Подкрепа от Русия – последната надежда за режима на Мадуро"}
{"url": "http://www.cross.bg/kmet-glasyvane-chasove-1617152.html", "text": "/КРОСС/ Активността на гласоподавателите на втория тур на местните избори в Столичната община до 15.00 часа е 24.8 процента, като тя доближава тази от първия тур, съобщи пред Радио София Светлин Тачев от \"Галъп интернешънъл\".В следобедните часове и привечер обикновено до урните отиват по-колебаещите се хора, докато в по-ранните часове на деня гласуват \"по-твърдите\"    електорати, коментира Тачев и подчерта, че е добре всички граждани да отидат до изборните секции и да упражнят правото си на глас, тъй като именно сега решават как да бъде управлявана тяхната община. Местните избори са най-сложни като гласуване в българската демокрация, тъй като на първи тур на някои места се избират кмет на община, кмет на район, кмет на кметство плюс гласуване за общински съвет, припомни Светлин Тачев.", "date": "2019.11.03", "title": "\"Галъп инт.\": 24.8% активност на втория тур в София до 15.00 ч."}
{"url": "http://www.cross.bg/intzidenta-hora-agentziya-1617153.html", "text": "/КРОСС/ Поне 13 души пострадаха, двама от които са в тежко състояние, след като в Истанбул автобус се вряза в чакащите на спирка хора в квартал Бешикташ, предаде агенция DНА.Докато се опитвал да избяга от мястото на инцидента, той паднал в морето. По-късно е бил арестуван.Засега не се съобщава за терористична връзка с инцидента.Полицията води разследване.На снимките след инцидента, публикувани от агенция DHA от местопроизшествието, се виждат паникьосани хора с изписан на лицата им ужас и забързано действащи служители на спешната помощ. Има и цивилни, които оказват помощ на пострадали.Някои от участниците в катастрофата пък седят на бордюра и говорят по телефоните си, вероятно информиращи близки и познати за случилото се.", "date": "2019.11.03", "title": "13 ранени, след като автобус се вряза в хора в Истанбул (Снимки)"}
{"url": "http://www.cross.bg/kudeto-kraiibrezhie-atlanticheskoto-1617154.html", "text": "/КРОСС/ Бурята „Амели“, както я нарекоха френските синоптици, връхлита мощно атлантическото крайбрежие на Франция.Рано сутринта в Кап Фере бе отчетена рекордна скорост на вятъра от 30 години насам, 160 км/ч, а морските вълни се издигат до седем метра.В Бордо вятърът достига до 120 км/ч.Най-засегнати са югозападните райони на атлантическото крайбрежие, където 100 000 домакинства останаха без електричество.Пороите наводниха и Марсилия, където за половин час се изсипало обичайното количество дъжда за един месец.Наводнени са партери и гаражи, а магистралата край Ница е затворена.Бурята навлиза в континента, където скоростта ѝ отслабва, но най-критичният епизод престои.16 департамента са в оранжев код.Засега щетите са само материални.", "date": "2019.11.03", "title": "Бурята „Амели“ връхлетя Франция, остави стотици хиляди без ток"}
{"url": "http://www.cross.bg/beshe-dzhokovich-surbinut-1617155.html", "text": "/КРОСС/ Новак Джоокович спечелит титлата от турнира в Париж за пети път в своята кариера след безапелационна победа над Денис Шаповалов с 6:3, 6:4. Сърбинът отказа 20-годишния канадец за едва час и пет минути.Джокович си връща короната във френската столица, след като преди година загуби на финал от Карен Хачанов.За сърбина това е 34-а титла от \"Мастърс\" турнирите, като по този начин той вече е само на един трофей зад Рафаел Надал, който е рекордьор. Джокович има общо 49 финала в тази категория. Той можеше да срещне именно Надал, но испанецът се отказа от полуфиналния си мач с Шаповалов заради контузия.\"За мен това беше страхотен турнир, играх добре, особено в последните три мача. С течение на мачовете се чувствах все по-добре. За Денис това беше първи мач на такова ниво и опитът е много важен\", каза Джокович.Сърбинът уточни, че се наслаждава на своята игра и е уверен, че се намира в най-добрата си форма.В рамките на турнира Джокович не даде нито сет на съперниците си. Най-тежкият мач за сърбина беше в полуфиналите срещу Григор Димитров.Титлата е пета за него през 2019 г. след Australian Open, мастърса в Мадрид, \"Уимбълдън\" и турнира в Токио.Сърбинът вече 77 титли в своята кариера и по този показател се изравнява с легендата Джон Макенроу. В историята повече титли имат само Надал (84), Иван Лендъл (94), Роджър Федерер (103) и Джими Конърс (109).По време на финалния двубой Джокович беше с една класа над своя съперник.Той завърши със 71% вкаран първи сервис, при който спечели 81% от точките (29 от 36).Сърбинът беше безапелационен и на второто си подаване, при който изгуби само три точки. В цялата среща световният №1 даде една единствена точка за пробив на канадеца.Въпреки че реализира 11 аса, 20-годишният Шаповалов не успя да вземе нещо от мача. Канадецът спечели над 80% от точките на първото си подаване, но втори сервис беше много колеблив, взимайки едва три от общо 17 точки.", "date": "2019.11.03", "title": "Джокович триумфира в Париж и вдигна 34-а \"Мастърс\" титла"}
{"url": "http://www.cross.bg/suedinenie-horata-sektziite-1617156.html", "text": "/КРОСС/ Ниска е избирателната активност в област Пловдив през целия ден. Няма сериозни сигнали за нарушения, но дори в Столипиново, където по традиция секциите се пълнят малко преди края на вота, е празно.Кръчмата в Съединение също се оказа по-пълна от секциите. А гласа си хората предпочитат да изразят не в урните.Според Пламен Камбуров няма смисъл от гласуване, тъй като нищо нямало да се промени.\"Елате след 5 години тук пак ще има ями, пак ще има дупки\", категоричен е Пламен.Макар и малцина от хората в Съединение да отидоха до урните, те все пак го направиха с надежда. Исканията им остават простички - да имат препитание и условия, отговарящи на века, в който живеем, независимо кой ще застане начело на града.", "date": "2019.11.03", "title": "Празни секции, пълна кръчма... Съединение в изборния ден"}
{"url": "http://www.cross.bg/partiya-brekzit-farazh-1617136.html", "text": "/КРОСС/ Британският политик Найджъл Фараж, който е лидер на партия \"Брекзит\", обяви, че няма да участва в парламентарните избори през следващия месец, избирайки вместо това да проведе агитация в цялата страна срещу споразумението за развод с Европейския съюз на министър-председателя Борис Джонсън, съобщава \"Ройтерс\".\"Мислих много усилено за това: как най-добре да служа на каузата за Брекзит?\", изтъкна той в интервю за Би Би Си.\"Да намеря ли място и да се опитам да вляза в парламента или служа ли на каузата по-добре, обикаляйки надлъж и нашир Обединеното кралство, подкрепяйки 600 кандидати. Реших, че втората стратегия е правилната\", подчерта още Найджъл Фараж.По-рано Фараж предложи на Борис Джонсън и ръководената от него Консервативна партия да се коалират с партия \"Брекзит\" за изборите на 12 декември. Борис Джонсън отхвърли предложението. ", "date": "2019.11.03", "title": "Найджъл Фараж няма да участва в изборите във Великобритания"}
{"url": "http://www.cross.bg/prestupleniya-proizvodstva-prava-1617144.html", "text": "/КРОСС/ По информация на държавното обвинение към 13.00 часа днес, образувани са общо 100 досъдебни производства с предмет престъпления против политическите права на гражданите и престъпления, свързани с изборите.20 от тях са бързи производства, а по останалите 80 се провежда разследване по общия ред.Разследвания провеждат районните прокуратури в Балчик, Берковица, Благоевград, Бургас, Бяла Слатина, Варна, Видин, Враца, Горна Оряховица, Гоце Делчев, Девня, Дупница, Елена, Златоград, Исперих, Каварна, Казанлък, Карнобат, Кнежа, Кюстендил, Ловеч, Монтана, Нови Пазар, Омуртаг, Оряхово, Павликени, Пазарджик, Плевен, Пловдив, Попово, Разград, Разлог, Сандански, Свищов, Сливен, Силистра, Сливница, Смолян, Тетевен, Тутракан, Търговище, Царево, Червен бряг, Шумен и Ямбол.По 9 производства работи Софийска градска прокуратура и по 1 Специализираната прокуратура.Общо 75 разследвания са за престъпления против политическите права на гражданите, а 25 са с предмет престъпления, свързани с изборите.Привлечени 25 души в качеството на обвиняеми. Три досъдебни производства са прекратени.Образувани са общо 1406 прокурорски преписки, от които по 1091 е постановен отказ да се образува досъдебно производство. Прокуратурите в страната са изпратили по компетентност на други органи 54 преписки, а по останалите 261 се извършва проверка по реда на Закона за съдебната власт.", "date": "2019.11.03", "title": "25 души отиват на съд заради изборни нарушения"}
{"url": "http://www.cross.bg/kanali-bulgarskite-imigranti-1617137.html", "text": "/КРОСС/ Това е казал президентът Макрон. Оригинал и единствен репер за оценка и реакция:\"Il y a des emplois que vous ne ferez plus occuper à des Français, comme le métier de plongeur. Je suis lucide : c'était déjà impossible il y a 40 ans ! Je préfère avoir de la migration légale, enregistrée, sous quotas, pendant x années plutôt que du travail détaché dissimulé. Je préfère avoir des gens qui viennent de Guinée ou de Côte d'Ivoire légaux, qui sont là et qui font ce travail, que des filières bulgares ou ukrainiennes clandestines.\" Голям гаф на Министерството на външните работи, защото Екатерина Захариева не може да вика френския посланик, преди да има стопроцентова сигурност за точния превод и точните думи на френския президент. Това, което той казва, не касае българските или украинските имигранти във Франция, а нелегалните мрежи за трафик на мигранти, които се управляват от българи или украинци, които вкарват нелегални имигранти, включително африканци!?Още веднъж бавно для невеж: българските имигранти са легални, по силата на еврочленството ни.(включително от тази същата Африка), които са под контрола на българската организирана престъпност!?Тоест протестът на българското правителство е базиран на грешна преценка и на погрешен извод. Той де факто означава, че националният интерес се асоциира от правителството със защитата на престъпните среди у нас, които са свързани с тези канали. Или още по-зле, че тези канали или организирани престъпни групи са толкова силни, че де факто държат правителството и дипломацията ни.защото няма как посолството ни в Париж да не е предало точно думите на Макрон. Тоест не вярвам професионалните канали да не са сработили. Което означава, че колегите не могат да надделеят над политическата целесъобразност, над невежите (защото не е толкова трудно да изчакаш, за да имаш точния превод). Каракачанов се е изцепил, Борисов също и външната министърка (която очевидно няма опит) скача с дискредитиращата ни реакция.Някой изненадан? Поредната чалга, жалкото е че засяга достойнството ни като страна, както и професионалната чест на моите колеги от дипломатическата служба, защото и те не могат да се справят с калинки и партийни комисари. Излагация.*Източник: ", "date": "2019.11.03", "title": "Националният интерес за правителството е защитата на престъпните среди у нас"}
{"url": "http://www.cross.bg/manolova-sofiya-demokratichna-1617134.html", "text": "/КРОСС/ За кандидата за кмет на София Мая Манолова всяка разлика с опонента е преодолима.\"Гласувах за свободна, демократична и европейска София\", каза тя, след като подаде гласа си.Манолова призова столичани да гласуват. България очаква от нас знак за промяна към свобода и демокрация, настоя бившият омбудсман.\"Без свободата и демокрацията всички останали различия нямат значение\", изтъкна още тя.\"Отговорността е на всеки един от нас да не дадем възможност на купения и контролирания вот да решават съдбата ни\", подчерта Манолова.", "date": "2019.11.03", "title": "За свободна, демократична и европейска София дала гласа си Манолова"}
{"url": "http://www.cross.bg/kosmosa-astronavtite-pekat-1617146.html", "text": "/КРОСС/ Астронавтите ще пекат експериментално бисквити с шоколадови парченца в космоса в специална фурна, която ще им бъде доставена на Международната космическа станция (МКС) в понеделник е с товарния кораб „Сигнус“, съобщи Би Би Си.С пекарските си експерименти астронавтите ще тестват въздействието на високата температура и липсата на гравитация върху формата и плътността на бисквитите. Тестото се осигурява от веригата „Дабъл трий“ на хотелите „Хилтън“.Експерименталната фурна „Zero-G Oven“, с която може да се пече храна в безтегловност, прилича повече на тостер. Температурата в нея може да достига до 363,3 градуса Целзий. С такава фурна продължителните полети в космоса могат да станат по-приемливи.Капсулата „Сигнус“ на корпорация „Нортроп Груман“, която беше изстреляна вчера следобед към космическата станция, превозва около 3,7 т товари. В нея има и друго необичайно оборудване - предпазна жилетка срещу радиация и части за спортен автомобил. Астронавтите ще тестват ефикасността на жилетката. Компанията „Ламборгини“ пък иска да провери ефекта на космоса върху карбонови влакна.", "date": "2019.11.03", "title": "Астронавтите ще пекат експериментално бисквити в космоса"}
{"url": "http://www.cross.bg/maski-murtvite-denya-1617138.html", "text": "/КРОСС/ Черепи, маски, танцьори, пъстро и дегизирано множество запълниха величествения булевард Пасео дела Реформа в мексиканската столица по повод Деня на мъртвите, предаде Асошиейтед прес.По традиция мексиканците отбелязват този ден с парад. В него се включиха 2500 души върху алегорични платформи. Според организаторите събитието е предизвикало интереса на 2 милиона души въпреки дъжда и студа.Парадът, приключил на площад Сокало, беше оглавяван от платформа, върху която имаше 6-метрова фигура на Миктекасиуатъл или Миктлансиуатъл - ацтекската богиня, кралицата на подземния свят и пазителка на тленните останки.Веднага след нея идваха две дузини хора с маски на животни, представляващи деветте нива на Миктлан или подземния свят.Покрай трасето, пред което мина шествието, имаше сергии, на които се продаваха изкуствени цветя и маски. А кашпите за цветя от двете страни на булеварда бяха пълни с невени, асоциирани с Деня на мъртвите в Мексико.", "date": "2019.11.03", "title": "Мексико отбеляза Деня на мъртвите с пищен парад"}
{"url": "http://www.cross.bg/ekaterina-tyaloto-chasa-1617135.html", "text": "На 14 години пруската принцеса София Анхалт-Цербстка пристига в Русия, за да стане съпруга на руския престолонаследник. Две години по-късно девойчето се омъжва за братовчед си Петър - племенник и наследник на руската императрица Елисавета. По това време Екатерина е кокалесто, неугледно момиче, което не знае нито дума руски. Император Петър III се оказва ограничен и безволев човек и неособено успешен управник. Само 6 месеца след коронясването му през 1762 г. той е свален от престола и убит не без участието на търпялата го вече 17 г. Екатерина. Екатерина II била една от най-добре поддържаните жени на своето време. я полагала много усилия за външния си вид, като отлично осъзнавала недостатъците си - червендалест тен и двойна брадичка. Първото прикривала с щедри количества пудра, основна съставка на която било брашното. Бузите и устните си багрела със сок от цвекло, размесен с глицерин. За да не си личи толкова двойната брадичка, аристократката се движела с царствено вдигната глава и изпъната шия. Ползата от изпънатата шия била, че дребничката императрица изглеждала по-висока. За да компенсира ниския си ръст, тя въвела високите токове в дамските обувки. Всяка сутрин Екатерина ставала в 6 часа и обтривала лицето и тялото си с вода, на повърхността на която плували парчета лед. Тя решела дългата си, лъскава коса два пъти дневно, като втривала в корените ѝ извлек от блатна трева и млечка. Лицето си мажела след почистване с гъша или свинска мас, а тялото обтривала с мляко или суроватка. Императрицата чистела зъбите си с клонче суха чубрица и периодично ги избелвала със счукани дървесни въглища. Нейните познания за народната медицина идвали от местните жени, които снабдявали редовно господарката си с лековити треви. От тях тя научавала за лечебните свойства на билките, както и за употребата им като средства за разкрасяване. Педантична във всички свои начинания, Екатерина прилага това си качество и в завоюването на всенародната любов. В резултат Русия, която според Екатерина е \"не страна, а вселена\", я приема за \"родна майчица\". Екатерина не си позволявала да мързелува. Всеки ден тя работела по пет часа - сутрин. Следобедите били запазени за \"приятни занимания\", включващи беседи с едни от най-големите умове на века, лов или срещи с интересни хора. Ляга си не по-късно от 11.30. Дневният ѝ режим бил железен и тя не го нарушавала за нищо на света. Тя не само сменя вярата си и от лютеранка става православна християнка.  Пруската принцеса с необичайно упорство изучава руски, граматика, философия. За нея едно от най-важните неща е хармонията - вътрешната хармония и хармонията на духа с тялото.  За да упражни ума си, Екатерина II заучава цели страници от трудовете на Волтер и Монтескьо. Води си дневник, в който преписва пасажите, поразили ума и въображението ѝ. Самата тя пише пиеси. Тялото си Екатерина развива, като ходи на уроци по танци, упражнява се в плавна походка. Развива гъвкавостта на тялото си с гимнастика. Обичала да кара кънки през зимата. За да усвои майсторството на ездата, в продължение на половин година се мятала на коня и изкарвала на гърба му до 10 часа на ден. Императрицата открила и преимуществата на традиционната руска баня, след което отваря множество обществени бани в цялата страна. Едно от любимите неща на Екатерина са празниците. Тя редовно организирала маскаради, по време на които мъжете трябвало да носят женски костюми, а жените - да се преобличат като мъже. Екатерина много обичала да слага мъжки дрехи, защото те стояли забележително добре на апетитната ѝ фигура. В младостта си записва в дневника, че е \"необходимо да изгради свой характер\". И с по-нататъшния си живот блестящо се справя с тази задача, като основава съдбата си върху знанието, здравето и самообладанието", "date": "2019.11.03", "title": "Тайните на Екатерина Велика (Снимки)"}
{"url": "http://www.cross.bg/chasa-aktivnostta-izbiratelna-1617139.html", "text": "/КРОСС/ 14,46% е активността на гласоподавателите в местните избори в Столичната община до 12.30 часа, съобщиха от Централната избирателна комисия. Гласували са 153 988 души. В Централната избирателна комисия са постъпили около 40 жалби и сигнали за нарушения на изборния процес, съобщи говорителят Александър Андрев.Сред тях има и два сигнала за купуване на гласове. Подадени са сигнали за агитация и за разпространяване на данни от социологически проучвания от медии.В  до 12.30 часа най-висока е избирателната активност в  (където се провежда балотаж за кметове на села) - 35.36%, а най-ниска в Костинброд - 22.94%.В  до този час са гласували 26.61% от избирателите, в 31.28%, в  - 25.91%, Златица - 31.92%,  - 34.03%,  - 23 на сто.27.93% е била активността в , 23,2 на сто в Своге.", "date": "2019.11.03", "title": "14,5% е активността в София до 12.30 часа"}
{"url": "http://www.cross.bg/more-stolitza-moskva-1617142.html", "text": "/КРОСС/ Москва превъзхожда по население не само градовете, а много държави по света, включително и България.Със своите 12 млн. жители, градът е в Топ 10 най-населените. Обитателите му са повече от гражданите на Норвегия, Швейцария, Португалия и мн.др.Нормално е един толкова космополитен град да има и впечатляващо метро. Московската подземна железница се ползва от около 9 млн. души на ден. 12-те линии са с дължина от 310 километра. Метрото разполага с 82 станции и почти 10 000 мотриси, които в най-натоварените часове се движат през 90 секунди.Има слух, че под руската столица има тайна мрежа. Наричат я Метро-2. Смята се, че тя свързва серия от военни бункери с Кремъл и други стратегически съоръжения, пише prot.bg. За това обаче няма официално потвърждение.Москва е на трето място по най-много милиардери на глава от населението. Тя е изпреварена само от щатския Ню Йорк и китайския мегаполис Хонконг. Там живеят 73 милиардери, които притежават общо състояние от 297 млрд. долара.Голяма част от тях, включително Роман Абрамович, живеят в Заречие - кварталът на богатите.По време на дългата си история Москва е изгаряла безброй пъти. Тъй като къщите в миналото са били предимно дървени, огънят се разпространявал много бързо.През 1737 г. е един от най-силните пожари. На 29 юни 1904 г. градът пък преживява истинско торнадо, което унищожава няколко близки села (в рамките на днешна Москва) и изкоренява вековните дървета в района на Соколники.Катедралата \"Успение Богородично\" в Кремъл е най-старата оцеляла сграда в Москва. Към днешна дата тя е на 538 години. Построена на 12 август 1479 г. Кремъл - най-голямата средновековна крепост в света, е исторически комплекс в центъра на руската столица, обявен за един от най-красивите президентски дворци на планетата. Сградата е построена от италианци. Първоначално бял, Кремъл е пребоядисан в червено след Октомврийската революция.Волга е най-дългата река в Европа. Тя е свързана с Москва чрез канал, който е открит на 15 юли 1937 г. Дължината му е 128 км, а чрез него руската столица има връзка с 5 морета - Бяло море, Балтийско море, Каспийско море, Азовско море и Черно море.Руската столица може да се похвали с повече от 3 500 исторически улици, алеи, булеварди, магистрали и бързи пътни артерии. Една от най-старите от тях е улица Арбат. Тя е на 520 години.Молочный переулок пък е в топ 10 на улиците с най-скъпи имоти в света. Тук квадратен метър струва 30 500 долара. Най-скъпата московска улица, на която може да се наеме имот, пък е Столешников, където са най-скъпите бутици в руската столица. ", "date": "2019.11.03", "title": "Интересни факти за един от най-големите градове в Европа"}
{"url": "http://www.cross.bg/chasa-sofiya-signali-1617140.html", "text": "/КРОСС/ Малко по-ниска е избирателната активност към 13 часа в Столичната община в сравнение с тази от вота от миналата неделя. За \"Хоризонт\" Полина Витанова - председател на Общинската избирателна комисия в София, уточни:Витанова отправи и призив към гласоподавателите да внимават с начина, по който поставят бюлетините, докато отбелязват вота: \"Когато избирател постави бюлетината си една върху друга и отбележи своя вот, черната черта, която е върху бюлетината на гърба, се отпечатва с едно Х или V и върху долната бюлетина. Затова призовавам всички избиратели и моля, когато отбелязват своя вот, да не поставят бюлетините една върху друга, а тя да бъде самостоятелно поставена върху масата, всяка една бюлетина, и тогава да се отбележи вотът\".Председателят на Общинската избирателна комисия в София съобщи и за множество постъпващи сигнали за нарушения, които обаче след проверки до момента се оказват неоснователни. С изключение на 97-ма секция в 73- то училище в район \"Триадица\", която отвори с близо два часа закъснение.", "date": "2019.11.03", "title": "15,36% е избирателната активност към 13 часа в Столичната община"}
{"url": "http://www.cross.bg/pavlova-balerina-godini-1617141.html", "text": "/КРОСС/ Фини целувчени блатове, царевично нишесте, сметана и свежи плодове.Торта \"Павлова\" е създадена в чест на известната балерина Анна Павлова и изящният й и ефирен вид напомня красотата на танца.Сладкишът е създаден по време на турне на знаменитата балерина в Нова Зеландия. През 1926 руската прима отсяда в новозеландския хотел Уелингтън и главният готвач приготвя десерт в  нейна чест. Версията на австралийците е, че няколко години след смъртта на известната руска балерина Анна Павлова (1881-1931), управителката на хотела , в който звездата отседнала през 1829г. по време на турнето си, дала задача на главния готвач да приготви лек десерт за следобедния чай. След няколко седмици на всякакви опити, които били дегустирани от персонала, готвачът приготвил торта с белтъчени блатове, покрита с бита сметана и пресни плодове.Сладкишът допаднал на всички, а едно момче от персонала възкликнало „Оооо, въздушен е като Павлова!“. Така и се родила тортата \"Павлова\" според австралийците.Затови и дълги години Австралия и Нова Зеландия водеха спор коя от тях е родината на известния сладкиш.Преди време обаче новозеландците изпревариха категорично  съперниците си, след като излезе новото онлайн издание на Оксфордски речник.В него пише, че рецептата за десерта, кръстен на легендарната руска балерина Анна Павлова, е била публикувана преди 83 години в книгата Davis Dainty Dishes, издадена в Нова Зеландия.Австралийците бяха убедени, че именно те са приготвили за първи път „Павлова” през 1935 г., дори приписваха заслугите на готвача Берт Саше.Но сега се изясни, че първото споменаване на тортата в Австралия е било в края на 30-те и началото на 40-те години.", "date": "2019.11.03", "title": "Сладкиш, ефирен като балерина и вкусен като целувка - историята на торта \"Павлова\" (Снимки)"}
{"url": "http://www.cross.bg/makron-borisov-prezidentut-1617143.html", "text": "/КРОСС/ \"С Макрон сме се разбрали за вчерашните му думи, сега разчитаме на неговата подкрепа за еврозоната и за Шенген\", каза премиерът Бойко Борисов пред журналисти в Банкя.След като упражни правото си на глас премиерът коментира пред журналисти изказване в интервю на френския президент Еманюел Макрон, че предпочита легални мигранти от Африка, вместо нелегални канали от България и Украйна. По-рано се появи интерпретация на думи на френския президент, че предпочита легалните мигранти от Африка (конкретно Гвинея и Кот д'Ивоар) пред нелегалните украински или български банди. На тези думи реагираха от българското МВнР и президентът Румен Радев. От МВнР заявиха, че посланикът ни в Париж Ангел Чолаков ще връчи протестна нова във френското външно министерство. Самият Борисов пък вече каза, че е разговарял с Макрон по телефона, който го уверил, че не е критикувал българските граждани, работници или институции и препотвърдил подкрепата си към България.\"Макрон иска да каже, че в Европа живеят много лоши хора: и французи, и българи, немци и всякакви, а едни прости хора мигранти, които са идвали и влизат там, ние се отнасяме с тях като с най-големите врагове - това е искал да каже\", отбеляза Борисов.Премиерът напомни, че президентът на Франция Еманюел Макрон и президентът на САЩ Доналд Тръмп са участвали активно за избора на Кристалина Георгиева за шеф на Международния валутен фонд.\"В скоро време с Макрон ще имаме среща и мисля, че на нея взаимно още веднъж ще повтори и това, което е казал на мен\", добави Борисов.Въпреки това, протестна нота ще бъде изпратена, увери премиерът и препредаде какво смята Макрон: че думите му са били грешно изтълкувани.\"Много пъти, когато се цитират, и аз за Холандия се изказах, че когато се продават наркотици на дребно, ме интересува къде е складът на едро. Надявам се сега Макрон да ни се издължи и за Шенген, за чакалнята на еврозоната и за Пакет \"Мобилност\", каза Бойко Борисов.", "date": "2019.11.03", "title": "Борисов: Чакаме Макрон да ни се издължи с подкрепа за Шенген и еврозоната"}
{"url": "http://www.cross.bg/garnur-aktrisata-detza-1617126.html", "text": "/КРОСС/ Инстаграм е една от социалните мрежи, която е почти задължителна за всички, които искат да станат популярни. Хиляди харесвания, милиони последователи и десетки коментари е целта на т. нар. инфлуенсъри, които впечатляват най-вече младото поколение.Те се превръщат в идоли на децата заради огромната си популярност и лесно спечелените пари. Едно дете обаче няма досег до тази социална мрежа и не може да види точно в какво се състои работата на инфлуенсърите.Колкото и невероятно да звучи, става дума за Вайлът – 13-годишната дъщеря на актрисата Дженифър Гарнър. Изненадата идва оттам, че самата Гарнър има профил в Инстаграм и дори е доста активна със забавни клипчета или пък уроци по готварство.Вайлът обаче има забрана от майка си да се присъединява към социалната мрежа и причината се крие във влиянието на Инстаграм върху емоционалното състояние. „Колкото и да се вглеждам, не виждам нищо позитивно за нея там“, казва актрисата в подкаста Next Question with Katie Couric.Гарнър признава, че дъщеря ѝ е повдигала въпроса за социалните мрежи, но актрисата е категорична. „Тя може да гледа моя, дори може да разглеждаме нещо заедно, но за момента е само това“. Забраната важи и за по-малките ѝ деца – 10-годишната Серафина и 7-годишния Самуел.Въпреки това, те много често се оказват от другата страна на камерата и заснемат майка си в различни моменти. „Имам деца, които са забавни и умни. Смятам, че са страхотни“, казва Гарнър.И трите деца на актрисата са от бившия ѝ съпруг Бен Афлек, с когото бяха семейство в продължение на 13 години.", "date": "2019.11.03", "title": "Дженифър Гарнър: Дъщеря ми няма да има Инстаграм"}
{"url": "http://www.cross.bg/rymen-radev-frantziya-1617127.html", "text": "/КРОСС/ \"Външната политика е прекалено сложна и деликатна материя, за да бъде използвана предизборно за евтин вътрешнополитически пиар, от която и да е страна\", заяви държавният глава Румен Радев в отговор на журналистически въпрос за изказване на президента на Франция Еманюел Макрон в интервю за френско списание.Според Румен Радев трябва да е категорично ясно, че в рамките на  Европейския съюз българите не са „мигранти“, защото са граждани на Обединена Европа с право на свободно придвижване. Държавният глава посочи, че е имал много срещи с президента на Франция, на които Еманюел Макрон ясно е изразявал своите амбиции за европейско лидерско. „Те ще се реализират много трудно с подобен тип непремерено говорене, защото  остава съмнение за чертаенето на нови разделителни линии. Освен това, в европейската политика е неуместно и недопустимо да се лепят национални етикети“, заяви Румен Радев.По думите на президента подобни изказвания трябва да бъдат много внимателно превеждани и още по-внимателно анализирани, за да не водят и до непремерени официални реакции. „Отношенията между България и Франция почиват на дългогодишно приятелство и сътрудничество и ако има някакъв проблем между нас, изобщо не е този. За България е много по-важно да имаме френската подкрепа по стратегически за нас въпроси“, каза Румен Радев и даде пример с пакета „Мобилност“, приемането на страната ни в Шенген, отпадането на Механизма за сътрудничество и проверка на ЕК и на постмониторинговия механизъм на ПАСЕ и други. „Ако нямаме подкрепата на Франция по тези теми, какви са причините за това -  дали това се дължи на недостатъчна работа тук, вътре в страната, или липса на силна дипломация, която да отстоява нашите постижения и интереси навън?“, попита президентът. ", "date": "2019.11.03", "title": "Румен Радев: Външната политика е деликатна материя"}
{"url": "http://www.cross.bg/sofiya-ninova-korneliya-1617128.html", "text": "/КРОСС/ \"Обръщам се към всички българи-гласувайте и не се страхувайте. Аз гласувах за по-чиста, зелена и модерна София\",  заяви председателят на НС на БСП Корнелия Нинова пред журналисти, след като гласува в 48-ма секция, в 25 ОУ \" Петър Берон\", в София.Тя обясни, че е дала своя вот за град, който е удобен за пътуване, подходящ за работа, спокоен за отглеждане на деца, сигурен да можеш да излезеш и през нощта и да се чувстваш спокоен и сигурен.\"Гласувах за антикорупционно управление на София. Гласувах за промяна на статуквото\", каза Корнелия Нинова.", "date": "2019.11.03", "title": "Корнелия Нинова: Аз гласувах за по-чиста, зелена и модерна София"}
{"url": "http://www.cross.bg/dobrich-glasyvat-grada-1617129.html", "text": "/КРОСС/ Хапчетата замениха кебапчетата на тези избори в Добрич. Подаден е сигнал, че голяма верига аптеки в града е предлагала ваучери за лекарства, като хората са били агитирани за кого да гласуват на днешния балотаж.Полицията е извършила проверка на аптеката. Случаят се разследва от Районната прокуратура в Добрич.В града право да гласуват днес имат 80 хиляди избиратели в 129 секции.", "date": "2019.11.03", "title": "Лекарства срещу бюлетина: В Добрич „купуват“ гласове чрез ваучери в аптека"}
{"url": "http://www.cross.bg/shapovalov-dimitrov-kontyziya-1617131.html", "text": "/КРОСС/ Рафаел Надал прекрати участието си на последния турнир от сериите \"Мастърс\" за годината заради контузия.Матадора трябваше да играе полуфинал срещу Денис Шаповалов, но на загрявката преди мача почувства болка, която не му позволи да продължи.Така Шаповалов се класира на финал без игра. Другият финалист в Париж е Новак Джокович, който успя да победи Григор Димитров.С класирането си на финала Шаповалов изпреварва Димитров в ранглистата на ATP.От понеделник българинът ще е под номер 20, а не 19. ", "date": "2019.11.03", "title": "Рафаел Надал прекрати участието си в Париж заради контузия (Снимки)"}
{"url": "http://www.cross.bg/pyciya-oiito-mozhe-1617130.html", "text": "/КРОСС/ Щaтитe няĸoгa бяxa eдинcтвeният игpaч нa cвeтoвния пaзap, ĸoйтo имaшe ĸaпaцитeтът дa влияe въpxy цeлия eнepгиeн ceĸтop.Cилнaтa apмия и мнoгoбpoйнитe cъюзи нa cтpaнaтa ѝ пoмoгнaxa дa нaлoжи ĸoнтpoл в peгиoни ĸaтo Близĸия Изтoĸ.Πpeз пocлeднитe гoдини oбaчe cилaтa нa Baшингтoн oтcлaбвa, a Pycия и Kитaй зaeмaт вce пo-дoбpи пoзиции нa eнepгийния пaзap.Toвa пишe в cвoй aнaлиз зa ОіlРrісе eĸcпepтът Beнaнд Meлиĸcтaйн, ĸoйтo e бил ĸoнcyлтaнт в paзлични мeждyнapoдни ĸoмпaнии oт ceĸтopa.Πo нeгoвитe дyми в ĸoмбинaция oт диплoмaция и цeлeнacoчeнa пoлитиĸa Mocĸвa ycпявa дa yвeличи пpиcъcтвиeтo cи в няĸoи peгиoни.B дoпълнeниe пo-aгpecивнaтa външнa пoлитиĸa нa Baшингтoн cъздaдe вaĸyyм, oт ĸoйтo ce възпoлзвaт дpyгитe лидepи в ceĸтopa.\"Bepoятнo Pycия вeчe ce пpeвpъщa в нaй-вaжният бpoĸep нa влияниe в Близĸия изтoĸ. Πлaнoвeтe нa Mocĸвa oбaчe нe ca peгиoнaлни, a глoбaлни. И пъpвaтa пo poдa cи cpeщa мeждy Pycия и Aфpиĸa бeшe тecт зa глoбaлнитe aмбиции нa Kpeмъл\", пишe тoй.Cтpaнaтa пeчeли и пoзиции в Лaтинcĸa Aмepиĸa, ĸъдeтo влияниeтo нa CAЩ ce yceщa дeceтилeтия нapeд.Kaтo \"вpaтa\" зa Pycия тaм мoжe дa пocлyжи Beнeцyeлa, ĸoятo ce нaмиpa в тeжĸa иĸoнoмичecĸa и пoлитичecĸa ĸpизa cлeд нaлaгaнeтo нa aмepиĸaнcĸитe caнĸции.Eтo зaщo cлyxoвeтe, чe нaй-гoлямaтa eнepгийнa ĸoмпaния в peгиoнa - вeнeцyeлcĸaтa РDVЅА, мoжe дa бъдe ĸyпeнa oт \"Pocнeфт\" пpeдизвиĸa ocтpи peaĸции във Baшингтoн.Heщo пoвeчe - Beнeцyeлa e измъчвaнa oт нeвъзмoжнocттa cи дa изплaщa oгpoмния cи дълг. A гoлямa чacт oт зaдължeниятa, възлизaщи нa oбщo 156 милиapдa дoлapa, ca ĸъм Pycия и Kитaй. Зapaди тoвa oт eвeнтyaлнa cдeлĸa зa РDVЅА биxa cпeчeлили и двeтe cтpaни.Oблeĸчaвaнeтo oт чacт oт дългa щe нaмaли финaнcoвия нaтиcĸ въpxy Kapaĸac и щe пoмoгнe пo пътя ĸъм иĸoнoмичecĸoтo възcтaнoвявaнe нa cтpaнaтa. Ocвeн тoвa влacтитe във Beнeцyeлa щe мoгaт дa paзчитaт нa pycĸaтa пoдĸpeпa в peгиoнa, ĸoйтo вce oщe e дoминиpaн oт CAЩ.Pycия oт cвoя cтpaнa щe мoжe дa зacили пoзициитe cи нa cвeтoвния eнepгиeн пaзap и дa пpибaви ĸъм aĸтивитe cи нaй-гoлeмитe зaпacи нa пeтpoл, c ĸoитo paзпoлaгa лaтинoaмepиĸaнcĸaтa дъpжaвa.Πo дyмитe нa Meлиĸcтaйн нeзaвиcимo дaли peaлнo щe ce cтигнe дo пpoдaжбa нa РDVЅА или нe, Kpeмъл щe пpoдължи дa инвecтиpa и дa зacилвa пpиcъcтвиeтo cи в cтpaнaтa.\"Πoлитичecĸитe pиcĸoвe cъздaвaт нecигypнocт и пpoгoнвaт бизнeca. Πoддъpжaнитe oт дъpжaвaтa pycĸи ĸoмпaнии oбaчe имaт нe caмo финaнcoви, нo и пoлитичecĸи цeли. Πo-pиcĸoвитe инвecтиции пoтeнциaлнo вoдят дo пo-виcoĸи пpиxoди, aĸo ca ycпeшни. Taĸa чe Beнeцyeлa мoжe дa ce oĸaжe дoбpa пoлитичecĸa и финaнcoвa инвecтиция oт глeднa тoчĸa нa Mocĸвa\", зaвъpшвa eĸcпepтът. ", "date": "2019.11.03", "title": "Щe cлoжи ли Pycия ĸpaй нa aмepиĸaнcĸaтa дoминaция нa cвeтoвния eнepгиeн пaзap?"}
{"url": "http://www.cross.bg/gerb-glasovete-glasa-1617163.html", "text": "/КРОСС/ ГЕРБ печели балотажите за кмет в София, Пловдив и Варна, губи в Благоевград, сочат данни от екзит пол на „Галъп интернешънъл“ към 20 ч.Йорданка Фандъкова води срещу подкрепената от БСП независима кандидатка Мая Манолова с 50,8% на 42,7 % при избирателна активност от близо 36,5 на сто и около 6,5% гласували с „Не подкрепям никого“.На първия тур Фандъкова получи 161 909 гласа (36,37%), а Манолова - 123 714 (27,79%).При листите за общински съветници коалицията ГЕРБ-СДС има 131 536 гласа и ще има 27 съветници, а БСП – 72 667 и 15 мандата в общинския съвет. към 20 часа по данните на „Галъп“ на балотажа убедително води кандидатът на ГЕРБ Здравко Димитров с 60,4% срещу Славчо Атанасов (ВМРО, НФСБ) с 33,7%. В квадратчето „Не подкрепям никого“ отметка са сложили около 6 на сто от гласувалите избиратели, които към 20 часа са били около 29%.На първия тур Димитров получи 36,14 на сто от гласовете (39 777 гласа), а Атанасов – 16,15 и 17 775 гласа.При листите за съветници съотношението е 17 съветници от ГЕРБ срещу 7 от БСП. кметът Иван Портних води на балотажа с около 62% от гласовете срещу близо 34 на сто за Костадин Костадинов от „Възраждане“ и около 4% бюлетини с „Не подкрепям никого“. Избирателната активност е около 27 на сто.На първия тур Портних спечели 49 754 гласа (49,29%), а Костадинов изпревари с малко кандидатката на БСП Анелия Клисарова, като взе 14 432 гласа (14,30 %).ГЕРБ ще има 18 съветници в местния парламент, БСП – 8, „Възраждане“ – 4. досегашният кмет Атанас Камбитов отстъпва на независимия кандидат, подкрепен от БСП, Румен Томов.На първия тур Томов получи 20,50 на сто от гласовете срещу 25,65% за Камбитов, но на балотажа според данните на „Галъп“ опозиционният кандидат има 52,8% от гласовете при избирателна активност от около 48,67% и гласували с „Не подкрепям никого“ близо 5 %. За Камбитов по данните на „Галъп“ на втория тур са гласували около 42,5%.При съветниците ГЕРБ ще има 6 мандата, а БСП – 5 от общо 41. кандидатът на БСП Пенчо Милков побеждава с около 60% от гласовете Диана Иванова от ГЕРБ, която взема 36 на сто, сочат данни от екзит пол на „Алфа рисърч“.досегашният кмет Георг Спартански, издигнат от ИК „Община Плевен“, побеждава с 53% срещу 43% областния управител Мирослав Петров от ГЕРБ, показва още проучването на „Алфа рисърч“.", "date": "2019.11.03", "title": "ГЕРБ печели кметските места в София, Пловдив и Варна. БСП надделя в Русе (Снимки)"}
{"url": "http://www.cross.bg/manolova-aktivnost-kvadratche-1617166.html", "text": "/КРОСС/ „Разликата между Йорданка Фандъкова и Мая Манолова можеше да бъде преодоляна, но въпросът се реши с активността, защото на втори тур тя беше по-ниска. Шансовете на Мая Манолова бяха при по-висока активност. При 10% повече гласуващи Манолова би била победителят в София“, каза в изборното студио социологът от „Галъп“ Кънчо Стойчев.По думите му на тези избори се е случило нещо, което досега в София не се е случвало:„Беше прокъсана червено-синята линия“.„Не подкрепям никого“ е абсурдно квадратче според социолога:„Не мога да разбера това усилие да отидеш да урната, за да отбележиш, че не подкрепяш никого. Дали си отишъл, или не си отишъл да отбележиш това квадратче, не се отразява на избора. Смисълът на гражданската активност е да се влияе върху политическите процеси“.", "date": "2019.11.03", "title": "Кънчо Стойчев: Ниската избирателна активност предопредели резултата от балотажа в София"}
{"url": "http://www.cross.bg/andreev-izborniya-obyavi-1617162.html", "text": "/КРОСС/ \"Официално приключи вторият тур на изборите у нас\" обяви пред журналисти говорителят на ЦИК Александър Андреев.Според закона изборните секции са отворени от 07:00 до 20:00 часа. \"Времето за гласуване ще бъде удължено с час на местата, където след приключването на изборния ден в 20:00 ч., все още има желаещи да упражнят правото си на вот. 128 са сигналите и жалбите, постъпили в Централната избирателна комисия към този час\", добави Андреев.", "date": "2019.11.03", "title": "ЦИК обяви край на изборния ден"}
{"url": "http://www.cross.bg/vitzeprezidentut-presechem-mozhem-1617133.html", "text": "/КРОСС/ „Резултатите от първия тур и информациите за толкова много нередности и недействителни бюлетини ме мотивираха още повече да гласувам. Дълг на всеки български гражданин е да гласува, защото само така можем да пресечем всички злоупотреби\", заяви вицепрезидентът Илияна Йотова, след като упражни правото си на глас на втория тур на местните избори в София.“Гласувах за надеждата. Гласувах за една модерна столица, за удобен и сигурен град, който предлага перспектива за развитие”, посочи вицепрезидентът.", "date": "2019.11.03", "title": "Вицепрезидентът: Само с гласуване можем да пресечем злоупотребите"}
{"url": "http://www.cross.bg/riltzi-kmet-sandanski-1617114.html", "text": "/КРОСС/ В Благоевград гласоподавателите избират кмет между Атанас Камбитов от ГЕРБ и независимият, подкрепен от БСП, Румен Томов.Изборният ден започна нормално, близо 65 000 са избирателите. В Сандански и Гърмен също избират общински кмет.Много смени бяха регистрирани в състава на секционните комисии в Благоевград и Сандански. В Благоевград от вчера до днес бяха сменени 70 членове, в Сандански - около 60, съобщава БНТ.През миналата седмица в село Рилци имаше напрежение заради това, че местни жители недоволстваха срещу гласуването на македонци с двойно гражданство.В Рилци още на първи тур си избраха кмет. Днес в селото гласуват само за общински градоначалник.\"След като са в списъците, след като им е дадено право на глас, ние какво можем да направим, след като държавата го дава това право? Ние няма и защо да гласуваме, ние си избрахме кмета, а за града не ни интересува\", коментираха местни жители.От новия кмет на селото хората очакват да направи ревизия на списъците с регистрирани в Рилци македонци с двойно гражданство.\"Да, трябва, защото някои от тях са регистрирани на къщи, на къщи, в които живеят хора, което не е много приятно, трябва да се реши този проблем. На какъв адрес ще ги пишат, да не е на къщите на хората\", коментира Мариела Тренчева. Около 70 са македонските граждани, които са включени в избирателните списъци за местните избори в Рилци, като местните казват, че македонски граждани не са виждали да живеят в селото им. По данни на ГРАО в Рилци живеят над 5000 души. Имащите право на глас на местните избори обаче са малко над 800.", "date": "2019.11.03", "title": "Поголовна подмяна на членове на СИК в Благоевград и Сандански"}
{"url": "http://www.cross.bg/noemvri-predavaneto-izbornite-1617115.html", "text": "/КРОСС/ Във връзка с провеждането на втори тур на изборите за общински съветници и кметове на 3 ноември 2019 г. се въвеждат промени в движението в София, съобщиха от Столична община.От 18.00 часа на 3 ноември 2019 г. до приключване на предаването на изборните материали ще се забрани престоят и паркирането на пътни превозни средства по бул. „Асен Йорданов“ между Площад на авиацията и бул. „Шипченски проход“.От 20.00 часа на 3 ноември 2019 г. до приключване на предаването на изборните материали ще се ограничи движението по бул. „Асен Йорданов“ между Площад на авиацията и бул. „Шипченски проход“.", "date": "2019.11.03", "title": "Променят движението в София заради балотажа"}
{"url": "http://www.cross.bg/migranti-gurtziya-kontinentalna-1617124.html", "text": "/КРОСС/ Трансферът на мигранти от претъпканите лагери на гръцките острови в Егейско море към континентална Гърция продължи през уикенда, предаде Асошиейтед прес.Вчера 415 мигранти бяха докарани с кораб на военноморските сили в пристанището Елевсина, западно от Атина. Днес по обед се очаква да пристигнат още 380 мигранти.Те живееха на остров Лесбос в лагера Мория, където има 10 000 мигранти в пространство, предназначено само за 3000.Високопоставен представител на гръцкото правителство, пожелал да остане анонимен, заяви пред АП, че правителството планира да премести 5000 мигранти на континентална Гърция в идните 15 дни. Те ще бъдат настанени в хотели, тъй като пикът на туристическия сезон е отминал.", "date": "2019.11.03", "title": "Продължава прехвърлянето на мигранти от островите на континентална Гърция"}
{"url": "http://www.cross.bg/aktivnost-nedelya-minalata-1617119.html", "text": "/КРОСС/ Според данните от екзит пол на “Галъп интернешънъл“ избирателната активност към 9.00 часа в  е 1,8%, при около 4% избирателна активност, регистрирана миналата неделя към този час.Във  избирателната активност е 2,1% при активност за отминалите в неделя избори около 3%.В  е 4,7% активността към този час, а миналата неделя е била около 4.В  избирателната активност е 1,6%, а на изборите, които се проведоха миналата неделя,  активността към този час е била около 4%.На последните местни избори през 2015 г. към 9,00 часа активността в Пловдив е била 3,17%, съобщи Юлиана Гальова от социологическата агенция. Към момента не се съобщава за проблеми.", "date": "2019.11.03", "title": "“Галъп“: По-слаба избирателна активност в София, Варна и Пловдив"}
{"url": "http://www.cross.bg/budeshte-radev-prezidentut-1617121.html", "text": "/КРОСС/ \"Гражданите нека масово да участват в тези избори, за да не допуснат купеният вот да определя тяхното бъдеще\", заяви президентът Румен Радев, след като упражни правото си на глас.Ще поканя ръководството на ЦИК, партиите, органите на реда, за да обсъдим всички пропуски в изборите и отстъплението от честността в изборния процес, добави президентът.", "date": "2019.11.03", "title": "Радев след като гласува: Не допускайте купеният вот да определя вашето бъдеще"}
{"url": "http://www.cross.bg/raboti-deteto-smurtta-1617122.html", "text": "/КРОСС/ Прокуратурата работи усилено по версия, свързана с евентуално отравяне, което в никакъв случай не може да бъде разглеждано като умишлено. Това заяви главният прокурор Сотир Цацаров във връзка със смъртта на детето в Кардам., каза Цацаров като добави, че трябва да са на 100 % сигурни, за да се твърди каквото и да е.Прокуратурата работи по всички версии. Според главния прокурор обаче, обаче евентуално би станало дума за непредпазливи действия.Все още не е ясна причината за смъртта на 9-годишото момче, както и какво е довело до състоянието на сестричките му, които са в болница. Прокуратурата в Генерал Тошево ръководи досъдебното производство по случая.", "date": "2019.11.03", "title": "Смъртта на детето в Кардам: Неумишлено отравяне е версията по която работи прокуратурата"}
{"url": "http://www.cross.bg/glasyvat-sofiya-hora-1617125.html", "text": "/КРОСС/ 97-ма секция в 73-то училище в район \"Триадица\" на столицата отвори с близо двучасово закъснение заради липса на достатъчен брой членове в комисията.Членовете, явили се на работа в изборния ден, са били само трима, а комисията може да започне работа при наличие най-малко на четирима от състава си. Това съобщи за \"Хоризонт\" председателят на ОИК - София Полина Витанова.От секционната комисия обясниха, че не е имало опашка от желаещи да гласуват и не е създадено напрежение.Всички останали секции на територията на София са отворени, изборният ден е започнал нормално, добави Полина Витанова.В  изборният ден протича нормално. Избирателните секции са отворени навреме. Първият гласоподавател е бил регистриран малко след 7.00 ч.Към 9.30 ч. по-активни са възрастните гласоподаватели, които бързат още от рано да заявят гласа си. Право на вот в район \"Лозенец\" имат общо 45 584 пълнолетни граждани. Има и такива, които на днешните избори за първи път ще пуснат бюлетина, тъй като като са навършили пълнолетие в седмицата след 27 октомври.Изборните секции в района са 80, разпределени в 8 училища и една детска градина. Има и една служебна изборна секция, разположена в голяма болница в района.Правото си на глас ще упражнят и четирима чужди граждани, тъй като отговарят на условията за уседналост, т.е. регистрирани са на адреса преди шест месеца и могат законно да гласуват. Предварително те са подали и необходимите за гласуване заявления. Сигнали за нарушения към момента няма.В , все повече хора гласуват. Дори по улиците на \"Младост\" 2 и \"Младост\" 3 вече има повече хора, предава репортер на Радио София.125 са секциите в района. Над 88 506 е броят на избирателите, които могат да упражнят правото си на вот.В първия тур активността във втория по големина район на София е била 43% или гласували са общо 38 055 души. И в \"Младост\" в ранния час гласуват повече възрастни хора, но има и млади хора. Обстановката към 9.30 ч. е нормална. Няма сигнали за изборни нередности в района. Има застъпници и наблюдатели в изборните комисии. Изборният процес протича бързо и организирано, защото процедурата е по-опростена.  ", "date": "2019.11.03", "title": "С близо двучасово закъснение отвори секция в София"}
{"url": "http://www.cross.bg/kmet-proizvodstva-obshtinata-1617120.html", "text": "/КРОСС/ Главният прокурор Сотир Цацаров потвърди, че бившият кмет на община Гърмен и бивш депутат Ахмед Башев е задържан за 24 часа при полицейска акция срещу купуването на гласове в полза на единия от кандидатите за кмет на общината.Башев, който е бил три мандата кмет на общината до 2013 г. и две години депутат, отпадна от надпреварата на 27-и октомври с трети резултат.Снощи обаче той е бил задържан и отведен в полицията. Срещу него е подаден сигнал за купуване на гласове в полза на единия от кандидатите, участващи днес на балотажа. От прокуратурата не дават повече информация. Органите на реда са сезирани и за заплахи, отправени чрез есемес към кандидат за кмет на община Гърмен и неговото семейство. В града има засилено присъствие на полиция и гранична полиция. Има и автомобил на жандармерията. Хора от общината коментираха пред БНР, че напрежението ескалира.Сотир Цацаров, който упражни правото си на глас в Пловдив, съобщи, че общо в страната са образувани 95 досъдебни производства, като 17 от тях са бързи, а 23 лица са привлечени в качеството им на обвиняеми: \"Внесени са до момента в съд 7 наказателни производства, преписките по проверки са 1317, от тях откази са 1046, 56 са пратени по компетентност на други органи, избирателните комисии разбирайте и 217 остават за работа - т.е., ако го сравним с една седмица по-рано, когато водихме същия диалог, тогава бяха образувани досъдебни производства 57 т.е. за една седмица те са нараснали с 38. Обвиняемите лица тогава бяха 10, сега са 13 повече“.", "date": "2019.11.03", "title": "Арестуваха бившия кмет на Гърмен за купуване на гласове"}
{"url": "http://www.cross.bg/zele-zdraveto-sistema-1617118.html", "text": "/КРОСС/ Киселото зеле представлява ферментирало прясно зеле. То съдържа високи нива диетични фибри, както и значително количество витамин А, витамин C, витамин К, както и витамини от B групата. В допълнение, ферментиралата форма на зелето е чудесен източник и на желязо, магнезий, мед, натрий, магнезий и калций. Консумацията на кисело зеле набавя и известно количество протеини в хранителния режим.  ", "date": "2019.11.03", "title": "Киселото зеле зарежда с енергия и подпомага храносмилането"}
{"url": "http://www.cross.bg/trump-donald-nyama-1617103.html", "text": "/КРОСС/ Президентът на САЩ Доналд Тръмп заяви, че ако го застрелят, съпругата му Мелания Тръмп няма да пророни нито една сълза.Изказвайки се на частно събитие за набиране на средства за Републиканската партия, Доналд Тръмп спомена стрелбата по републиканския конгресмен на Луизиана Стив Скалис през 2017 г.Президентът коментира, че членът на Камарата на САЩ е проявил изключителна сила и присъствие на духа.След това обясни, как същия ден е видял в болницата съпругата на ранения политик – Дженифър, която от болка буквално е изплакала очите си.Доналд Тръмп, който отбеляза, че не много съпруги биха реагирали по този начин, се пошегува и каза: ", "date": "2019.11.03", "title": "Ако ме застрелят, жена ми няма да плаче"}
{"url": "http://www.cross.bg/grad-eksploziyata-dyshi-1617104.html", "text": "/КРОСС/ Най-малко 10 души загинаха при експлозия в сирийския град Тел Абяд, съобщава Анадолската агенция.Според Хюриет ранените са откарани в болница в турския град Акчакале.Турските въоръжени сили засилиха сигурността на границата със Сирия след експлозията.В интернет се появиха видеоклипове и снимки, показващи мястото на експлозията.Жени и деца са сред загиналите, а 23 души са ранени.", "date": "2019.11.03", "title": "Най-малко 10 убити при експлозия в Сирия"}
{"url": "http://www.cross.bg/kremul-tryabvalo-ryskata-1617132.html", "text": "/КРОСС/ Не само враговете на Русия, започвайки от номадските народи и стигайки до Наполеон, но и нейните управници, неведнъж са имали планове за разгрома на всичко руско, което е било градено преди тях в огромната страна.Великата императрица на Руската империя – Екатерина II, е била истинска последователка на идеите на нейния предшественик Петър I. За тях руската архитектура и начин на живот по онова време е бил излишен и ненужен, пише \"Интересно о Москве\". Управлението им е трябвало да роди новата империя, която да заличи старите привички и архитектурни шедьоври.Младият и изключително амбициозен архитект, попил от най-добрите традиции на Франция и Италия - Василий Иванович Баженов, започнал грандиозен проект за унищожаването на Кремъл и превръщането му в най-големия дворец, който да бъде построен в изцяло европейски стил. Идеята изключително много се харесала на руската императрица с германски произход.   Новият дворец на Москва е изцяло двъхновен от вида на римския площад и храма \"Свети Петър\" във Ватикана. На мястото на кремълските стени е трябвало да се издигне 6-етажно сдание с над 600-метрова фасада, 20 000 помещения и коридори с 400-метрова дължина.След преосмислянето на проекта се стигнало до извода, че етажите е нужно да бъдат сведени до 4 на брой.Във вътрешната част на територията на Кремъл е трябвало да бъде създаден и площад с овална форма и триумфална арка, към която да водят големи централни улици.За реализацията на този проект е било нужно да се измести целият ансамбъл от съоръжения на храмове в Кремъл, но тази идея не се харесала на руската императрица и тя подложила начинанието на корекции. Дворец трябвало да има параден вход с огромни скултури откъм страната на река Москва. За тази цел е трябвало да се премахнат стените на крепостта.Изпълнението на архитектурното творение започнало през 1770 година. Част от старите строежи и дворци в Кремъл били премахнати. Строителството на мегасъоръжението започнало да уврежда близките православни храмове, но това не спряло проекта. Безумието било прекратено след започналия бунт на Емелян Пугачев и поредната война с Османската империя. Тези военни действия започнали сериозно да изтъняват държавната хазна и така през 1775 година строежът и унищожението на Кремъл били преустановени.", "date": "2019.11.03", "title": "Как Екатерина Велика почти не разруши Кремъл? "}
{"url": "http://www.cross.bg/london-egipet-tytankamon-1617109.html", "text": "/КРОСС/ Изложба със съкровища от гробницата на Тутанкамон, които са на последно световно турне, преди да се върнат завинаги в Египет, беше открита вчера в Лондон и ще продължи до трети май догодина, съобщи Ройтерс. Изложбата \"Тутанкамон, съкровищата на Златния фараон\" е подредена в галерията \"Сачи\".Посетителите ще могат да разгледат повече от 150 експоната - златни украшения, кинжали, дървен церемониален щит, гравюри, скулптури, ритуални предмети от гробницата на владетеля на Древен Египет, който е управлявал в периода от 1332 до 1323 г. пр. Хр.Лондон е третият град от общо 10-те, където се представя изложбата. Досега тя посети Париж и Лос Анджелис с голям успех.След завръщането в Египет, експонатите ще бъдат съхранявани в Големия египетски музей, който ще отвори врати догодина близо до пирамидите в Гиза.", "date": "2019.11.03", "title": "В Лондон откриха изложба със съкровища на Тутанкамон"}
{"url": "http://www.cross.bg/tripoli-nastoyavat-stranata-1617108.html", "text": "/КРОСС/ Хиляди демонстранти се събраха снощи в северния ливански град Триполи, предаде \"Франс прес\". Демонстрантите дойдоха от всички краища на страната. Те настояват за съставяне на ново ливанско правителство, в което да влизат технократи.По-рано тази седмица ливанският премиер Саад Харири обяви, че правителството му подава оставка след близо две седмици на антиправителствени протести. Президентът Мишел Аун обаче повери на Харири текущите задачи до съставянето на нов кабинет.Протестиращите в Триполи поискаха също оттеглянето на президента Аун и разпускането на парламента. Те настояват и за бързо разрешаване на икономическите проблеми на страната и казват, че протестното движение ще продължи, докато не бъдат изпълнени всички техни искания.", "date": "2019.11.03", "title": " Хиляди демонстранти се събраха в северния ливански град Триполи"}
{"url": "http://www.cross.bg/skot-redzhani-leiidi-1617110.html", "text": "/КРОСС/ След успешния си филмов дебют в \"Роди се звезда\" Лейди Гага ще влезе в ролята на съпругата на Маурицио Гучи - внукът на основателя на едноименната модна къща. Патриция Реджани излежа присъда от 18 г. за убийството на съпруга си. Режисьор на лентата ще бъде Ридли Скот, предаде \"Гардиън\".През 1995 г. Маурицио Гучи, който тогава е начело на модната къща, е застрелян от наемен убиец.Две години по-късно Патриция Реджани е арестувана, а година по-късно тя е осъдена на 29 години лишаване от свобода за ролята си в неговото убийство.Тя става известна в италианските медии като \"Черната вдовица\". Двете й дъщери твърдят, че действията й се дължат на мозъчен тумор, а през 2016 г. Реджани е освободена заради добро поведение.\"Ако можех да видя Маурицио още веднъж, щях да му кажа, че го обичам, защото той беше човекът, който значеше най-много за мен в целия ми живот\", каза през 2016 г.Реджани в интервю за \"Обзървър\". На въпрос какво смята, че би й отвърнал той, тя каза: \"Мисля, че би казал, че чувствата не са били взаимни.\"Ридли Скот ще вдъхне живот на историята за големия екран с помощта на съпругата си Джианина Скот, която изигра съпругата на героя на Ръсел Крол в \"Гладиатор\" (2000 г.). Тя също така продуцент на редица филми.За изпълнението си в мюзикъла \"Роди се звезда\" Лейди Гага получи номинация за награда водеща женска роля \"Оскар\" и отличието за най-добра песен.Последният филм на Скот беше заложническата драма \"Всичките пари на света\" с участието на Марк Уолбърг и Мишел Уилямс.Слредващият му филм ще бъде историческият трилър \"Последният дуел\" с Мат Деймън и Бен Афлек, чието действие се развива в XIV век.", "date": "2019.11.03", "title": "Лейди Гага ще влезе в ролята на \"Черната вдовица\" на Гучи във филм на Ридли Скот"}
{"url": "http://www.cross.bg/restorant-kudeto-paros-1617123.html", "text": "/КРОСС/ Представете си да се разхождате в градче, където шумът на цивилизацията е заменен от постоянното жужене на цикадите и рева на магаретата; някъде из калдъръмените улички се носи миризмата на прясно изпечено сладко от смокини, по плочите пред бяло-сините къщи на слънце се припичат безброй котки и всичко това под акомпанимента на прибоя на кристално сините води.Това е малка част от средиземноморската приказка на Парос, а летните ветрове ще ви помогнат да стигнете там, където всичко хубаво тепърва предстои.Парос е островът с най-прозрачния и нежен мрамор в света, като дори известната Венера Милоска е издялана именно от него. Не случайно отблясъците му ни следват по всички живописни площади. Там, където морето среща земята и слънцето щедро споделя топлината си през цялата година, вкусът придобива ново измерение. Соленост, ароматност, сладост изпълват сетивата, когато са комбинирани правилно, точно както местните умеят да го правят.Храната в Парос е уникална. Кухнята е средиземноморска, запазила традициите на Цикладите. Хранителните навици се определят от същите тези традиции. Плодове, зеленчуци, риба, зехтин и вино – какво по-хубаво от това? Опитайте се да замените бялото сирене в гръцката си салата с някои от местните сирена тук като купаници или ксиномизита, добавете прочутите сухари от Парос и ще бъдете щастливи.Наистина няма да сте видели острова, ако не сте ходили по измитите бели калдъръмени алеи на стария град Науса, водещи към живописното му пристанище. Запазена марка за идентичността на местното градоустройство, тези малки, подобни на лабиринт улички, са спокойни и тихи в летните утрини, но веднага щом настъпи нощта, започват да си партнират с хората и живота, отвеждайки към най-добрите ресторанти на острова.Барбароса е именно едно от тези места. Винаги съм вярвал, че ходенето на ресторант е социално преживяване и освен добрата храна, дизайнът, мястото, вибрациите на хората, които го посещават, са също от голямо значение. Всичко това го има тук. Барбароса се намира на може би най-сниманата местна локация в края на пристанището. Собственичката Евгения създава място, в което традицията се съчетава хармонично със съвременните принципи в кулинарията. Започнете пътуването с нахут с каперси, приготвен на пещ, след това поръчайте бавно варен октопод, сушен на слънце, с вино и фава (вид жълт грах), а за финал – известния тук буйабес Барбароса с миди, скариди, филе от риба и бульон от раци.Стилви е друг много добър ресторант тук. По отношение на модерния си дизайн прилича по-скоро на ресторант в Миконос и изненадва със съвременния прочит на традиционните цикладски рецепти. Това е място с висока естетика – минималистичен оазис, доминиран от белия цвят и необработената дървесина. Намира се в един от най-живописните вътрешни дворове на Науса. Името му идва от гръцката дума, която описва светенето и мигането на звездите, точно такива, каквито има в изобилие в небето над острова.Левантис е най-добрият ресторант в столицата Парикия. Повече от 50 години посреща своите клиенти, сервирайки съвременна гръцка кухня. Под сянката но 200-годишната лоза в градината традиционните ястия срещат модерните средиземноморски обрати и се чувстват прекрасно.Сипарос се намира на разкошния плаж Санта Мария и е известен освен със страхотната си храна и с невероятното си местоположение. Този елегантен морски ресторант предлага свежи средиземноморски ястия, Превърнал се е в модерна кулинарна дестинация, където всичко е прясно и сервирано по много висок стандарт.Както обичам да казвам, където и да си по света, на третия ден ти се дояжда италианска храна, затова ви представям Лоло’с. Когато през 2008 г. Стефано Джентили отваря този италиански ресторант в Антипарос, той тотално променя представата ни за обикновена пицария. Тук пиците се правят по стара римска рецепта, наречена пинса. Пинсуеле означава насилствено натискане надолу. Това е рецепта от древен Рим, при която тестото е фина амалгама от различни видове италиански брашна, смесено с екстра върджин зехтин и сол и отлежало 36 часа. Резултатите са пропорционални на броя на лодките, акостирали на марината пред ресторанта. А домашното тирамису с бишкоти и маскарпоне ще ви накара да се размечтаете.", "date": "2019.11.03", "title": "Дивният Парос (Снимки)"}
{"url": "http://www.cross.bg/sudurzhanie-krastavichka-krastavichki-1617117.html", "text": "/КРОСС/ Краставички са нискокалорични зеленчуци, които са с богато съдържание на витамин К. Консервирани са с богато съдържание на натрий, което може да допринесе за повишаване нивата на кръвното налягане. Ако не прекаляваме с консумацията им, могат да бъдат част от балансирания хранителен режим.  ", "date": "2019.11.03", "title": "Кисели краставички – какви са ползите за нашето здраве?"}
{"url": "http://www.cross.bg/koma-danailov-sustoyanieto-1617105.html", "text": "/КРОСС/ Стефан Данаилов е поставен в медикаментозна кома, съобщиха негови близки. От ВМА, където е настанен актьора отказват да дават на медиите официална информация за състоянието на актьора. Това е за последните няколко седмици.Любимият на поколения български зрители актьор бе приет във Военномедицинска академия заради течност в белите дробове.Преди време той претърпя операция на тазобедрена става, която счупи при подхлъзване. Освен това страда и от паркинсон., разказа Вежди Рашидов пред 24 часа.Председателят на парламентарната комисия за култура и медии непрекъснато е държан в течение за състоянието на своя приятел и прави всички по силите си да помогне.", "date": "2019.11.03", "title": "Стефан Данаилов е в медикаментозна кома"}
{"url": "http://www.cross.bg/zhivot-horata-nyamat-1617088.html", "text": "/КРОСС/ \"Хората, които си нямат живот, винаги трябва да се бъркат в живота на другите.\"Карлос Руис Сафон", "date": "2019.11.03", "title": "Хората, които си нямат живот"}
{"url": "http://www.cross.bg/makron-borisov-yveri-1617102.html", "text": "/КРОСС/ Френският президент Еманюел Макрон се е свързал с премиера Бойко Борисов, за да обсъдят изявлението на Макрон пред крайнодясно местно издание. Това съобщи на профила си в социалната мрежа Фейсбук премиерът.„Френският президент Еманюел Макрон се свърза с мен, за да ме увери, че изтеклата информация за изречени от него думи в интервю, не отговарят на истината. Той ме увери, че никога не е критикувал българските граждани, работници или институции. Президентът Макрон препотвърди подкрепата си към България”, пише Борисов.„Като премиер на страната няма да позволя никой да обижда нашия народ и се надявам да не се стига до такива ситуации занапред”, категоричен е той. ", "date": "2019.11.03", "title": "Борисов: Макрон ме увери, че не е критикувал българските граждани"}
{"url": "http://www.cross.bg/izbran-prezident-nezavisimost-1617093.html", "text": "/КРОСС/  - По време на второто си плаване до Америка Христофор Колумб открива остров Доминика. - В Цариград е провъзгласен \"Гюлханският хатишериф\". - Отрядите на Джузепе Гарибалди губят от френската армия Битката при Ментана и не успяват да свалят Временното правителство на папата в Рим (то пада три години по-късно). - Основан е португалският футболен отбор Академика от град Коимбра.- С подкрепата на САЩ Панама обявява независимост от Колумбия. - Балканската война: Турция се обръща към Великите сили с молба те да посредничат за преустановяването на военните действия. - Катар попада под британска протекция. - Полша обявява независимост от Русия. - Австро-Унгария напуска Тройния съюз. - Холокост: В концентрационния лагер Майданек (на територията на Полша) по време на Празника на земята (Erntefest) са разстреляни 18 400 евреи. - СССР изстрелва космическия кораб Спутник-2, на борда на който се намира кучето Лайка, първото живо същество от Земята, което излиза в орбита.- Бирманецът У Тан е избран за изпълняващ длъжността генерален секретар на ООН. - Линдън Джонсън е избран за президент на САЩ. - Ураган в Бенгалския залив отнема живота на около 1000 души. - Парламентът на Чили избира за президент социалиста Салвадор Алиенде. - Програма Маринър: НАСА изстрелва Маринър 10 към Меркурий и на 29 март 1974, той става първият космически апарат, който достига планетата. - Доминика става независима от Великобритания държава в чест на годишнината от откриването ѝ. - Федерални щати Микронезия придобиват независимост от САЩ. - По инициатива на Желю Желев софийски интелектуалци създават Клуб за подкрепа на гласността и преустройството. - ПК Екогласност внася в Народното събрание подписка срещу проекта „Рила-Места\", след шествие по улиците на София, което е първа масова демонстрация срещу комунистическата власт в България. - Демократът Бил Клинтън побеждава републиканеца Джордж Х. У. Буш и независимия кандидат Рос Перо, и е избран за президент на САЩ. - Ясер Арафат изпада в постепенно задълбочаваща се кома; умира на 11 ноември. ", "date": "2019.11.03", "title": "3 ноември в историята"}
{"url": "http://www.cross.bg/tema-gost-balotazha-1617096.html", "text": "/КРОСС/  Всичко в деня на балотажа. На живо от горещите точки с репортерите на БНТ; Александровската болница на 140 години. Разговор с доц.д-р Костадин Ангелов; Изборът между емоцията и разума: Мадлен Алгафари; Росен Карадимов и Антоанета Христова: Вотът на суверена и партията на негласуващите; Проф. Николай Овчаров, за последното си пътуване в Индия;Изборът и общественият договор. Д-р Мирослав Ненков, Милена Фучеджиева и Мария Статулова; Братя Аргирови в неделното утро; Всичко за балотажа на местните избори; Балотаж на местните избори; ", "date": "2019.11.03", "title": "Теми и гости в сутрешните блокове на телевизиите на 3 ноември"}
{"url": "http://www.cross.bg/varna-otkrit-kongresen-1617097.html", "text": "/КРОСС/От 19:00 ч. в „Сити Марк Арт Център\" в София японският Театър „Ашибуе\" представя поучителната история на „Виолончелистът Гошу\".От 10.00 ч. във Фестивален и конгресен център - Варна ще бъде открит Пътуващ салон на образованието.От 11.00 ч. в зала 1 на Фестивалния конгресен и център с концерта „Фантастични герои в музиката\" ще бъде открит петият сезон на безплатните матинета за деца.От 18.00 ч. младата изпълнителка Елена Нигохосян от Армения ще изнесе безплатен благотворителен концерт във Варна. ", "date": "2019.11.03", "title": "Предстоящи събития в страната на 3 ноември"}
{"url": "http://www.cross.bg/rodeni-na-noemvri-1617098.html", "text": "/КРОСС/ , член на УС и изпълнителен директор на банка ДСК;, председател на Надзорния съвет на \"Трейс груп холд\", председател на Български форум \"Транспортна инфраструктура\";, бивш председател на УС на Агенция \"Пътна инфраструктура\", почетен консул на Мароко в Пловдив;, писател, сценарист;, историк, бивш вицепремиер и министър на образованието;, театрален режисьор;, поетеса, бивш зам.-министър на културата;, двукратен олимпийски вицешампион по кану-каяк;, фолкпевица;, Мистър България 2009; ", "date": "2019.11.03", "title": "Родени на 3 ноември"}
{"url": "http://www.cross.bg/durzhava-siriya-islyamska-1617107.html", "text": "/КРОСС/ Над 100 години след рухването на Османската империя и 70 след краха на колониалните империи на някога великите европейски сили играта на грамадната шахматна дъска, наречена Близък изток, е като че ли по-сложна и по-объркваща от всякога.Историята - толкова мудна във времената на империите - ускорява ход във времената на размирие. Фигурите по дъската се разместват толкова бързо, че е почти невъзможно да ги проследим и оценим в реално време.Някои наблюдатели на събитията във и около Сирия може би ще се ще се изкушат да нарекат изтичащата седмица \"знаменателна\".Ако не заради Конституционния комитет, започнал работа в сряда под егидата на ООН в Женева, то заради гибелта на джихадисткия лидер Абу Бакр ал Багдади при операцията на американските командоси в Идлиб три дни по-рано.Но едва ли някой вярва, че кончината на ал Багдади ще спре „Ислямска държава“. Нито че разговорите за бъдещата сирийска конституция ще спрат Башар Асад и бунтовниците да се избиват помежду си.Асад даде ясно да се разбере, че унищожаването на последния им бастион в Идлиб, на северозапад, остава приоритет след 4 месеца ожесточени бомбардировки през пролетта и лятото.А ситуацията в Североизтока също не е спокойна, въпреки споразумението между Ердоган и Путин в Сочи от 22-ри октомври. Схватките от последните дни между протурските бунтовници и войските на Асад край Рас ал Айн изглеждат най-малкия проблем, след като вчера руснаци и турци започнаха да патрулират заедно, за да гарантират мира по турско-сирийската граница.„Вижда се, че в момента спорът е за няколко километра (край Рас ал Аин). Вижда се също така, че без руска подкрепа, армията на режима ще бъде смазана от турците. Така че можем да предположим, че ако Русия не предприеме някакви мерки за ескалация, тези сблъсъци ще стихнат. Може и да продължат, но не мащабно и едва ли ще прераснат в нещо драматично“, отбелязва Тома Пиере от Института за изследване на арабския и ислямския свят в Екс ан Прованс (IREMAM).Голямата неизвестна, която впрочем няма да бъде разкрита в Женева - е как кюрдите ще преодолеят различията си с Асад относно бъдещото устройство на Сирия.Сирийските демократични сили - доминираната от кюрдите коалиция - се съгласи да допусне сирийската армия в Кобане и Хасака, за да ги защити от турската офанзива, но отхвърли призива на Дамаск да се саморапусне и влее силите си в държавния апарат.При условие, че Доналд Тръмп изостави кюрдите, с амбициите им за самостоятелност е свършено, смятат анализатори. „Особено след като и Дамаск, и Анкара, и Москва имат мотиви да премахнат Сирийските демократични сили и свързаната с нея автономна администрация, която - в по-голямата си част - е вече вън от зоната под американска закрила“, посочва Сам Хелър от Международната кризисна група.„Разбира се, те могат да се съпротивляват и да отказват да изпълнят договореното, но ако продължат да отказват, Русия ще позволи на Турция да се справи с тях. Кюрдите нямат избор и добре съзнават това“, коментира от своя страна Фабрис Баланш от Лионския университет.Всичко това е така, ако Вашингтон наистина се е отказал от кюрдите, но сигналите, които дава, съвсем не са еднозначни, сочи Тома Пиере:„Не знаем какви са намеренията на Съединените щати. Техни войски все още оперират в кюрдските райони до границата с Ирак, но и в арабските в Дейр аз Зур. Ако останат по на север, те могат да подкрепят автономна кюрдска администрация. Ако се задържат в нефтодобивните райони на юг, тогава може би ще трябва да преустроят местната администрация, да я направят по-“арабска“.Според Сам Хелър от МКГ американците намалиха чувствително военното си присъствие в Сирия, но все още не са се отказали от целите си -- да се справят с „Ислямска държава“, да изгонят иранците и да предизвикат някаква промяна в политическото устройство на Сирия.„Трудно е да си представим как тези цели ще бъдат изпълнени. Със сигурност не бе ясно по-рано, а още повече сега, когато американците държат много по-малко козове.Изглежда сякаш самите служители, натоварени със задачата да формулират и изпълняват американската политика по отношение на Сирия, импровизират докато се опитват да превърнат изявленията на президента в Туитър и пред медиите в работеща политика“, отбелязва на свой ред Хелър.От търканията между Асад и Ердоган, от една страна, и между Асад и кюрдите, от друга, може да се възползва „Ислямска държава“.Броени дни след като загуби „халифа“ си, „Халифатът“ обяви, че си е избрал нов водач, който ще командва над 14 хиляди бойци, пръснали се из пустините на Източна Сирия и съседен Ирак.Силата на групировката е в децентрализираната ѝ организация, обяснява Фабрис Баланш:„Във всеки отделен район, където Даеш действа, има по един малък Ал Багдади, който ръководи местните терористи. Самият Ал Багдади бе просто символична фигура. Това, което правеше през последната си година, бе да праща послания към привържениците си по света, но нищо повече“.Условията, в които Даеш възникна преди години, са същите днес, ако не и по-лоши, сочи френският експерт:„Северен Ирак днес е под шиитска окупация. Същото е положението в Източна Сирия - досега местните търсиха „Ислямска държава“, когато бяха недоволни от кюрдите, а сега ще се обърнат към „Ислямска държава“, защото са недоволни от режима“.Размириците, които обхванаха Багдад и южните му провинции миналия месец, едва ли ще доведат до засилване на иракската държава и на изгледите да възстанови опустошените във войната територии, в които „Ислямска държава“ е все още силна.„Твърде рано е да мислим за такъв изход от кризата в Ирак. Исканията на демонстрантите като че ли са против почти всички политически сили в действащата система. Трудно е да си представим изосновна промяна в системата да се случи без безредици и насилие. Трудно ми е да си представя как тези събития ще се отразят на „Ислямска държава“, казва Сам Хелър.И все пак, на джихадистите им трябва време, за да се възстановят от погрома, който претърпяха през 2017-та година, сочи Тома Пиере:„Стратегията на „Ислямска държава“ е дългосрочна. Тя трябва да възстанови организационните си мрежи, човешките си ресурси. Така че на първо време ще се придържа към партизанска тактика. Ще разширява операциите си постепенно, но това ще отнеме доста време.Ще мирува ли още дълго „Ислямска държава“? Ще се примирят ли кюрдите със загубите си? Ще останат ли американците още дълго в Сирия?След всички усложнения, предизвикани от бежанската вълна през 2015-та година, всички тези въпроси би трябвало да тревожат европейските политици в момента.Сепнати от турската военна операция, някои от тях се опитаха да тласнат Европа към пряка намеса в сирийските дела. Но инициативата на германския министър на отбраната за разполагане на международни сили източно от Ефрат бе бламирана от германския министър на външните работи. А и наблюдателите са на едно мнение -- инициативата на Анегрет Крамп-Каренбауер миналия месец идва твърде късно. Не европейците, а Башар Асад и Владимир Путин ще пазят кюрдите.Тома Пиере: „В цяла Европа имаше реакции на симпатии към кюрдите. Политиците искаха да направят нещо по въпроса. Но основното кюрдско население, което беше застрашено от тази операция - хората в Рас ал Аин, вече напусна града. И вече не са в обсега на турската армия.„Миналата година, когато Доналд Тръмп предупреди европейците, че Съединените щати смятат да напуснат Сирия, Германия отказа да изпрати свои войници. Отказа! Великобритания и Франция пък увеличиха контингентите си, но не с много. Тогава Франция имаше 400 войници в района, а днес има 50. Така че, идеята за мироопазваща сила е добра, но е твърде закъсняла. Днес вече не е реалистична“, отбелязва Баланш, а според Тома Пиере днес „сини каски“ биха били от по-голяма полза в сирийския Северозапад, но: „Те ще бъдат притиснати от режима, защото режимът ще каже, че това е сирийска земя и е негово право да я завземе. По същата причина и Русия няма да допусне разполагане на сини каски. И трето - голяма част от Идлиб е под властта на Хаят Тахрир ал Шам. Тази организация е в черния списък на терористите. Ще бъде наистина трудно сини каски да действат в Идлиб.И тук, според Сам Хелър, решаващата дума не е на Европа:„Събитията в Идлиб зависят от договореностите между Турция и Русия. От усета на Москва за това какво би било поносимо за турските й контрагенти“.В края на август турският президент летя до Москва, за да издейства от Путин прекратяване на последната засега офанзива на режима в Идлиб. Новата, според Тома Пиере, вече е реалност: „Струва ми се, че офанзивата вече е в ход. В планините на Латакия вече се водят боеве. Следващата голяма цел на режима е Марат ал Нуман. Това е голям град, разположен на ключовата магистрала между Хама и Алепо. Твърде вероятно е да стане мишена на режима и руснаците в близките седмици.Все още е рано за мащабно настъпление на Северозапад -- сирийската армия няма сили за това, преди да се утвърди в кюрдските територии на изток, смята Фабрис Баланш.„Но след 3 или 6 месеца, когато сирийската армия се укрепи в Североизтока, ще видим силна офанзива в Идлиб. И, разбира се, в Идлиб имаме към 2 и половина милиона души, повечето от които вече са бягали от Асад (пир Алепо и Дамаск) и не искат да живеят под негова власт. Те ще поискат да преминат в Турция, но Турция не ги иска“, изтъква Баланш.Както сочи Сам Хелър, 9-дневната турска операция миналия месец успя в това да разбие 5-годишното партньорство на Съединените щати с кюрдите. Но Турция остава уязвима срещу нова бежанска вълна. И „Извор на мира“ не намали съществено този проблем пред Ердоган, въпреки ограничените териториални придобивки между сирийските градове Тал Абияд и Рас ал Айн.Фабрис Баланш: „Това са само 3 хиляди квадратни километра -- недостатъчно да заселиш 1 милион, камо ли 2 милиона души. Освен това трябва да имаме предвид, че това е беден район, с незначителни водни ресурси и без градска инфраструктура -- Тал Абияд имаше 20 хиляди жители, а Рас ал Айн - 40 хиляди. Но вместо кюрдите от някои квартали на тези два града и от селата, които са опразнени днес, е напълно възможно да се настанят 100 хиляди души от Идлиб, включително джихадистки семейства.50 процента от кюрдите от Африн днес са извън областта. На тяхно място - в собствените им села и къщи - се настаниха араби от Идлиб и околностите на Дамаск. Анкара искаше да стори същото в Кобане и Камишли на Североизток. Но не можа, защото настъплението ѝ беше спряно от Русия със споразумението от 22-ри октомври“.Тома Пиере: „Турците може би се надяваха да вземат и Тал Рифат и Манбидж - два града с предимно арабско население под кюрдски контрол - с намерението да заселят бежанци там. Особено жителите на Тал Рифат, които го напуснаха при кюрдското настъпление преди 3 години. Това навярно бе една от целите на офанзивата, които не бяха изпълнени“.Така, след третата си военна операция на сирийска земя от 2016-та година до днес, Турция остава зависима от Русия за сигурността по южните си граници.Европа показа за пореден път безсилието си, а Америка - че силата без мяра и преценка е нищо. Според Фабрис Баланш краят на американската интервенция в сирийския конфликт е въпрос на време:„Днес сигурността на американските войски в Източна Сирия вече не е даденост.Кюрдите са им ядосани, защото бяха предадени от Вашингтон.Американските войници са лесна мишена за всеки който иска смъртта им - за „Ислямска държава“, за иранските милиции. И предполагам, че ако не се изнесат от Сирия в близките седмици, Русия или Иран ще позволят на терористите да ги атакуват.А Доналд Тръмп няма да иска американски войници да умират по време на предизборната му кампания.Приемем ли тези разсъждения за верни, американците скоро ще отстъпят на Асад ключовите в икономическо и политическо отношение петролни ресурси в Дейр аз Зур.Досега Дамаск бе зависим от танкерите, пращани от Иран - като този, който бе задържан за известно време в Гибралтар това лято. Но когато сирийската армия овладее тези ресурси, режимът ще стане по-независим и по-силен“, отбелязва Баланш.А това означава, че в обозримо бъдеще ще трябва да разчитаме не на друг, а на Асад, да се бори с „Ислямска държава“. В това поне, смята Сам Хелър, можем да разчитаме на него:„Сирийското правителство начело с Башар Асад със сигурност държи твърдо на Източна Сирия и на това да смаже „Ислямска държава“.Дамаск има сериозен опит в контролирането на територии и население, включително и с отвратителни способи. И може да използва същите способи, за да изкорени джихадистите. Дамаск обаче няма техническите способности на американската коалиция.От тази гледна точка, борбата на Асад с „Ислямска държава“ няма да е лесна. *Източник: ", "date": "2019.11.03", "title": "Турската офанзива приключи, но следващата битка за Сирия е на прага"}
{"url": "http://www.cross.bg/lyuis-bagata-zagybi-1617113.html", "text": "/КРОСС/ Американският президент Доналд Тръмп присъства снощи на битката между българския ММА боец Благой Иванов – Багата. Нашенецът загуби от Дерек Люис пред публиката в препълнената зала Медисън Скуеър Гардън.Тръмп дойде в залата, която реагира бурно на появата му. Част от хората го аплодираха, докато другата половина на залата започна да го освирква. На което американския президент не реагира по никакъв начин, освен с наслада да изгледа ММА битките.На няколко пъти родният боец бе на ръба да приключи опонента му, но единствено физическата сила на Люис го спаси.В нея Благой Иванов-Багата загуби драматично от Дерик Люис след три гладиаторски рунда със съдийско решение, което не бе единодушно, а още по-малко - безспорно.Това бе голяма битка, а първите отзиви на експертите зад Океана са, че мачът е бил зрелище, което си е заслужавало.На картите на тримата рефери пишеше: 30-27 за Люис, 28-29 за Иванов, 29-28 за Люис. Така Багата вече има три загуби при 18 победи в UFC и засега остава на осма позиция в ранглистатаТова бе първа победа за Люис в последните три двубоя. Той прекъсна победната серия на българина, който бе на крачка от Топ 5 в тежката категория и евентуален сблъсък за претендентското място в дивизията. \n\t\t\t\t\t ", "date": "2019.11.03", "title": "Тръмп на мача на Багата в Медисън Скеуър Гардън (Видео) (Снимки)"}
{"url": "http://www.cross.bg/kmet-balotazh-izbori-1617100.html", "text": "/КРОСС/ В 196 общини ще се произвежда втори тур на местните избори – в 105 общини ще има вот за кмет на община, в 18 града, които са областни центрове, ще има балотаж. В 441 кметства ще има избори за кмет на кметство, и в 31 района ще има втори тур за кмет на райони. В три кметства на балотаж ще се явят трима кандидати, тъй като вторият и третият са получили равен брой действителни гласове на първи тур. Това са кметствата Климентово, Радиново и Александрово. Ако двама кандидати получат равен брой действителни гласове и на балотажа, тогава се насрочват нови избори.В столицата ще бъдат разкрити 1609 секции, от които 13 подвижни, всички те са разположени на 283 изборни места. На територията на София ще има една общинска избирателна комисия, която в изборния ден ще работи в зала „Арена-Армеец“.Атанас Камбитов,  и Румен Томов, подкрепен от .Иван Портних се изправя пред Костадин Костадинов от  – Огнян Ценков, Цветан Ценков, . Йордан Йорданов, Надежда Димитрова Петкова,  Корнелия Маринова, Радина Банкова,  Тодор Попов,  срещу Благо Солов,  Вяра Церовска от   и Станислав Владимиров, . Георг Леонидов Спартански,  срещу Мирослав Петров,  Здравко Димитров, Славчо Атанасов, .Денчо Бояджиев,  и Валентин Василев, . Пенчо Милков,  срещу Диана Иванова, . Юлиян Найденов, Момчил Неков,  Стефан Радев, Кольо Милев,  Николай МелемовСтефан Сабрутев,  Дарин Димитров, Хамди Илиязов,  Любомир Христов, Венцислав Венков,  Валентин Ревански, Катя Георгиева,  На втория кръг от изборите в бюлетината отново ще има квадратче „не подкрепям никого“, което се счита за действителен глас за избирателите. То обаче няма да повлияе на резултата на всеки от кандидатите, тъй като там определящи са само действителните гласове за него.", "date": "2019.11.03", "title": "Втори тур на местните избори"}
{"url": "http://www.cross.bg/telegraf-vodeshti-zaglaviya-1617099.html", "text": "/КРОСС/  - Абу Даби може да купи летище, пристанище и земи в България; - Махаме печките на твърдо гориво до пет години; - Гласуваме днес само за кметове; - Откриха надпис на 100 години под кралски трон; - Актьорът Асен Блатечки: Говоря с децата си като с възрастни, не им забранявам нищо; ", "date": "2019.11.03", "title": "Преглед на печата за 3 ноември"}
{"url": "http://www.cross.bg/vyatura-kilometra-frantziya-1617111.html", "text": "/КРОСС/ Силни ветрове бушуват в части на Англия, където заради бурята бяха отменени пътуванията на кораби по фериботната връзка между британското пристанище Дувър и френското пристанище Кале, предаде Асошиейтед прес.Стихията вече отне живота на една жена на около 60 години, която почина, след като повалено от вятъра дърво падна върху колата й в Дорсет, на 193 километра югозападно от Лондон.На места поривите на вятъра достигнаха 130 километра в час. Издадено е предупреждение и за проливни дъждове. На много места има паднали дървета, които са блокирали някои железопътни линии.Франция също се готви за приближаването на бурята откъм запад, като френски метеоролози са я нарекли Амели, предадоха световните агенции.Тревога е издадена за над дузина департамента на Атлантическото крайбрежие и в Централна Франция. Очаква се бурята Амели да връхлети френската територия днес сутринта и да причини високи вълни. Метеоролози прогнозират пориви на вятъра от 130 километра в час.Бури и дъждове през миналия месец нанесоха щети и предизвикаха хаос в трафика в Южна Франция, припомнят агенциите.", "date": "2019.11.03", "title": "Буря във Великобритания отне живота на един човек (Снимки)"}
{"url": "http://www.cross.bg/velikobritaniya-brexit-dzhonsun-1617116.html", "text": "/КРОСС/ Поредното отлагане на раздялата между Великобритания и Европейския съюз (ЕС) и продължаващата несигурност около процеса и бъдещето на Кралството вадят на показ най-лошото от британския характер, пише Bloomberg в свой анализ.По-рано полицейският ръководител на Северна Ирландия предупреди за възможни публични безредици заради недоволство от страна на лоялистите, които приемат предоговореното споразумение между премиера Борис Джонсън и ЕС като отслабване на севеноирландските връзки с останалата част на Великобритания.Великобритания, разбира се, не е страна на насилието. През годините тя е магнит за редица имигранти именно заради репутацията си на толерантно място. Сега обаче в Кралството доминира грозната страна. Три години след референдума за Brexit във Великобритания риториката умишлено става все по-конфронтационна. Джонсън, който по-рано заяви, че предпочита да „бъде мъртъв в някоя канавка“, отколкото да поиска отлагане на крайния срок за Brexit след 31 октомври, обвинява парламента заради приемането на закон, който го принуди да пише на Брюксел с молба за отсрочка на процеса.Подкрепящата Brexit преса рутинно обявява законодателите и съдиите в Кралството за предатели, докато Ирландия концентрира британския гняв заради влиянието си в процеса.Прити Пател, представител на Консерваторите, отрече изказването си пред вестник, че заплахата от недостиг на храна в случай на Brexit без сделка би могла да насърчи Ирландия да се подчини на Великобритания. Пател заяви, че е цитирана извън контекста, като малко по-късно получи длъжността на министър на вътрешните работи в кабинета на Джонсън.Според Даян Пъркис, професор в Оксфорд, с преследването на Brexit Великобритания „разрушава международната си репутация“, а на правителството сега се гледа по начина, по който „неговите колонии винаги са гледали“.„Навсякъде, където Великобритания е управлявала, има разбирането колко трудно е да се преговаря с Кралството, колко трудно е да бъдеш чут и колко арогантни и жестоки стават британците, когато се опиташ“, добавя тя.Какъв имидж Великобритания ще гради след Brexit остава отворен въпрос. По време на кампанията за референдума през 2016 г. Джонсън призова гласоподавателите да подкрепят Brexit, цитирайки реч на Уинстън Чърчил.„Да приключим Brexit” сега е рефренът на Джонсън. И докато премиерът се бори за подкрепа на предсрочните избори, може би той трябва да си припомни съдбата на неговия кумир – през 1945 г., въпреки ключовата си роля във Втората световна война, Чърчил пада от власт.", "date": "2019.11.03", "title": "Brexit извади наяве най-тъмната страна на Великобритания"}
{"url": "http://www.cross.bg/akepsima-aiital-iiosif-1617091.html", "text": "/КРОСС/ Светите свещеномъченици Акепсима, Йосиф и Айтал станали жертва на гонението при цар Сапор (IV век), който издал указ да бъдат издирвани и наказвани със смърт християнските свещенослужители, ако откажат да пренесат жертва на персийските божества.Св. Акепсима бил епископ, св. Йосиф - презвитер, а св. Айтал - дякон.Пръв пострадал св. Акепсима. Бил на 80-годишна възраст, когато го заловили и изправили на съд. Той отказал да се отрече от вярата си. Предали го на изтезания. Акепсима понасял с търпение ужасните мъчения. Мъчителят се надсмивал над него, като казвал: \"Къде е твоят Бог? Защо не ти помага и не те избави от ръцете ми?\" - Моят Бог е тук и навсякъде – отговорил мъченикът – и Той е силен да ме изтръгне от ръката ти. Но аз не желая да ме избави от мъченията, а да ми дарува твърдост, да ги изтърпя докрай.След като изтърпял разни страдания, Акепсима бил затворен в тъмница, където на другия ден довели и други двама свещенослужители – престарелия Йосиф и младия дякон Айтал. И двамата били ревностни разпространители на Христовата вяра.Като се уверил в непреклонността на мъчениците, съдията ги хвърлил в тъмница, където в продължение на три години били подлагани на много мъчения. На християните било забранено да ги посещават, да им носят храна и да проявяват грижи за тях.Когато след три години отново ги изправили пред съда и те отказали да изпълнят царската заповед, св. Акепсима бил осъден на посичане с меч, а свещеникът и дяконът били отведени в друг град и затворени в тъмница.Една християнка срещу пари получила разрешение да влиза в тъмницата и да им превързва раните. С каквото могла тя била на тяхна услуга.Като гледала техните изтерзани тела, тя плачела, а светите мъченици я успокоявали с думите: \"Твоите грижи за нас, сестро, са приятни на Бога, и ние ти благодарим, но недей да ни оплакваш. Да страдаш за Бога е блаженство.\"Съдията след дългите мъчения издал заповед мъчениците да бъдат убити с камъни. На мястото, където бил убит дякон Айтал, израснало дърво, което имало лечебни плодове. Мнозина от вярващите виждали на същото място небесна светлина и ангели да възпяват Бога, Който прославя своите светци.", "date": "2019.11.03", "title": "Св. свещеномъченици Акепсима, Йосиф и Айтал"}
{"url": "http://www.cross.bg/kmet-kmetove-raiiona-1617106.html", "text": "/КРОСС/ На днешния балотаж в страната избираме 97 кметове на общини, 377 кметове на кметства и 31 районни кмета. Избраните на първи тур кметове на общини са 168. От тях девет са кметове на областни градове. На територията на Столичната община, гражданите избират кмет на града, районен кмет, а на места и кметове на кметства.В 22 от 24 района на София се провежда избор за районен кмет. На първия тур на местните избори бяха избрани кметовете на Банкя и Кремиковци, в останалите 22 района на балотаж избират районен кмет. В селата на територията на Столичната община, днес жителите избират кмет на кметство в 8 от 32 кметства. На първия тур през миналата неделя бяха избрани 24 кметове на кметства.София е разделена на 24 района, в някои от които населението е над 100 хил. души и въпреки числеността, която е много по-голяма от много български градове, районният кмет няма собствен бюджет. В правомощията му влиза изпълнението на бюджета на общината в частта му за района.Освен това районният кмет отговаря за стопанисването на определени от Столичния общински съвет обекти на общинската собственост и изпълнява функции, възложени му от кмета на общината. Кметът на района може да участва в заседанията на Столичния общински съвет с право на съвещателен глас. Той се изслушва задължително при обсъждане на въпроси, отнасящи се за съответния район.До влизането в сила на новия изборен кодекс през 2014 г., районните кметове се назначаваха от кмета на общината. През 2015 г. започна и избирането им пряко от гражданите на съответните райони. Районните кметове са с ограничени възможности за самостоятелни решения, тъй като не са самостоятелни юридически лица. Кметът на града упълномощава районния кмет за сключването на договори.Гласоподавателите в столицата са 1 030 215, по избирателен списък. Под чертата са вписани 8 557 души. 444 000 е броят на гражданите, които са гласували на изборите миналата неделя.", "date": "2019.11.03", "title": "В 22 от 24 района на София се провежда избор за районен кмет"}
{"url": "http://www.cross.bg/ymeren-dyha-mesta-1617101.html", "text": "/КРОСС/ Днес ще преобладава облачно време. Почти без валежи. Временни разкъсвания и намаления на облачността ще има след обяд в източната половина от страната. Такава е прогнозата за времето на Националния институт по метеорология и хидрология. Ще духа умерен вятър от юг-югозапад и с него затоплянето ще продължи.Атмосферното налягане ще се понижи и ще е по-ниско от средното за месеца.По  ще преобладава слънчево време, преди обяд на места с намалена видимост. Ще духа слаб до умерен южен вятър. Максимални температури 17-19°. Температурата на морската вода е 17°. Вълнението на морето ще е 1-2 бала.Над  облачността ще е значителна. Временни разкъсвания и намаления до предимно слънчево ще има след обяд в масивите от Централна България. Почти без валежи. Ще духа умерен до силен югозападен вятър и с него затоплянето ще продължи. Максималната температура на височина 1200 метра ще е около 14°, на 2000 метра – около 7°.В  повишението на температурите ще продължи. Ще духа умерен, в Източна България и на места северно от планините силен югозападен вятър; там дневните температури ще достигнат до 25-27°, в останалите райони ще са между 15-20°. Облачността ще е разкъсана, по-значителна след обяд над югозападните райони, през нощта срещу вторник – над югоизточните. На места там ще превали, а вятърът за кратко ще отслабне и ще се смени със западен.Във вятърът отново ще стане от юг-югозапад, а облачността ще намалее, в по-голямата част от страната до слънчево време. Остава топло.", "date": "2019.11.03", "title": "Времето днес ще продължи да се затопля"}
