{"url": "http://www.cross.bg/tysk-donald-suvet-1611751.html", "text": "/КРОСС/ „Започващата днес среща на върха на Г-7 ще бъде тежко изпитание за единството и солидарността след една година, през която лидерите на богатите страни се затрудниха да намерят общ език\", заяви председателят на Европейския съвет Доналд Туск, цитиран от Ройтерс. На брифинг с журналисти във френския град Биариц, където ще се състои срещата, Туск предупреди също, че търговските войни между седемте страни от групата ще накърнят още повече доверието помежду им.Той отбеляза, че американският президент Доналд Тръмп използва митата като политически инструмент, който може да представлява опасност за целия свят. Туск подчерта, че ЕС ще бъде „лоялен\" на Франция, ако САЩ наложат мита на френските вина в отговор на новия данък за дигиталните компании, допълни ДПА. „Ако САЩ наложат мита на Франция, ЕС ще отговори подобаващо\", каза председателят на Европейския съвет. Туск заяви също така, че ще търси всякакви форми за сътрудничество с Лондон, но няма да сътрудничи за осъществяване на Брекзит без споразумение.Председателят на Европейския съвет Доналд Туск каза още, че предпочита да бъде поканена Украйна, а не Русия, на следващата среща на върха на Г-7, тъй като той е против връщането на Москва в групата. Русия бе отстранена от Г-8, след като анексира Крим от Украйна през 2014 година. Доналд Тръмп предложи Москва да се завърне. ", "date": "2019.08.24", "title": "Туск: Срещата на Г-7 ще е тежко изпитание за единството и солидарността на групата"}
{"url": "http://www.cross.bg/vsichki-naprezhenie-makron-1611750.html", "text": "/КРОСС/ Френският президент Еманюел Макрон заяви на срещата от високо равнище между лидерите на страните от формата Г-7, че „търговското напрежение е лошо за всички\", след като президентът на САЩ наложи нови мита върху китайски стоки и заплаши, че ще направи същото с  в страната, предава AFP.Макрон заяви още, че неговата цел е „да убеди всички партньори, че търговското напрежение е вредно за всички\" и обеща да работи по „възстановяването\" на глобалната икономика. ", "date": "2019.08.24", "title": "Макрон: \"Търговското напрежение\" е лошо за всички"}
{"url": "http://www.cross.bg/avtomobila-skorost-maiika-1611754.html", "text": "/КРОСС/ Германче на 8 години, което в началото на седмицата подкара автомобила на майка си на магистрала, повтори номера, като вдигна още по-висока скорост - 180 км/ч, предаде БТА.Момчето е взело ключовете от автомобила към полунощ и е тръгнало по магистралата от Зост към Дортмунд, който е на около 50 км. Друг шофьор съобщил на полицията, че дете кара с висока скорост в града, като \"червените светофари и пътните знаци никак не го интересуват\".Докато полицаите търсели автомобила, момчето излязло от града и се блъснало в камион на паркинг. Ранени няма, но колата е в окаяно състояние. При предишното бягство на момчето сигнал подаде майка му. Тогаво то се беше стреснало от развитата скорост и спря на паркинг. Майка му обясни, че то редовно кара картинг и преди време е шофирало лек автомобил в частна собственост. ", "date": "2019.08.24", "title": "8-годишно дете вдигна 180 км/ч на магистрала с колата на майка си"}
{"url": "http://www.cross.bg/georgi-kirkov-chasa-1611739.html", "text": "/КРОСС/ Градската организация на БСП в София и общински съветници от групата на социалистите в СОС ще отбележат 100-годишнината от смъртта на Георги Кирков-Майстора в неделя, 25-ти август.В 10,00 часа заместник-председателят на БСП - София проф. Ваня Добрева, заедно с районни председатели и членове и симпатизанти на социалистическата партия и на делото на Георги Кирков, ще поднесат цветя на гроба му в Централните софийски гробища, парцел 10.В 11,00 часа пред паметника на Георги Кирков на Женския пазар (на ъгъла на бул. \"Стефан Стамболов\" и ул. \"Лозенград\") годишнината ще бъде отбелязана с кратка официална програма, на която водещ ще бъде общинският съветник от групата на БСП в СОС и председател на районната организация на социалистите във \"Възраждане\" Иван Таков, а след това ще бъдат поднесени цветя. ", "date": "2019.08.24", "title": "БСП-София ще отбележи утре 100-годишнината от смъртта на Георги Кирков"}
{"url": "http://www.cross.bg/lindzi-dzhursi-subun-1611740.html", "text": "/КРОСС/ Олимпийската шампионка в алпийските ски Линдзи Вон е сгодена и върви към втори брак в живота си. Гардът на отбора от НХЛ Ню Джърси Девилс Пи Кей Събън обяви техния годеж в статия в списание Вог.\"Още от самото начало на нашата връзка знаех, че е различен. Но аз бях омъжена преди и поради тази причина не се решавах на такава стъпка. Доста се колебаех, а и през цялото това време не мислех, че ще намеря правилният човек\", разказва Линдзи Вон.\"Но след няколко месеца познанство и срещи, разбрах: това е човекът, с който искам да бъда. Той ме прави толкова щастлива, позитивна и енергична\", допълни 34-годишната звезда в ските.30-годишният Събън това лято смени отборите, след като Нешвил го пратиха в Ню Джърси, предава БНР.Той е направил предложението миналия месец, когато е поднесъл на любимата си камък с изумруден пръстен в дома на двойката в Лос Анджелис. Според Vogue, с изумруд на пръстена, тъй като зеленото е любимият цвят на Вон и това е нейният камък според зодиака. ", "date": "2019.08.24", "title": "Линдзи Вон отново е сгодена"}
{"url": "http://www.cross.bg/vreme-korabut-yspya-1611744.html", "text": "/КРОСС/ Космическият кораб \"Союз МС-14\" с първия човекоподобен робот Фьодор не успя да се скачи с Международната космическа станция (МКС) в определеното време - 8:30 часа време, предаде БТА.Корабът се приближи до станцията и му оставаха 96 м до скачването, но после започна да се отдалечава и сега се намира на 280 м от МКС.Сега специалистите решават дали да се направи втори опит. Според НАСА става въпрос за проблем в системата за автоматично скачване. ", "date": "2019.08.24", "title": "Корабът с робота Фьодор не успя да се скачи с МКС"}
{"url": "http://www.cross.bg/blagoevgrad-ploshtadki-detskite-1611741.html", "text": "/КРОСС/ Общинските власти започват поетапно премахване от пясъчниците на детските площадки в Благоевград, съобщава БНТ.Мярката идва след оплаквания от родители, че тези места са потенциален източник на зарази, защото в тях често има изпражнения от кучета и котки, а в същото време пясъкът не се почиства или подменя редовно.На мястото на премахнатите пясъчници ще бъдат монтирани други съоръжения за игра.Лекари съветват след игра в пясъка ръцете на децата да се мият, за да се избегнат зарази.Община Благоевград апелира собствениците на домашни любимци да не допускат животните около и в детските площадки. ", "date": "2019.08.24", "title": "Премахват пясъчниците от детските площадки в Благоевград"}
{"url": "http://www.cross.bg/radev-rymen-shipka-1611737.html", "text": "/КРОСС/ Споменът за подвизите на героите на Шипка няма да изтлее. Това каза президентът Румен Радев послучай 142-рата годишнина от Шипченската епопея, предаде  Агенция „Фокус\". Румен Радев поздрави гвардейците по случай честването на 142-рата годишнина от Шипченската епопея.„В жарките дни на август 1877 година съдбата на българския народ бе на кръстопът. Надеждата за свобода изгрява с обявяването на Руско-турската война\", каза Радев.Той добави, че днес паметникът на връх Шипка е българският храм на свободата. „Това е така, защото той е съграден с кръвта на българските опълченци и руските войни, които не отстъпиха нито крачка назад\", заяви президентът. По думите му паметникът днес е сборен пункт на хиляди родолюбиви българи, които с признателност и благодарност ще поменат безсмъртните.„Преди 85 години народната признателност израсна във величествения Паметник на свободата. Бронзовият лъв продължава да бди в сърцето на родината като страж на свободна България, като символ на държавността и духа, обединяващ българите от всички краища на родните земи\", каза Румен Радев и добави, че трябва да помним миналото си.", "date": "2019.08.24", "title": "Президентът: Споменът за подвизите на героите на Шипка няма да изтлее"}
{"url": "http://www.cross.bg/gori-smetishteto-na-velingrad-1611743.html", "text": "/КРОСС/ Голям пожар обхвана сметището на Велинград. Стихията е  трудна за овладяване, а зрители на Нова сигнализираха, че неприятната миризма се усеща в града.Екипи на Пожарната и оператора на сметището се борят с пламъците, но са затруднени заради наслоените отпадъци, които са с височина около 20 метра. Огнеборците са успели да предотвратят разрастване на пожара в горските масиви.Очаква се мобилна станция да започне замерване на чистотата на въздуха, но според властите няма място за притеснение. Община Велинград е на финала на дългата процедура за рекултивиране на сметището, като в  кратък срок очаква и финансирането да бъде осигурено.  ", "date": "2019.08.24", "title": "Гори сметището на Велинград"}
{"url": "http://www.cross.bg/irak-severen-tyrtziya-1611742.html", "text": "/КРОСС/ Министерството на отбраната на Турция съобщи, че започва в Северен Ирак военна операция „Нокът-3\" (Claw-3), насочена срещу терористичната Кюрдска работническа партия, предаде БГНЕС.\"Тя има за цел осигуряване на  безопасността на границата и унищожаването на пещери и скривалища, в които се укриват терористите в Северен Ирак\", се казва в изявление на министерството.Първата операция с това име имаше за цел да предотврати проникване на терористи от ПКК от Хакурк в Северен Ирак на турска територия. В своята над 30-годишна кампания срещу Турция обявената за терористична Кюрдска работническа партия е причинила смъртта на близо 40 000 души. ", "date": "2019.08.24", "title": "Турция започва военна операция в Северен Ирак"}
{"url": "http://www.cross.bg/beshe-prokyratyrata-velosipeda-1611745.html", "text": "/КРОСС/ Мъж беше убит посред бял ден с изстрел в главата от колоездач на улица в Берлин, съобщиха полицията и прокуратурата, цитирани от ДПА и БТА.От службата на градската прокуратура посочиха, че има арестуван във връзка с престъплението. Полицейски водолази откриха оръжието на убийството - пистолет, и велосипеда на извършителя в река Шпрее, близо до местопрестъплението.Очевидец разказа за всекидневника \"Берлинер моргенпост\", че инцидентът изглеждал като \"екзекуция\": убиецът се приближил към жертвата отзад и я застрелял в тила от няколко метра разстояние. Извършителят стрелял още веднъж в тялото на вече падналия на земята човек и се отдалечил с велосипеда си.Говорител на прокуратурата не потвърди, но и не отрече подробностите около убийството.Престъплението беше извършено в берлинския квартал Моабит, край централния парк Тийргартен. Самоличността на убития засега не е известна. ", "date": "2019.08.24", "title": "Мъж беше застрелян посред бял ден в главата"}
{"url": "http://www.cross.bg/ministur-predsedatelya-glava-radev-1611747.html", "text": "/КРОСС/ Шипка не е мястото да коментирам интригите на министър-председателя, защото тук възкръсва България, която неговото управление закотви на дъното на Европа. Това заяви днес държавният глава Румен Радев на връх Шипка пред журналисти, след като участва в тържественото отбелязване на 142 години от шипченските боеве, съобщиха от Прессекретариата на държавния глава. Президентът беше помолен да коментира вчерашните твърдения на министър-председателя за причините за освобождаването на началника на НСО ген. Данчо Дяков.„Скандалите са в правителството, те са много и унищожителни\", добави президентът.Запитан дали ще иска консултации за назначаването на новия началник на КПКОНПИ, след като досегашният беше изпратен на дипломатическа служба, Румен Радев напомни, че назначението на Пламен Георгиев за консул е изцяло решение и отговорност на министър-председателя. „Него трябва да питате какви са вътрешнополитическите и личните мотиви и как те кореспондират с интересите на българската дипломация и на българите зад граница, както и кое налага на министър-председателя да крие толкова далеч г-н Георгиев\", коментира още държавният глава. ", "date": "2019.08.24", "title": "Радев: Скандалите в правителството са унищожителни"}
{"url": "http://www.cross.bg/porezna-rana-shiyata-1611746.html", "text": "/КРОСС/ 18-годишен младеж е настанен в хирургията на МБАЛ-Благоевград с порезна рана на шията след скандал на излизане от дискотека, сервитьорка също пострада, предаде БГНЕС.Сигналът е получен към 5.30 часа. В нощния клуб е станало спречкване между две компании, на младежа е нанесена порезна рана в областта на шията със счупена бутилка. Засегнато е и ухото му, пострадалият бе настанен в хирургия, за да бъдат зашити раните му.Също в центъра на града, но в заведение за хранене тази сутрин е пострадала и сервитьорка, която е с порезна рана на крака, след като клиент я задявал по време на работа. Нападателят е задържан, и двата инцидента се изясняват от полицията. ", "date": "2019.08.24", "title": "Две кланета в Благоевград тази нощ"}
{"url": "http://www.cross.bg/svobodno-bratstvo-dnes-1611748.html", "text": "/КРОСС/ Днес отбелязваме 142 години от Шипченската епопея. Тя е най-ярък пример за родолюбие и братство\", коментира от връх Шипка лидерът на БСП Корнелия Нинова.\"Руско-турската освободителна война  взе много скъпи жертви. Смелостта им никога няма да се забрави. Днес сме признателни към тях, но и длъжни. Да защитаваме истината за българската история. Да мислим свободно, да говорим свободно, да живеем свободно. Да пазим свободата на България\", допълни тя. ", "date": "2019.08.24", "title": "Корнелия Нинова: Шипченската епопея е ярък пример за родолюбие и братство"}
{"url": "http://www.cross.bg/samoletite-sy-borisov-1611749.html", "text": "/КРОСС/ Правителството изпълни своя ангажимент и осигури 82,510 милиона лева на Министерство на отбраната за самолетите. Това написа министър-председателят Бойко Борисов на страницата си във „Фейсбук\".„Посетих авиобаза \"Безмер\", където се запознах със състоянието на самолетите Су-25. Бях информиран, че военното министерство вече е превело сумата на фирмата, която ще извърши ремонта на Су-25. Очаквам в кратки срокове компетентните органи да подготвят самолетите за транспортиране и ремонтът да започне. Това ще позволи възстановяване на летателната годност на самолетите Су-25 и запазване на придобитите отбранителни способности в периода до придобиване на новия тип боен самолет\", допълва още министър-председателят.", "date": "2019.08.24", "title": "Борисов във Фейсбук: Правителството осигури 82,510 милиона лева на МО за самолетите"}
{"url": "http://www.cross.bg/raketite-koreya-bili-1611727.html", "text": "/КРОСС/ Северна Корея изстреля днес две ракети в морето край източния си бряг, съобщи южнокорейската агенция Йонхап, която цитира южнокорейския генерален щаб, предаде Ройтерс.Южнокорейските военни съобщиха, че ракетите са били изстреляни тази сутрин от района Сондок в провинция Южен Хамгьон.Президентът на Южна Корея е свикал спешно заседание на националния съвет за сигурност. Изстрелването на ракетите е било регистрирано и от японската брегова охрана. Никоя от тях не паднала на японска територия, нито в рамките на икономическата зона на страната, се посочва в изявление на Токио.Японската страна предполага, че ракетите са били балистични. ", "date": "2019.08.24", "title": "Северна Корея изстреля две ракети в морето"}
{"url": "http://www.cross.bg/fitch-reiiting-sredno-1611728.html", "text": "/КРОСС/ Международната рейтингова агенция Fitch Ratings потвърди дългосрочния кредитен рейтинг на България в чуждестранна и местна валута ‘BBB'. Перспективата остава положителна.Оценката за кредитния рейтинг е подкрепена от стабилните външни и публични финанси, благонадеждната политика за постепенно присъединяване към членство в еврозоната и перспективите за устойчив растеж. Агенцията счита, че българските власти и европейските партньори следват заявената готовност за финализиране на процеса по присъединяване към ВМII и банковия съюз. Според анализаторите това ще се случи до края на 2019 г., а приемането на еврото - най-рано през януари 2023 г. Fitch прогнозира реалното нарастване на БВП да възлезе на средно 3.3 % в периода 2019-2021 г., което е в съответствие с медианата за групата страни, оценени с ‘ВBB'. През първата половина на 2019 г. икономическият растеж надхвърли очакванията, главно поради по-значителното от предвиденото възстановяване на износа.Частното потребление остава стабилно, подкрепено от повишението на заплатите. Динамиката на растежа обаче се очаква да се забави в краткосрочен план, поради предизвикателствата по линия на външната среда, произтичащи от слабата икономическа перспектива на ключови търговски партньори. От друга страна, продължаващите постъпления на средства по фондовете на ЕС ще послужат като буфер при неблагоприятно икономическо развитие.Агенцията отбелязва също, че България се характеризира със стабилни показатели на външните финанси и очаква страната да продължи да реализира излишъци по текущата сметка, равняващи се на средно 3.3 % от БВП в периода 2019-2021 г. Това, в комбинация със силните капиталови трансфери, свързани със средствата от ЕС, ще доведе до по-нататъшно подобряване на позицията на страната на нетен външен кредитор.Благоприятната макроикономическа среда и провежданите благоразумни политики продължават да подкрепят силната фискална позиция, като Fitch прогнозира бюджетен излишък в размер на 0.2 % от БВП, средно за периода 2019-2021 г. Фискалните рискове са ограничени, вследствие на поддържането на фискална предпазливост, високи буфери и ниските и намаляващите равнища на задлъжнялост. Fitch прогнозира дългът на сектор „държавно управление\" да спадне до 17.9 % от БВП през 2021 г. спрямо средно равнище от 39.4 % за страните със сходен рейтинг.Според Агенцията банковият сектор остава стабилен, подкрепен от адекватна капитализация и силна ликвидност, в комбинация с продължаващо подобрение в качеството на активите (делът на необслужваните кредити намалява до 7.7 % през първото тримесечие на 2019 г., което е най-ниското ниво за последното десетилетие).Факторите, които биха могли, поотделно или заедно, да доведат до повишаване на рейтинга са напредъкът по присъединяването към еврозоната, увеличаване на потенциалния растеж и продължаващото подобряване на външните и бюджетните баланси.Основните фактори, които биха могли, поотделно или заедно, да доведат до понижаване на рейтинга са възобновяване на външни дисбаланси и/или влошаване на конкурентоспособността, както и рязкото нарастване на държавния дълг, в резултат от разхлабване на фискалната позиция или материализиране на условните задължения. ", "date": "2019.08.24", "title": "Fitch Ratings потвърди кредитния рейтинг на България ‘BBB’ с положителна перспектива"}
{"url": "http://www.cross.bg/shinikova-shema-izabella-1611729.html", "text": "/КРОСС/ Изабелла Шиникова остана на крачка от класиране за основната схема на Откритото първенство на САЩ.Българката отстъпи с 1-6, 3-6 на румънката Ана Богдан за 54 минути игра. Шиникова загуби първите пет гейма в мача, а след това и първата част с 1-6. Във втория сет Изабелла отново допусна три пробива и така великолепното и представяне на турнира приключи, съобщи Българската федерация по тенис.Шиникова постигна две впечатляващи трисетови победи в квалификациите над Саша Викъри и Аранча Рус. Така българката не успя за първи път в кариерата си ще се класира за основна схема на турнир от Големия шлем. ", "date": "2019.08.24", "title": "Румънка спря Шиникова на US Open"}
{"url": "http://www.cross.bg/trump-danutzi-frantziya-1611730.html", "text": "/КРОСС/ Президентът на САЩ Доналд Тръмп отново заплаши, че може да бъдат наложени данъци върху вносните френски вина, което „все още не е било наблюдавано във Франция\".В средата на юли френският парламент прие закон за данъка върху услугите за големи цифрови компании като Amazon, Apple, Facebook и Google. Тръмп каза, че може да наложи данък върху френското вино като отговор.\"Не ми харесва, че Франция започва да облага с данъци нашите компании. Това е много нечестно. И ако го направят, ние ще обложим с данъци, каквито не са виждали, техните вина.\", каза Тръмп пред репортери преди да замине за летището за срещата на върха на Г-7 във Франция.В същото време президентът призна, че не е голям фен на тези компании, защото \"те бяха и остават противници на републиканците\".След приключване на въпроса за данъците Тръмп подчерта, че има „добри отношения\" с френския президент Макрон. ", "date": "2019.08.24", "title": "Тръмп заплаши френските вина с „безпрецедентни“ данъци"}
{"url": "http://www.cross.bg/sudebno-ideyata-dzhambazki-1611731.html", "text": "/КРОСС/ Сексуалните насилници трябва да минат през медицинско третиране, което да ги направи безопасни.Тази позиция изрази евродепутатът Ангел Джамбазки пред Нова тeлевизия за идеята на ВМРО за химическа кастрация. Иначе той е категоричен привърженик на смъртното наказания. По мнението му обществото не приемало тази идея. Също така насилниците трябва да получават доживотен затвор без замяна. Това не е изборна тема, това е всекидневие, отсече евродепутатът.Съкратеното съдебно следствие трябва да отпадне, е мнението му. За мен не са важни правата на престъпника, заяви Джамбазки. За мен е важно никога повече да не е на улицата, допълни той.Адвокат Ивета Анадолска е категорична, че химическата кастрация не е решение. Тя няма да постигне търсения ефект, смята тя. Кастрацията намалява действието на тестостерона, но няма да промени психиката на престъпника. Анадолска приема идеята да отпадне съкратеното съдебно следствие за някои престъпления. Тя е против решаващата роля да е на прокурора за съкратеното съдебно следствие. \"Защо отгледахме тези зверове?\", пита адвокатът.Сексологът Румен Бостанджиев изтъкна, че идеята за химическа кастрация звучи сталинистки. Трябва да имаме предвид генезата на такъв тип прояви, обясни специалистът.Трябва да се мисли системно и в превантивен план. Идеята за кастрацията в предизборна ситуация печели привърженици, по думите му. Кастрацията едва ли ще промени нещо в този род насилници, според Бостанджиев. Той дори предположи, че насилствено кастрираните насилници ще станат още по-агресивни.Повод за искането му е убийството на 7-годишно дете, което е било насилено в Сливенско навръх Голяма Богородица. За случая е обвинен Мартин Трифонов, който направи пълни самопризнания.Мартин Трифонов е обвинен в убийство, блудство и изнасилване. Той бе в болница под засилена полицейска охрана, след като след няколкочасови преследвания и оказване на съпротива беше настигнат и прострелян от полицията. ", "date": "2019.08.24", "title": "Джамбазки твърдо за смъртното наказание"}
{"url": "http://www.cross.bg/pozharite-amazonka-braziliya-1611732.html", "text": "/КРОСС/ Бразилският президент Жаир Балсонаро изпрати армията да помага в за справяне с рекордния брой горски пожари в Амазонка, съобщи BBC.С Указ, издаден от президента Жаир Болсонаро, се разрешава изпращането на войници в природни резервати, коренни земи и гранични райони в региона. Решението бе взето след интензивен натиск от европейските лидери.По думите на Болсонаро пожарите \"не могат да бъдат използвани като претекст\" за наказателни санкции.Изказването му е след като Франция и Ирландия заявиха, че няма да ратифицират огромна търговска сделка с държави от Южна Америка, освен ако Бразилия не направи повече за справяне с взривовете в Амазонка.Смята се, че много от пожарите са започнали умишлено, като подозрението пада върху земеделските стопани, които могат да се възползват, като разполагат с повече налична земя.Президентът на Бразилия подкрепа разчистването на районите на Амазонка за селско стопанство или добив. Той не приема критики от експерти и кампании, според които, неговата администрация е дала зелена светлина за унищожаване на тропическите гори. ", "date": "2019.08.24", "title": "Армията се включи в потушаване на пожарите в Амазония"}
{"url": "http://www.cross.bg/kostinbrod-momenta-niva-1611733.html", "text": "/КРОСС/ При проведена на 23 август специализирана полицейска операция на служители от отдел „Криминална полиция\" на ГДНП и техни колеги от ОДМВР-София, в гориста местност до Костинброд, е разкрита нива за отглеждане на канабис. На място, в момента на полагане на грижи за растенията, са установени и задържани двама мъже - на 45 и 49 години, и двамата жители на община Костинброд, неизвестни до момента на органите на МВР. Установено е, че в нивата са се отглеждали 125 растения в напреднал етап на развитие, готови за беритба, открити са и пособия за отглеждането им - бидони с вода за напояване, торове и препарати.При последвали процесуално-следствени действия в дома на 45-годишния криминалистите открили над 200 грама суха маса (марихуана).По случая е образувано досъдебно производство по чл. 354 в, ал.1 от НК, работата по документирането му продължава под ръководството на Окръжната прокуратура- София. 45-годишният е задържан с прокурорско постановление за срок до 72 часа, а на 49-годишният е наложена мярка \"Парична гаранция\".  ", "date": "2019.08.24", "title": "Разкриха нива за отглеждане на канабис"}
{"url": "http://www.cross.bg/zavoda-otpadutzi-razreshitelno-1611736.html", "text": "/КРОСС/ Налага се промяна на комплексното разрешително на завода за отпадъци край Шишманци, заяви екоминистърът Нено Димов. По думите му ще бъдат определени санкции за неизпълнение на досегашното разрешително. Разпоредена е проверка на Регионалната екоинспекция, за да се установи как е упражняван контрол.Над 200 души, които протестираха тази сутрин пред входа на завода край Шишманци влязоха в предприятието. Заедно с министъра на околната среда и водите Нено Димов те видяха инсталация за сепариране на отпадъците, а пътят, по който минават камионите беше току що измит, информират от БНР.Хората в региона недоволстват от постоянната миризма и от честите запалвания. От ръководството на предприятието увериха, че са предприели всички мерки срещу пожари. Има видеонаблюдение, четири коли, подсигурена е вода и достатъчно количество материал за запръстяване.\"В момента комплексното разрешително разрешава три варианта - да се сепарира, да се компостира и да се депонира. Първите два ще останат и едва след тях ще бъде допуснато само на останалите фракции, които не могат да се сепарират или компостират, да бъдат депонирани. Т.е. от три възможности ще станат - задължително сепариране, задължително компостиране и едва тогава остатъкът депониране\", заяви Димов.По думите му за противопожарната безопасност, това което е в нашите правомощия ние сме разпоредили вече да има много по-големи запаси от пръст и да има много по-сериозно запръстяване.Според него макар и не на 100%, но заводът има капацитет да изпълнява функциите си и след промяна на комплексното разрешително заводът трябва да може да изпълнява всичките си задължения.По-рано през деня протестиращи блокираха пътя за Белозем и имаше колони от автомобили и в двете посоки. Движението вече е нормализирано. Жителите на региона се надяват политиците да изпълнят обещанията си за чиста околна среда.Недоволството на хората от няколкото населени места в близост до завода за отпадъци ескалира след пламналия пожар на сметището в началото на миналата седмица и задимяване на района в продължение на няколко дни.По думите на протестиращи сметището всяка година се пали. Това не е завод за преработка на отпадъци, това е едно обикновено сметище, което дори и като сметище не се експлоатира по коректния начин, коментират жителите.В понеделник в общината от гражданска група внесоха искане за провеждането на референдум за бъдещето на завода за отпадъци.Отделно кметът на Раковски Павел Гуджеров изпрати до премиера Бойко Борисов писмо, придружено от протестна подписка, подкрепена от близо 2 300 души. В него се призовава за спешни мерки от страна на институциите, за да няма повече подобни инциденти.\"Този завод, ако не може да работи както трябва, не трябва да работи въобще\", категоричен е кметът Гуджеров. ", "date": "2019.08.24", "title": "Променят разрешителното на завода за боклук край Шишманци"}
{"url": "http://www.cross.bg/snimki-grad-tzentrove-1611734.html", "text": "/КРОСС/  Над 50 снимки на проекти, допринасящи за модернизирането и подобряването на градската среда, са получени за 20 дни в Министерството на регионалното развитие и благоустройството (МРРБ) в рамките на инициативата „Покажи как обновяваме родното ти място\". Тя започна на 4 август и е част от образователно-патриотичната кампания на регионалното министерство „Моят град е моята крепост\", която стимулира популяризиране на проектите, с които се обновяват големите общински центрове и обекти на културната, туристическата, образователната, социалната, здравната и пътна инфраструктура.Към момента най-активни са гражданите на Враца, Стара Загора, Пловдив, Монтана, Добрич и Петрич, от които населени места са получени най-много снимки.  Преобладават кадрите на обновените паркове, площади, санирани блокове, както и реновирани училища и детски градини.Идеята е гражданите да покажат с фотоси как се развиват градовете с инвестициите по Оперативна програма „Региони в растеж\" 2014-2020 г., както и с предходните проекти, реализирани по ръководените от МРРБ европрограми.  Така всеки има възможност да подкрепи родния си град, като покаже обновени паркове и площади, междублокови пространства, детски градини, училища, жилищни и обществени сгради, спортни площадки и центрове, рехабилитирани пътища, културни и туристически обекти, реновирани здравни заведения, обществен транспорт и внедрени интелигентни решения за управление на населените места.Инициативата продължава до 30 септември. Снимките за участие в конкурса се изпращат на имейлpress@mrrb.government.bg.Най-добрите кадри и посланията към тях ще бъдат включени в календар за 2020 г., предвидени са и атрактивни награди.  Задължително е при изпращането им да бъдат посочени име и адрес на автора, телефон, възраст, както и описание на мястото, където е направена снимката и мнение защо този обект Ви впечатлява. ", "date": "2019.08.24", "title": "Над 50 снимки по кампанията на МРРБ „Моят град е моята крепост“"}
{"url": "http://www.cross.bg/merkel-sreshtata-temi-1611735.html", "text": "/КРОСС/ Участниците в срещата от високо равнище на Г-7 във френския град Биариц ще обсъждат теми, свързани с отношенията с Русия, конфликта в Украйна, ситуацията в Сирия и Либия, както и пожарите в бразилската част на Амазония. Това заяви германският канцлер Ангела Меркел в седмичния си подкаст, публикуван на уебсайта на правителството, предава агенция TACC.\"Такава среща предоставя възможност да се обсъдят какви външнополитически проблеми трябва да бъдат решени. Тук, разбира се, ще обсъдим темата за Украйна, ще говорим за отношенията с Русия, ще се заемем със ситуацията в Сирия и Либия, която е много несигурна и ще задълбочим още повече нашето партньорство с Африка\", заяви Меркел.\"Да говорим един с друг е много по-добре, отколкото да говорим един за друг, а Г-7 е чудесна възможност (затова)\", подчерта канцлерът.Според Меркел една от централните теми на срещата на върха ще бъде въпросът за измененията в климата.\"Ние сме силно шокирани от ужасните пожари в Амазония\", каза тя, като заяви, че на срещата ще се обсъжда каква подкрепа и помощ може да бъде оказана в борбата срещу бедствието. Целта е „да се изпрати ясен сигнал, че трябва да се направи всичко възможно, за да се спрат пожарите\",подчерта канцлерът.„Еманюел Макрон е прав, къщата ни гори и не можем да мълчим\", добави тя.Наред с другите теми на срещата, Меркел назова и другите теми, които ще се обсъждат. Това ще бъдат равенството между половете, по-специално по отношение на заплатите, здравословните проблеми и подобряването на ситуацията в африканските страни.\"Само ако Африка се развива добре, светът може да се развива добре\", завършва Меркел. ", "date": "2019.08.24", "title": "Меркел за темите на Г-7: Амазония, Русия, Украйна, Сирия и Либия са на дневен ред"}
{"url": "http://www.cross.bg/mesta-arsenal-oruzheiiniya-1611717.html", "text": "/КРОСС/ Запали се сметище на територията на оръжейния завод „Арсенал\" в Казанлък. Огънят е локализиран, останали са тлеещи места, но няма опасност за производството, работниците и близките населени места, потвърдиха от предприятието, цитирани от БНР.Сигналът за пожара в „Арсенал\" е подаден снощи около 21 часа. Пушекът е забелязан от живеещи в съседното село Бузовград. Запалили са се битови отпадъци и стари парцали, използвани в производството, които се складирали на определеното място. Веднага е реагирал екип на ведомствената пожарна. В гасенето се е включил и противопожарен автомобил от Казанлък.Сметището се намира далеч от производствените цехове и няма опасност от взрив или за работниците. Огънят вече е загасен, но на места още тлее, затова две пожарни ще останат да дежурят през цялата нощ, информираха от предприятието. Работата в завода не е преустановяване. Причината за пожара тепърва ще се установяваСметището се намира в самия край на оръжейния комплекс. Няма замърсяване на въздуха, не са горели и опасни материали, обясниха от „Арсенал\". ", "date": "2019.08.24", "title": "Запали се сметище на оръжейния завод \"Арсенал\""}
{"url": "http://www.cross.bg/posoka-otvoreno-gurtziya-1611718.html", "text": "/КРОСС/ Платното от магистрала „Струма\" в посока Гърция е отворено за движение. Участъкът при 62-рия километър  пострада при пожар заради складирани отпадъци под моста.Съоръжението беше затворено от съображения за сигурност. След обследване на устойчивостта на пътя властите решиха да пуснат трафика, макар и само в едната посока, за да облекчат придвижването в последните дни на август.Така днес отворено ще бъде платното в посока Кулата, а утре - в посока София. Щетите след пожара са сериозни. Очаква се възстановяването да отнеме няколко месеца и близо 2 милиона лева. ", "date": "2019.08.24", "title": "Отвориха \"Струма\" в посока Гърция"}
{"url": "http://www.cross.bg/ilinoiis-zabolyavaniyata-vaping-1611720.html", "text": "/КРОСС/ Пациент е починал след развитие на тежко респираторно заболяване, дължащо се на употреба на електронна цигара, съобщи БГНЕС.Здравната агенция на щата Илинойс заяви, че починалият е на възраст между 17 и 38 години. Това се случва на фона на епидемия от болести в САЩ, която служителите свързват с използването на електронни цигари.Центровете за контрол и превенция на заболяванията съобщиха в сряда за 149 души в цялата страна, които са се разболели от vaping. \"Тежестта на заболяванията, които хората изпитват, е тревожно и трябва да кажем открито, че използването на електронни цигари и vaping може да бъде опасно.\", казва директорът на отдела за обществено здраве в Илинойс д-р Нгози Езике в изявление.Той добави, че служители от центровете за контрол и превенция на заболяванията на САЩ (CDC) са пристигнали в Илинойс, за да помогнат в разследването на смъртта на пациента, както и в разследването на 22 случая на белодробни заболявания, свързани с vaping в щата. Засегнатите са имали симптоми, включително кашлица, задух и умора, както и някои случаи на повръщане и диария. ", "date": "2019.08.24", "title": "Пациент почина след употреба на електронна цигара в САЩ"}
{"url": "http://www.cross.bg/pozharut-veriga-iskame-1611719.html", "text": "/КРОСС/ Стотици жители на Шишманци, Белозем, Болярино и община Раковски блокираха с жива верига пътя, който води до завода за преработка на битови отпадъци. Намерението им е да спрат движението на камионите, които извозват боклуци до депото.Въпреки че пожарът е потушен от седмица, напрежението в района не стихва. Протестиращите очакват на място да дойде и екоминистърът Нено Димов. „Исканията са ни за по-чист въздух. Искаме, ако  заводът не затвори, поне да има някаква промяна и това, което се случи преди дни, да не се случва повече\", сподели участничка в протеста.„Ние не искаме затваряне на този завод. Искаме той да работи правилно\", обясни млада жена, която също е недоволна от случващото се.Според друг протестиращ пожарът е бил умишлен. ", "date": "2019.08.24", "title": "Жива верига блокира пътя към завода в Шишманци"}
{"url": "http://www.cross.bg/trotoara-dvama-dypnitza-1611721.html", "text": "/КРОСС/ Лек автомобил се качи на тротоара в Дупница, уби един човек и рани други двама, предаде БГНЕС.Инцидентът станал около 21.30 часа снощи пред заведение на ул. \"Георги Икономов\". Автомобилът се движил по улицата в посока жп-гарата, след кръстовище, се спуска по наклона, отклонява се надясно и се врязва в масите на заведението. Там на тротоара имало трима души. При инцидента е загинал около 70-годишен мъж. Жена е със счупен таз, а младеж е получил фрактура на крака.Водачът на возилото, причинило пътното произшествие, е задържан. Той е професионален шофьор. Огледът на местопроизшествието от следствена група на РУ-Дупница приключи в полунощ, през това време районът бе отцепен от 4 патрулки. ", "date": "2019.08.24", "title": "Автомобил се вряза в заведение в Дупница, уби посетител и рани двама"}
{"url": "http://www.cross.bg/repyblikata-prohoda-shipka-1611723.html", "text": "/КРОСС/ Проходът Шипка ще бъде затворен за транзитно преминаващи превозни средства за 12 часа в събота, когато ще се състои Националното честване на годишнината от Шипченската епопея, предаде БГНЕС. Ограничението ще важи за времето от 8 часа сутринта до 20 ч. за пътя Габрово - Шипка - Казанлък в двете посоки. През прохода Шипка ще бъдат пропускани само автобуси и автомобили с участници в тържествата и гости, както и организираният междуградски транспорт. Транзитният трафик ще се пренасочва през Прохода на Републиката. За пътуващите от Северна към Южна България - от Русе и Велико Търново през Дебелец - Прохода на Републиката - Гурково за Казанлък, Стара Загора и Бургас. По същия маршрут ще се пренасочват преминаващите в обратната посока. Локалният трафик и идващите от запад превозни средства ще бъдат пренасочвани по маршрута: Габрово - Трявна - с. Белица - с. Вонеща вода - Прохода на Републиката и обратно. В област Стара Загора движението на МПС ще се пренасочва към Прохода на Републиката по следния маршрут: Калофер - Казанлък - Гурково - Велико Търново и обратно. Пренасочването ще става при пътен възел „Мъглиж\" (връзката на път I-5 с I-6).", "date": "2019.08.24", "title": "Проходът Шипка е затворен до обяд"}
{"url": "http://www.cross.bg/slunchevo-ymeren-vyatur-1611724.html", "text": "/КРОСС/ Днес ще е предимно слънчево, около и след обяд в низините - горещо.  В следобедните часове над планините и планинските райони ще има временни увеличения на облачността и на отделни места ще превали и прегърми. Ще духа слаб, в Северна и Източна България умерен вятър от изток-североизток. Максималните температури ще са между 32° и 37°.По Черноморието ще е предимно слънчево. Ще духа умерен вятър от изток-североизток. Максимални температури на въздуха между 29° и 32°. Температурата на морската вода е 26-27°. Вълнението на морето ще е 2-3 бала.В планините ще е слънчево, след обяд ще има временни увеличения на облачността и на отделни места ще превали и прегърми. Ще духа слаб до умерен вятър от изток-югоизток. Максималната температура на височина 1200 метра ще е около 23°, на 2000 метра - около 16°. ", "date": "2019.08.24", "title": "Гореща събота, дъжд и гръмотевици се очакват в планините"}
{"url": "http://www.cross.bg/kilometra-opashkata-blizo-1611722.html", "text": "/КРОСС/ Близо 9 километра е опашката от автомобили на „Дунав мост 2\". Ситуацията е изключително тежка. Причината - монтиране на датчици за радиоактивност от страна на румънците. Само един коридор работи в посока северната ни съседка.„Чакаме вече два часа. Няма надежда да преминем границата днес. Вероятно това ще стане утре сутринта\", коментира блокиран в опашката шофьор на тир пред NOVA.Негов колега сподели, че има хора, които чакат над 10 часа. Водачите на товарните возила са категорични, че трябва да се измисли някакъв алтернативен начин за преминаване, за да се избегнат такива ситуации. Според тях случващото се е нелогично. ", "date": "2019.08.24", "title": "Близо 9 километра опашка от автомобили на „Дунав мост 2”"}
{"url": "http://www.cross.bg/dnes-poreditza-stachni-1611726.html", "text": "/КРОСС/ Министерство на външните работи предупреждава за обявена в испанската преса поредица от стачки в транспортния сектор на страната, вследствие на които се очакват затруднения при масовото завръщане от отпуските на почиващите през август.За днес са планирани стачни действия на служителите на паспортния контрол на летището в Палма де Майорка.Вестник El Mundo отбелязва, че на тези дати по принцип се обслужват пътници, пристигащи от Обединеното кралство, България и Румъния.За днес и утре са предвидени стачни действия и на летище „Прат\" - Барселона на наземния персонал на авиокомпания Iberia.В случай на нужда българските граждани могат да се свържат с посолството на България в Мадрид на телефони: +34 913455761 и в извън работно време на номер: + 34 913 456 651. ", "date": "2019.08.24", "title": "МвНР предупреждава за обявена поредица от стачки в транспортния сектор в Испания"}
{"url": "http://www.cross.bg/putnitzi-kryiz-hilyadi-1611725.html", "text": "/КРОСС/ През последните 5 години у нас не е реализиран нито един морски круиз от двете ни пристанища Варна и Бургас, показват данни на Евростат за тенденциите при развитието на този вид морски туризъм в страните на ЕС през миналата година. Северната ни съседка Румъния също няма реализиран нито един круиз от свое пристанище през миналата година.Единственият морски круиз, тръгнал от пристанище Варна, е бил през далечната 2013 г., сочи европейската статистика.През миналата година броят на пътниците, които са пътували с морски круиз от страна на ЕС до различни дестинации достига 7 милиона души, като надминава рекорд от 6,9 млн. през 2012 г., сочат данните на Евростат.Най-много пътници /около 85 на сто от всички пътували/ са започнали своя круиз в една от петте страни на ЕС, като лидерството за най-много туристи на круизни кораби се държи от Италия - близо 2 млн. души са тръгнали на път от пристанища в Италия. Следват: Испания - 1,5 млн. пътници, Германия - 1,1 млн. пътници, Великобритания - 1 млн. пътници и Белгия - 500 хиляди пътници. Най-много пътници са потеглили на круизни пътешествия от две европейски пристанища, които държат лидерството при този вид туризъм: Саутхемтън, Великобритания - над 830 хиляди пътници, и Барселона, Испания - 720 хиляди пътници. При съседите ни безспорен лидер в круизните пътувания е Гърция с над 220 хиляди пътници от пристанища на южната ни съседка. Броят на круизните пътувания от Турция бележи спад: от 250 000 пътници през 2013 г. - до около 60 000 през м.г. и то предимно с дестинации в Средиземно море. Морските круизни пътувания, обхванати от тази статистика, са тези, при които пътниците са снабдени със собствени каюти и развлечения на борда. Пътниците на фериботи или на еднодневни екскурзии с кораб не са включени в изследването, уточнява Евростат. ", "date": "2019.08.24", "title": "Евростат: 5 години без нито един круиз от Бургас и Варна"}
{"url": "http://www.cross.bg/apostol-valaam-gospod-1611703.html", "text": "/КРОСС/ Свети Евтихий е причислен също и към числото на малките апостоли и се нарича апостол, въпреки че не влиза в числото на седемдесетте; той е удостоен с това име, защото се потрудил с най-старшите апостоли, благовестейки името на нашия Господ Иисус Христос, а също и защото бил поставен от тях за епископ за служение на словото и за принасяне на безкръвната жертва, и накрая, защото обиколил много страни с проповед за Христовото име не само с другите апостоли, но и сам. Впрочем, той не проповядвал сам Евангелието, тъй като винаги имал за свой спътник ангел Божий, който го подкрепял и му предсказвал всичко, което щяло да се случи с него. Този Христов апостол навсякъде понасял с търпение и затварянето в тъмници, и побоищата, страдайки мъжествено за своя Господ.Веднъж, когато свети Евтихий бил затворен в тъмница и измъчван дълго време от глад, Бог му изпратил хляб от небето; този хляб бил донесен от невидима ръка; като изял хляба, Христовият апостол дотолкова се укрепил, че счел за нищожни всички мъчения, на които го предавали.Друг път, когато бил окачен гол на едно дърво за мъчения и бил разкъсван с железни остриета, заедно с кръвта от чистото му тяло изтекло и благовонно миро и изпълнило въздуха с благоухание.След това, когато хвърлили светия апостол в буен огън, внезапно се чул гръм от небето, излял се проливен дъжд с град и загасил огъня, а светецът останал жив и невредим и прославил Господа.Светецът бил хвърлен на зверовете, за да го разкъсат, но щом го видели, те станали кротки като овце. Но най-чудно било това, че лъвът, пуснат срещу него, проговорил с човешки глас, прославил величието на нашия Господ и Спасител Иисус Христос и много изумил и дори довел в ужас всички, които наблюдавали зрелището.Но какво чудно има в това? Нима Този, Който в древността могъл да отвори устата на Валаамовата ослица (виж Числ. 22:28-31), не би могъл и сега да отвори устата на лъва, за да проговори на човешки език, за изобличение и посрамване на нечестивите и за прослава на всемогъщата Си сила? Един и Същ Господ присъствал и чудотворил и тук, и там.* Валаам, син Веоров, бил пророк от град Петор, при река Ефрат, близо до Харан, в Месопотамия. За него се носела мълва, че когото той благослови, ще бъде благословен, и когото прокълне, ще бъде проклет (Числ. 22:6.) Когато израилтяните, след като победили аморейските царе, тръгнали по-нататък и спрели в Моавската равнина, при Иордан, срещу Иерихон, моавитският цар Валак и мадиамските старейшини, изплашени от победите на израилтяните, се съгласили да повикат при себе си Валаам, за да прокълне израилтяните. Три пъти Валак определял място за това на различни височини (езически капища) и три пъти вразуменият от Бога Валаам вместо проклятия произнасял благословения, които завършил със славно пророчество за Месия. Ослицата на Валаам му попречила да тръгне и да извърши лошо дело - проклятие на израилтяните, а когато той почнал да я бие, принуждавайки я да тръгне, тя му продумала с човешки глас. Това събитие се има предвид в житието (ср. Числ. 22, 23.). Бел.ред.За края на подвига на светия апостол е известно, че той бил доведен вързан от Ефес в родния си град Севастопол и там загинал. Службата, написана за него в Минея, споменава за начина на смъртта му: с меч била отсечена неговата честна глава, която Бог увенчал с благолепния венец на победата.** Свети апостол Евтихий загинал в края на I или в началото на II век. Бел.ред.© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.Източник: Православието ", "date": "2019.08.24", "title": "Св. свщмчк Евтих. Св. мчк Татион. Св. Козма Етолийски"}
{"url": "http://www.cross.bg/bivsh-ministur-prof-1611707.html", "text": "/КРОСС/ Проф. д-р дм Виктор Златков, ректор на Медицински университет - СофияПроф. д-р Георги Фотев, социолог, бивш министър на културатаИван Петков, посланик в МакедонияПавел Колев, зам. изпълнителен директор на БФСРади Найденов, дипломат, бивш министър на външните работиСилвия Рангелова-Сунгарска, актрисаАнтоанета Френкева - плувкиняКостадин Филипов - журналистРалф Петров - журналист ", "date": "2019.08.24", "title": "Родени на 24 август"}
{"url": "http://www.cross.bg/bulgariya-stava-frantziya-1611705.html", "text": "/КРОСС/ 79 г. - Изригва вулканът Везувий; градовете Помпей, Херкулан и Стабий са погребани под вулканична пепел и хиляди хора загиват. (някои учени смятат, че това става на 24 октомври)410 г. - Аларих I крал на вестготи превзема и ограбва три дена Рим.1185 г. - Солун е нападнат, ограбен, а голяма част от жителите му са избити от сицилиански нормани.1215 г. - Папа Инокентий III обявява Магна харта за невалидна.1349 г. - 6 хиляди евреи са убити в Майнц след обвинението, че са болни от чума.1456 г. - Приключва отпечатването на Библията на Гутенберг.1572 г. - Вартоломеева нощ: През нощта на празника на св. Вартоломей във Франция започва масово избиване на хугеноти (френски протестанти).1690 г. - Основан е град Калкута в Индия.1886 г. - Съставено е дванадесетото правителство на Княжество България, начело с Петко Каравелов.1891 г. - Томас Едисон патентова кинокамерата.1912 г. - Аляска става територия на САЩ.1931 г. - Франция и СССР подписват договор за ненападение.1944 г. - България във Втората световна война: Правителството на България издава нареждане войските на Нацистка Германия да напуснат територията на страната; в съответствие с нареждането започва обезоръжаване на германските войници и до 7 септември е отнето оръжието на 15 000 от тях.1944 г. - Партизанско движение в България: Рило-Пиринския партизански отряд провежда Жабокрекската бойна операция.1949 г. - Влиза в сила договорът, с който се учредява НАТО.1954 г. - Президентът на САЩ Дуайт Айзенхауер подписва закон, забраняващ комунистическата партия.1966 г. - В СССР е изстрелян космическия апарат Луна 11.1968 г. - Франция взривява първата си водородна бомба в операция Операция Канопус и така става петата термоядрена сила в света.1969 г. - Открит е курортният комплекс Албена.1971 г. - Pink Floyd изпълняват най-известния си концерт на развалините на амфитеатъра в Помпей, като с това отбелязват 1892-ата годишнина от изчезването на града.1981 г. - Марк Дейвид Чапман е осъден на доживотен затвор без право на замяна през първите 20 години за убийството на Джон Ленън.1991 г. - Михаил Горбачов подава оставка, като водач на Комунистическата партия на Съветския съюз.1991 г. - Украйна обявява своята независимост от СССР.1992 г. - Установяват се дипломатически отношения между Китайска народна република и Южна Корея.1994 г. - Израел и Организацията за освобождение на Палестина постигат съгласие за палестинска автономия на Западния бряг.1995 г. - Излиза операционната система Windows 95 на Microsoft.2006 г. - Международният астрономически съюз променя определението за „планета\", съгласно което Плутон вече се смята за планета-джудже.2008 г. - Закрити са Летните олимпийски игри в Пекин.", "date": "2019.08.24", "title": "24 август в историята"}
{"url": "http://www.cross.bg/chasa-selo-provede-1611712.html", "text": "/КРОСС/ връх Шипка.От 12.00 часа на връх Шипка президентът и върховен главнокомандващ Въоръжените сили Румен Радев ще приеме почетния строй на Националната гвардейска част, след което ще бъде отслужена заупокойна молитва. Държавният глава ще произнесе слово и ще положи венец пред Паметника на свободата. От 13.00 часа ще се състои възстановка на шипченските боеве. В 20.45 часа държавният глава ще приеме почетния строй на Националната гвардейска част на площад „Възраждане\" в Габрово в чест на 142-ата годишнина от Шипченската епопея, след което щепроизнесе слово. Тържествена проверка-заря е от 21.05 часа.***Пловдив/с. Шишманци.От 08.30 часа министърът на околната среда и водите Нено Димов ще посети пловдивското село Шишманци, където ще се запознае със ситуацията след възникналия пожар в Депото за неопасни  отпадъци и инсталация за биологично разграждане по закрит способ.***София.От 10.00 часа Инициативата „Зелени библиотеки\" ще се проведе в Борисовата градина и жк. „Младост 3\".***Аксаково/Доброглед.От 11.00 часа е началото на националния авиомоделен събор \"Fun Fly 2019\", който ще се проведе на поляна „Горен Доброглед\" в село Доброглед.***Баня.От 17.00 часа на Площада пред читалището ще се проведе Кулинарна изложба.***Варна.От 11 до 18 часа в землището на село Доброглед, до Екоселището ще се проведе националнияавиомоделен събор. Събитието е включено в програмата на празненствата за 15-тата годишнина от обявяването на Аксаково за град.***Варна.От 12.00 часа в Клуб на АБВ, район „Одесос\", ул. „Хр. Попович\" 34, вх. Б, АБВ ще дадепресконференция.***Каварна.От 16.00 часа на Централна пешеходна зона ще се проведе ретро рали.***Пазарджик/Панагюрски колонии.В 11.30 часа в църквата „Свети Иван Рилски\" в село Панагюрски колонии ще бъде отслуженаТържествена литургия и ще бъде осветен курбан за здраве по повод празника на селото. В 12.30 часа на откритата сцена в село Панагюрски колонии ще започне празнична програма с участието на народния певец Николай Славеев и народно веселие.***Сливен.От 11.00 часа ще се състои 28-ят Национален събор на каракачаните в България.***Стара Загора.От 09.00 часа ще се проведе Национален тракийски фолклорен събор „Богородична стъпка\" 2019, Старозагорски бани.***Шумен/ Салманово.От 17.00 часа Фестивал на динята под мотото „Весела и вкусна динена фиеста\" организират в село Салманово. ", "date": "2019.08.24", "title": "Предстоящо в страната"}
{"url": "http://www.cross.bg/smehut-e-sluntzeto-koeto-1611709.html", "text": "/КРОСС/ Смехът е слънцето, което пропъжда зимата от лицето на човек.Виктор Юго ", "date": "2019.08.24", "title": "Смехът е слънцето, което..."}
{"url": "http://www.cross.bg/po-televiziyata-dnes-1611711.html", "text": "/КРОСС/ Тема: „За\" и „против\" химическата кастрация. Ще спре ли насилниците?Тема: Колко ще ни струва техническият паспорт на жилището? Говорят експертите.Тема: Аника, Каролина и техните съкровища. Минало, което говори.Тема: „Аз, Остава\" - биографична книга за групата с 30-годишна история. ", "date": "2019.08.24", "title": "По телевизията днес"}
{"url": "http://www.cross.bg/tryd-sega-chasa-1611713.html", "text": "/КРОСС/ в. Сега - И ГЕРБ, и БСП се подиграват открито с Изборния кодексв. Сега - Под натиск от Брюксел властта склони да обсъжда защита на длъжницитев. 24 часа - Идва ерата на комара, пчелата изчезвав. Труд - Космическа сянка тегне над местните изборив. Телеграф - Такса за тормоз на готвача на моретов. Монитор - От 50 до над 5000 лв. за пост на БГ инфлуенсърв. Сега - Търгът за „Български поток\" тръгва нановов. Сега - Фалшивата новина за детските градини и мръсните пари се оказа истинскав. 24 часа - БАН чертае кулинарна географска карта: сармите са фтички в Троянско и гушки в Родопитев. 24 часа - Бойко Борисов: Измишльотина е, че сме искали ресор „Земеделие\"в ЕКв. Труд - \"Ада Тепе\" вади по 85 000 тройунции злато годишнов. Труд - Крадците на данни от НАП опитвали да заметат следите сив. Телеграф - 1,8 млн. лв. гълта ремонтът на АМ Струмав. Телеграф - Бял гълъб кацна на ковчега на Жоржв. Монитор - Когато има работа и пътища, няма разделениев. Монитор - Депозитите на домакинствата за година нагоре с 8,1 %в. 24 часа - Ейми Лий, вокалистката от световната група „Еванесънс\", пред „Труд\": Очите ми са отворени врати, заповядайте - влезте!в. Труд - Тошо Пейков - главен секретар на Движение за национално възраждане Оборище пред \"Труд\" Историята ще повика новите народни водачи, те ще дойдатв. Телеграф - Актьорът Калин Сърменов: \"Правя комеди бар в Сатирата\"в. Монитор - Анри Кулев, режисьор и художник: \"Българите сме царе на \"Разбий пространството\"в. Сега - Циганиадата ще поразклати правителствотов. Сега - Реквием за един ледникв. 24 часа - Македонската Лаура Кьовеши влезе в ареста...в. Труд - Българите в чужбина. Политика, подигравка или чужди интересив. Телеграф - С дребни тарикатлъци далеч не се стигав. Монитор - Левчето - мерило за правата на клиента ", "date": "2019.08.24", "title": "В пресата днес"}
{"url": "http://www.cross.bg/preshus-dundi-metals-1611715.html", "text": "/КРОСС/ Първият нов рудник в България за последните 40 години, разработен от „Дънди Прешъс Металс\", беше официално открит днес в Крумовград.В церемонията взеха участие председателят на Народното събрание Цвета Караянчева, министър-председателят Бойко Борисов, вицепремиерът  Мариана Николова, министърът на финансите Владислав Горанов, кметът на града Себихан Мехмед, председателят на „Евромин\" Марк Раховидас.Специално за събитието пристигнаха и членовете на борда на директорите на Дънди Прешъс Металс и Дънди корпорация.280 млн. лв. е до сега инвестицията на „Дънди прешъс металс\" ЕАД в Крумовград. Близо 300 души вече работят в рудник „Ада тепе\" и обогатителната фабрика като 90% от тях са местни жители. Предвидени са 17 млн. лв. за развитие на инфраструктурата, здравеопазването, образованието, спорта и опазване на културното наследство. Съвместно с община Крумовград компанията създаде фонд за подпомагане на микро, малък и среден бизнес за насърчаване на предприемачеството на територията на общината. Финансовият ресурс на фонда е 5 млн. долара в следващите осем години.Технологична новост в сферата на опазването на околната среда в минната индустрия е изграденото от „Дънди прешъс металс\" ЕАД Интегрирано съоръжение за съхранение на минни отпадъци, което осигурява пълно рециклиране на производствените води и прогресивна рекултивация.Рик Хаус, президент и главен изпълнителен директор на „Дънди Прешъс Металс\" и  Джонатан Гудмън, председател на Съвета на директорите на „Дънди Прешъс Металс\" поздравиха официалните гости и служителите на компанията от Челопеч и Крумовград за постигнатия успех. Те увериха, че минно-обогатителният комплекс „Ада тепе\" ще продължи да функционира съгласно най-високите стандарти за безопасност, опазване на околна среда и отговорност към обществото.Инж. д-р Илия Гърков, вицепрезидент на „Дънди Прешъс Металс\" и генерален мениджър за Крумовград заяви на откриването на новия рудник: „Удовлетворен съм напълно както от работата на екипа, така и от резултатите, които постигнахме. Искам да благодаря на местната общност, на местната управа, на областната управа, на неправителствените организации, които ни помогнаха да направим този обект по-добър и да бъдем пример в нашия бранш. Поздравявам всички наши колеги и служители, колегите от минната общност с миньорския празник!\"Над 1 милиард лева са инвестициите на „Дънди Прешъс Металс\" в България. Компанията стартира дейността си в страната преди 15 години. През този период инвестира в модернизацията на подземния рудник Челопеч, превръщайки го в най-модерното минно предприятие в България. Екипът от български специалисти, който днес работи в компанията е на световно ниво. ", "date": "2019.08.24", "title": "Рудник „Ада тепе” на „Дънди Прешъс металс” ЕАД беше официално открит"}
{"url": "http://www.cross.bg/epopeya-chasa-vsichki-1611714.html", "text": "/КРОСС/ Отбелязваме 142 години от Шипченската епопея. Годишнината ще бъде отбелязана с национално честване на историческия връх.В 12 часa президентът Румен Радев ще приеме почетния строй на Националната гвардейска част, ще бъде отслужена  заупокойна молитва. Час по-късно започва въстановката на шипченските боеве. Тържествената заря-проверка ще е от 21 часа.Заради  националното честване  „Шипченска епопея - 2019\"  днес се налагат ограничения в движението в района. От 8.00 до 20.00 часа проходът „Шипка\" ще бъде затворен за преминаване на всички моторни превозни средства, с изключение на автобусния междуградски транспорт. От 18.00  до 22.00 часа,  заради предстоящите концерт и заря,ще бъде спряно движението през площад „Възраждане\" в Габрово.  Възможни са временни затруднения в придвижването на автомобилите в района на честванията, казват от Областната дирекция на МВР в Габрово.  Затова от там молят всички  стриктно да изпълняват разпорежданията на служителите на реда. ", "date": "2019.08.24", "title": "142 години от Шипченската епопея"}
{"url": "http://www.cross.bg/sreshtata-merki-sigyrnost-1611716.html", "text": "/КРОСС/ Светът е в очакване на срещата на Г- 7. Домакин ще бъде френският курорт Биариц.  Сериозни мерки за сигурност и горещи теми- в такъв контекст се очакват разговорите. Европейският съюз засили натиска си върху бразилския президент заради пожарите в Амазонската джунгла.В навечерието на срещата на върха, Ирландия и Франция заплашиха да блокират търговското споразумение с Южна Америка, ако не бъдат взети спешни мерки. Часове преди форума, германският канцлер Ангела Меркел подкрепи идеята една от основните теми да бъдат стихиите, а френският президент Макрон нарече рекордният брой пожари в тропическите гори на Амазония „международна криза\".А градчето осъмва при изключителни мерки за сигурност по суша, вода и въздух. Над 13 хиляди представители на силите на реда ще пазят лидерите на седемте най-развити икономики в света. Протести, контра-протести и бойкоти вече съпътстват събитието.  Властите забраниха протестите в близост, но позволиха на няколко групи демонстранти да се разположат в околните градове. Там ще бъде организирана контра среща на върха, докато в  Биариц лидерите обсъждат  търговската война между Вашингтон и Пекин, кризите в Украйна, Хонконг и тази между Кашмир и Индия. ", "date": "2019.08.24", "title": "Светът в очакване на срещата на Г- 7"}
{"url": "http://www.cross.bg/bilo-osvobodeno-godishno-1611756.html", "text": "/КРОСС/ 2-годишно дете пострада при катастрофа на път Е-79 срещу село Железница, съобщава БНТ.Момиченцето е било откарано в МБАЛ-Благоевград за преглед, след което е било освободено за домашно лечение.Пътният инцидент е станал малко след 15.00 часа и затрудни интензивния трафик. Движението вече е освободено.Заради навлизане в насрещната лента са се сблъскали лек автомобил \"Опел астра\" с румънска регистрация и \"Грейт Уол\" със софийска регистрация.И двата автомобила са със сериозни материални щети. Причините за катастрофата все още се изясняват. ", "date": "2019.08.24", "title": "2-годишно дете пострада при катастрофа край Железница"}
{"url": "http://www.cross.bg/motorist-ydar-kazichene-1611755.html", "text": "/КРОСС/ Моторист загина при челен удар в Казичене. Мъжът е управлявал превозното средство с ниска скорост, но е бил без обезопасителна каска.По информация на очевидци мотористът не е спазил знак \"стоп\", което е станало причина за сблъсъка.", "date": "2019.08.24", "title": "Моторист загина при челен удар в Казичене"}
{"url": "http://www.cross.bg/delfinariyma-delfinariymi-sreda-1611753.html", "text": "/КРОСС/ Природозащитници излязоха на протест с настояване делфинариумът във Варна да бъде затворен. Според тях се злоупотребява с делфините, като ги държат в плен за представления и бизнес.Въпреки демонстрацията пред сградата на делфинариума, представленията не бяха отменени.Припомняме, преди седмици новородено делфинче почина пред очите на посетители на кафенето, което осигурява видимост към басейна под водната повърхност. Природозащитниците са категорични, че шоуто е вид експлоатация, а сградата е твърде тясна за делфините, които имат нужда да плуват по 150 км на ден.Тук са принудени да живеят в басейнче от 12 метра и когато шоуто свърши, вие се прибирате вкъщи, а те остават тук цял живот, негодуват екозащитниците.От Делфинариума твърдят в писмо до медиите, че никога новородените делфинчета в Делфинариума, както и техните майки, не са участвали в представления. В първите месеци на развитието си, бебето не се отделя от майка и си и тя не позволява на никого да се доближи до него.Варненският делфинариум функционира съгласно действащото българско законодателство. Всички питомци в него са родени при нас или са дошли от други делфинариуми, като две от тях обитават Делфинариума от самото му откриване - преди 35 години. За обитателите се полагат компетентни грижи от единствените в България тесни специалисти по водни бозайници - биолог и ветеринарен лекар. Рибата, с която храним нашите питомци, се доставя от специализиран доставчик от Холандия, който снабдява и други делфинариуми в Европа, и бива подложена на биологични анализи и контрол.Делфини, обитаващи делфинариуми, не могат да бъдат пуснати в дива среда, защото няма да сеприспособят към нея. Делфините в Делфинариум Варна, както и във всички други делфинариуми по света, са родени и отгледани в питомна среда. В тези условия те живеят много по-дълго, отколкото в дива среда.Само за първите 7 месеца от 2019 г., по бреговете на българското Черноморие са изхвърлени над 40 мъртви малки и големи делфини, в следствие на заплитане в рибарски мрежи и замърсявания, твърдят от още дружеството.От Екоинспекцията във Варна твърдят, че дейността на делфинариума не противоречи на действащото екологично законодателство. ", "date": "2019.08.24", "title": "Природозащтници искат закриване на Делфинариума"}
{"url": "http://www.cross.bg/shipka-svobodata-vruh-1611738.html", "text": "/КРОСС/ Скъпи сънародници,В жарките дни на август 1877 година съдбата на българския народ бе на кръстопът. Надеждата за свобода, изгряла с обявяването на Руско-турската война, се изправи на този връх срещу ордите на Сюлейман паша, сеещи гибел из Тракия. И ако днес Шипка е нашият храм на свободата, то е защото е съграден с кръвта на българските опълченци и руските воини, които не отстъпиха нито крачка назад.И днес тук е сборният пункт на хиляди родолюбиви българи, които с признателност и благодарност отново ще поменат безсмъртните.Преди 85 години народната признателност израсна във величествения Паметник на свободата. Неуморен и непоколебим бронзовият лъв продължава да бди в сърцето на Родината като страж на свободна България. Като символ на държавността и духа, обединяващ българите от всички краища на родните земи.Тук върху камък е изписан нашият дълг и трябва да помним:- че на Шипка на клеветата строшен бе зъбът,- че похитителите на българската история нямат място в бъдещето.Да отстояваме свободата си срещу посегателства - от чужди и от свои.Да се изправим срещу цинизма и лицемерието, които задушават правото ни на по-добър и достоен живот.Ще израстват нови поколения, но споменът за подвига на героите на Шипка няма да изтлее. Ще минават годините, но този паметник няма да запустее. Защото в неговата основата са положени дела, а не обещания, защото са вградени кости, а не празнословие.Вечна памет на героите!Да живее свободна и независима България!  ", "date": "2019.08.24", "title": "Радев: Шипка е нашият храм на свободата, съграден с кръвта на българските опълченци и руските воини"}
{"url": "http://www.cross.bg/pozharut-golyam-varna-1611752.html", "text": "/КРОСС/ Голям пожар избухна във Варна.По информация на Областната дирекция на МВР са се запалили отпадъци и сухи треви край хипермаркет в кв. \"Вл. Варненчик\".. Огънят се е разразил в близост до много автокъщи, а силният вятър спомага за разнасянето на пушека.Девет противопожарни автомобила и над 30 пожарникари са на мястото и се борят с огнената стихия. В момента пожарът е локализиран, така че няма опасност за автосалоните. По първоначални данни пожарът се е прострял на около 40 декара.Пътна полиция регулира движението в района на пожара. ", "date": "2019.08.24", "title": "Голям пожар гори във Варна"}
