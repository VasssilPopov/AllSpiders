{"url": "http://www.cross.bg/vyrst-konchita-nositelka-1572676.html", "text": "/КРОСС/\"Дойде време да се избавя веднъж завинаги от дамоклевия меч – от години съм носителка на ХИВ\", написа Вурст.\"Това няма никакво значение за обществото. Бившият ми приятел обаче ме заплашва, че ще го направи публично достояние. Няма да позволя на никого да ме заплашва и по този начин да оказва влияние върху живота ми.\", обясни още тя.Говорителят й Рене Берто потвърди пред австрийски медии истинността на казаното от нея. ", "date": "2018.04.16", "title": "Кончита Вурст обяви, че от години живее с ХИВ"}
{"url": "http://www.cross.bg/trump-sater-moskva-1572678.html", "text": "/КРОСС/ ", "date": "2018.04.16", "title": "Тръмп искал да строи небостъргач в Москва"}
{"url": "http://www.cross.bg/rysiya-dachich-ministur-1572725.html", "text": "/КРОСС/ \"Очаквам Брюксел да продължи да настоява, че трябва много преди присъединяването към ЕС напълно да съгласуваме с тях външната си политика. Ние сами сме си виновни, защото така ги научихме, като още в началото съгласувахме над 90 процента от нашите актове. Но тогава беше друга ситуация, нямаше я кризата в Украйна. Сега този процент на съгласуваност се понижи и затова постоянно ни се оказва натиск да се присъединим към мерките срещу Русия и други страни\", каза Дачич.Сръбският министър подчерта, че Белград не може да се държи с приятелите си по този начин и това противоречи на държавните му интереси. Той добави, че Сърбия не може да иска помощта на Русия по въпроса за Косово, а от друга страна, да се присъединява към санкциите срещу нея.\"Това няма да е нито морално, нито политически честно\", заяви Дачич.", "date": "2018.04.16", "title": "Дачич: Сърбия няма да измени отношението си към Русия"}
{"url": "http://www.cross.bg/vidove-ribolov-sila-1572719.html", "text": "/КРОСС/ В такива периоди традиционно се засилва бракониерския лов. По данни на Агенцията по рибарство се ловят незаконно средно по 100 килограма риба на денонощие. В периода на пролетното размножаване това унищожава популациите на ценни за икономиката и биоразнообразието видове.По тази причина вече има предложения в законодателството за драстично увеличаване на санкциите.", "date": "2018.04.16", "title": "Влиза в сила пролетната забрана за риболов"}
{"url": "http://www.cross.bg/stoltenberg-dnes-nato-1572724.html", "text": "/КРОСС/ Срещата се състоя при закрити врата и продължи над два часа.По-рано днес Столтенберг се срещна с турския външен министър Мевлют Чавушоглу и с турския министър на отбраната Нуреттин Джаникли. Основна тема по време на разговорите е е била подготовката за срещата на върха на НАТО, планирана да се състои на 11 и 12 юли в Брюксел, предава още ТАСС.Столтенберг днес даде интервюта за редица турски телевизии. Пред журналистите Столтенберг неведнъж изтъкна важната роля, която Турция има в състава на НАТО. Столтенберг също така отново посочи, че решението на Анкара да купи от Русия зенитно-ракетни системи С-400 представлява \"самостоятелно решение\" на Турция.", "date": "2018.04.16", "title": "Ердоган се срещна със Столтенберг в Анкара"}
{"url": "http://www.cross.bg/rysiya-nivo-mechka-1572690.html", "text": "/КРОСС/ Двубоят от 27-ия кръг на Професионалната футболна лига (б.р. - третото ниво на местния футбол) между \"Машук\" и \"Агнуш\" започна с едновременно любопитна и шокираща сцена. На пистата бе изведена мечка на име Тима.В името на безопасността мечката бе с намордник. По сигнал на дресьора тя няколко пъти се изправи на задните си крака и дори аплодира зрителите. А дикторът на стадиона в Пятигорск съобщи още по-смущаваща новина - Тима щяла да открива и двубои от предстоящото световно първенство в Русия.\n\t\t\t\t\t", "date": "2018.04.16", "title": "Мач в Русия бе открит от... мечка! (видео)"}
{"url": "http://www.cross.bg/nadyasno-avtobysa-nalyavo-1572723.html", "text": "/КРОСС/ Това, което му е разказала е, че е предприела изпреварване на автобуса, давайки ляв мигач. В този момент чула шум в предната част на колата и автомобилът й поднесъл наляво. Тогава тя дала надясно, автомобилът обаче отново поднесъл наляво. При следваща маневра надясно се ударил в автобуса, който понесъл колата, а самият автобус започнал да криволичи наляво надясно, преди да се обърне.Съдът остави Цвета Таскова в ареста, тъй като, макар и на ранен етап, имал достатъчно доказателства, че тя е съпричастна към катастрофата. Също така можела да се укрие, защото предишни години е работила в чужбина, а и сега планирала да работи в Гърция през летния сезон.Адвокатът ще обжалва решението пред Софийският апелативен съд. Делото е насрочено за следващия вторник.", "date": "2018.04.16", "title": "Шофьорката, блъснала автобуса край Вакарел, остава в ареста"}
{"url": "http://www.cross.bg/pari-gola-zhermen-1572682.html", "text": "/КРОСС/ Срещата се превърна в истинска катастрофа за футболистите от Княжеството, които допуснаха 4 гола до 27-мата минута, а победата гарантира и на теория спечелването на титлата от страна на „Пари Сен Жермен“.С по два гола се отличиха Анхел ди Мария и Джовани ло Селсо. По едно попадение добавиха Единсон Кавани и Юлиян Дракслер, а Радамел Фалкао си отбеляза автогол за 1:6.Единствената положителна новина за „Монако“ е, че отборът остава на второ място в класирането на 4 точки пред „Лион“ и „Олимпик“ (Марсилия) само пет кръга преди края на първенството.", "date": "2018.04.16", "title": "Връщат парите на феновете на „Монако“ след 1:7"}
{"url": "http://www.cross.bg/taksi-ydari-marshrytka-v-ovcha-kypel-trima-putnitzi-postradaha-1572720.html", "text": "/КРОСС/ Инцидентът е станал около 15:30 ч. на кръстовището на бул. „Президент Линкълн” и ул. Монтевидео”.Пострадалите са транспортирани във „Пирогов” и ВМА.", "date": "2018.04.16", "title": "Tакси удари маршрутка в „Овча купел”, трима пътници пострадаха"}
{"url": "http://www.cross.bg/gabriela-medarova-alkohol-1572721.html", "text": "/КРОСС/ Ако бъде доказана вината й в съда, младата жена я заплашва затвор до 3 години. В неделя сутринта управляваният от нея джип буквално помете 10 паркирани автомобила край жилищен комплекс „Оазис“. Първоначално Габриела Медарова  напуснала местопроизшествието, но часове по-късно полицията я идентифицира и задържа в дома й. При извършения полеви тест за употреба наркотици и алкохол е установено, че шофьорката е имала над 1,3 промила алкохол в кръвта, както и че е пушила канабис.  Габриела работела като танцьорка в нощен клуб. В профила й в социалните мрежи дни преди инцидента е публикувала снимка, в която е позира зад волана на луксозния джип.", "date": "2018.04.16", "title": "Шофьорката, която пияна и дрогирана удари 10 коли в Пловдив, получи 3 обвинения"}
{"url": "http://www.cross.bg/vulna-bytilka-gazova-1572718.html", "text": "/КРОСС/Взрив на газова бутилка в Димитровград. Възрастен човек запалил новата си готварска печка, когато тя избухнала.От ударната вълна са избити прозорците на две от стаите в апартамента. Счупени са и вътрешните врати.84-годишният мъж успял да спре газта и да предотврати пожара. Той се е ударил, отнесен от взривната вълна и е настанен в болница.", "date": "2018.04.16", "title": "Взрив на газова бутилка в Димитровград, възрастен мъж е ранен"}
{"url": "http://www.cross.bg/izpulnitelnoto-blagoevgrad-provede-1572683.html", "text": "/КРОСС/ На 17 април, вторник, Изпълнителното бюро на БСП ще заседава в Благоевград. В заседанието ще участват председатели на ОбС на БСП, народни представители от областта, кметове на общини.Те ще обсъдят организационни и местни въпроси. В 17:30 ч., в Драматичен театър \"Никола Вапцаров\" ще се проведе среща с обществеността.Предвидена е пресконференция от 14.30 ч. в сградата на Областния съвет на БСП.", "date": "2018.04.16", "title": "Изпълнителното бюро на БСП ще проведе изнесено заседание в Благоевград"}
{"url": "http://www.cross.bg/sofiya-slyzhba-otbrana-1572697.html", "text": "/КРОСС/ На 17 април ще се проведе дискусия за наборната служба, организирана от Експертна общност по сигурност и отбрана - гр. София, Конфедерацията на обществените организации по сигурност и отбрана, Съюзът на офицерите и сержантите от запаса и Дискусионен клуб „Политика 21\" към БСП - София.На събитието ще бъде представен доклад на тема „Отбраната е математика. Наборната служба - част от уравнението\".Форумът ще се състои от 10.30 часа, в зала № 3 на II етаж на Федерацията на научно-техническите съюзи (ул. „Г. Раковски\" № 108). ", "date": "2018.04.16", "title": "БСП София: Ще се проведе дискусия за наборната служба"}
{"url": "http://www.cross.bg/ozho-siriya-holandiya-1572717.html", "text": "/КРОСС/ Директорът на ОЗХО Ахмет Узумчу е осведомен по време на днешното заседание на организацията, че „Руския и Сирия не са позволили за момента достъп до Дума“, според британското посолство в Холандия, където се намира централата на ОЗХО, предаде \"Фокус\".Британският посланик Питър Уилсън призова по време на срещата „извършителите на нападението да бъдат държани отговорни“.", "date": "2018.04.16", "title": "Великобритания: Русия и Сирия все още не са допуснали служителите на ОЗХО в Дума"}
{"url": "http://www.cross.bg/chasa-radev-rymen-1572711.html", "text": "/КРОСС/ На 17 април 2018 г., вторник, държавният глава Румен Радев ще проведе срещи на „Дондуков\" 2.В 11.30 часа президентът ще приеме Афшан Кан, регионален директор на УНИЦЕФ за Европа и Централна Азия.В 14.00 часа държавният глава ще разговаря с Тай Пенг Хиан, президент на Международната филателна федерация.В 15.00 часа президентът Румен Радев ще се срещне с Върховния командващ Съюзното командване на НАТО по операциите генерал Къртис Скапароти. ", "date": "2018.04.16", "title": "Програма на президента Румен Радев за 17 април"}
{"url": "http://www.cross.bg/atentata-godina-elit-1572715.html", "text": "/КРОСС/ ", "date": "2018.04.16", "title": "В храм \"Света Неделя\" отслужиха заупокойна панихида в памет на загиналите при атентата през 1925 година"}
{"url": "http://www.cross.bg/suvetnik-takov-priemna-1572688.html", "text": "/КРОСС/ ", "date": "2018.04.16", "title": "Народният представител от „БСП за България“ Христо Проданов и общинският съветник Иван Таков ще проведат приемна за граждани   "}
{"url": "http://www.cross.bg/naychi-avtomobil-detza-1572716.html", "text": "/КРОСС/ 10 000 лева глоба грози шофьора на микробуса, който катастрофира снощи на главния път София - Варна в района на военния завод в Лясковец, за това, че е превозвал деца извън регламентираните часове. 12 деца пострадаха леко при инцидента, в който лека автомобил удари буса с децата. Микробусът не е имал категоризация за \"Случаен превоз\" на деца, научи \"Хоризонт\".Още един акт е съставен на 45-годишния водач на микробуса от Автомобилната инспекция, научи „Хоризонт\". Малко след 20 часа снощи лек автомобил, управляван от 20-годишен мъж от Горна Оряховица при изпреварване на прав участък ударил странично идващият срещу него пътнически микробус, който се преобърнал в канавката. В буса пътували момичета между 14 и 16 години, които се прибирали в родния си град Шумен от състезание по футбол. Децата са с охлузни рани, няма по-сериозно пострадали. След оказаната им медицинска помощ са откарани с друг микробус до Шумен.На двамата водачи са направени проби за алкохол и наркотици, които са отрицателни. Водачите не са задържани. Назначени са автотехнически екпертизи на двете превозни средства.  По първоначална информация вина за катастрофата има водачът на лекия автомобил, който се е движил с превишена скорост, научи „Хоризонт\". ", "date": "2018.04.16", "title": "10 000 лева глоба грози шофьора на микробуса, който катастрофира снощи на главния път София - Варна"}
{"url": "http://www.cross.bg/dobrich-grad-general-1572695.html", "text": "/КРОСС/ Инцидентът е възникнал малко след 1 ч. по главен път Добрич – Варна, в района на село Стожер. На място е установено, че лек автомобил „БМВ” с английска регистрация удря внезапно излязла на пътното платно кошута. Вследствие на удара, водачът губи контрола над колата и се удря последователно в крайпътни дървета.На място е загинал шофьорът - 21-годишен мъж от град Генерал Тошево. Возещата се в автомобила С.М. (16 г.) от град Генерал Тошево е настанена в болницата в Добрич с травма на главата, контузия на бял дроб, фрактура на долен крайник, без опасност за живота.По случая е образувано досъдебно производство – съобщиха от Областната дирекция на МВР - Добрич..", "date": "2018.04.16", "title": "21-годишен загина на пътя Добрич - Варна заради излязла внезапно на пътя кошута"}
{"url": "http://www.cross.bg/polozhenie-tyrtziya-izvunredno-1572707.html", "text": "/КРОСС/ Привърженици на основната опозиционна Народнорепубликанска партия в Турция се събраха в понеделник в Истанбул на протестна акция против продължаването на режима на извънредното положение в републиката, съобщават медии в южната ни съседка.Според \"Хюриет\" демонстрантите планирали да проведат на площад \"Таксим\" седяща демонстрация под лозунга \"Ние искаме демокрация, а не режим на извънредно положение\". Полицаи обаче обградиха с бариери мястото.Привържениците на Народнорепубликанската партия все пак продължиха с протеста си, който поне по последни информации, протича мирно.Вестникът твърди, че подобни протестни действия има в цяла Турция.В сряда в турския парламент ще се състои гласуване за продължаване на режима на извънредно положение в страната, който е бил продължаван вече шест пъти след опита за държавен преврат през юли 2016 г. ", "date": "2018.04.16", "title": "Митинги в Турция: Демокрация, а не извънредно положение"}
{"url": "http://www.cross.bg/mart-spryamo-namalenie-1572708.html", "text": "/КРОСС/  Индексът на потребителските цени за март 2018 г. спрямо февруари 2018 г. е 99.7%, т.е. месечната инфлация е минус 0.3%. Това сочи статистика на Националния статистически институт (НСИ).Инфлацията от началото на годината (март 2018 г. спрямо декември 2017 г.) е 0.3%, а годишната инфлация за март 2018 г. спрямо март 2017 г. е 2.2%.Средногодишната инфлация за периода април 2017 - март 2018 г. спрямо периода април 2016 - март 2017 г. е 2.2%.                                      През март 2018 г. спрямо предходния месец цените на стоките и услугите в потребителските групи са се променили, както следва:. хранителни продукти и безалкохолни напитки - намаление с 0.4%;   ", "date": "2018.04.16", "title": "НСИ: Индексът на потребителските цени за март 2018 г. спрямо февруари 2018 г. е 99.7%"}
{"url": "http://www.cross.bg/peskov-rysiya-tyrtziya-1572710.html", "text": "/КРОСС/ Различната оценка на ударите на САЩ по Сирия не раздели Русия и Турция и няма да наруши плановете за по-нататъшно сътрудничество между Москва и Анкара. Това заяви днес говорителят на Кремъл Дмитрий Песков като коментар на думите на президента на Франция Еманюел Макрон, предаде ТАСС.Тези удари не разделиха Русия и Турция, изтъкна Песков.За никого не е тайна, че по редица въпроси позициите на Москва и Анкара се разминават, но това не пречи те да продължават да обменят мненията си по темите, да продължават да обсъждат тези разминавания в нашите позиции, а най-важното е, че това по никакъв начин не оказва влияние върху по-нататъшните многопланови перспективи за развитие на сътрудничеството и взаимодействието при реализирането на големи икономически и други проекти, посочи Песков.Макрон заяви вчера, че една от последиците на ударите по Сирия е възникналата тенденция за разминаване на позициите на Турция и Русия в подхода им към сирийската криза. ", "date": "2018.04.16", "title": "Песков: Различната оценка на ударите на САЩ по Сирия не раздели Русия и Турция"}
{"url": "http://www.cross.bg/politikata-lambo-danailov-1572706.html", "text": "/КРОСС/ ", "date": "2018.04.16", "title": "Стефан Данаилов представя ''Романът на моя живот'' в Стара Загора"}
{"url": "http://www.cross.bg/shinas-evropeiiskata-bulgariya-1572709.html", "text": "/КРОСС/ Започва да мечтае за кариера в Брюксел още на 17-годишна възраст, докато гледа подписването на Договора за присъединяване на Гърция към Европейската икономическа общност.\"Не е лесно да си лицето и гласът на Европейската комисия, защото е едновременно огромна отговорност и голяма привилегия. В Комисията сме задължени всеки ден да се подготвяме - да сме организирани, да четем, да ставаме рано и да се изправяме пред най-голямата група акредитирани журналисти на планетата\", разказа за работата си Схинас в интервю за \"България ОН ЕЪР\". На въпроса защо се бави влизането на България в Шенген той заяви: \"Отне време, но сега с основание можем да кажем, че сме близо до финализирането на този процес. Председателят Юнкер нееднократно заяви, че сега е времето. Въпрос на кратки срокове е. Надяваме се това да се случи още при комисията \"Юнкер\".Крайното решение е в ръцете на страните членки, а не в ръцете на Комисията, допълни говорителят на ЕК.Маргаритис Схинас посочи още, че е воля на британския народ да реши дали Brexit е развод с ЕС завинаги или ще се върне при партньора когото е напуснал.\"Ние бяхме изоставените, нашите британски приятели решиха да си тръгнат. Brexit ще се случи - в момента финализираме условията по споразумението за развод, но и основите по бъдещото ни партньорство\", обясни Схинас.", "date": "2018.04.16", "title": "Говорителят на ЕК: България е близо до влизане в Шенген!"}
{"url": "http://www.cross.bg/kosinski-haresvaniya-tochnost-1572713.html", "text": "/КРОСС/ Проучването е проведено от Майкъл Косински, който е експерт по изчислителна психология. Според него по това какво харесваме онлайн може да се направи много точно предположение за нашия характер, раса, сексуалност и политическа принадлежност.", "date": "2018.04.16", "title": "Проучване: След 300 харесвания „Фейсбук” знае повече за вас, отколкото партньора ви"}
{"url": "http://www.cross.bg/siriya-kitaiiskoto-suyuznitzi-1572704.html", "text": "/КРОСС/ \"Използването на насилие само ще изостри ситуацията в региона\", каза говорителка на китайското министерство на външните работи Хуа Чунин.Тя подчерта, че единственото надеждно решение е нещата да се уредят с политически средства.\"Безотговорно да предприемаш военна офанзива на базата на подозрение за вина\", добави говорителката на китайското външно министерство.", "date": "2018.04.16", "title": "Китай: Ударите на САЩ и техните съюзници в Сирия са безотговорни"}
{"url": "http://www.cross.bg/stefan-pelov-vlado-1572714.html", "text": "/КРОССБратът на Владимир Пелов, затворникът, който показно избяга от Софийския затвор с Владимир Колев преди Великден, го призова да се предаде. Стефан, който е по-големият от двамата Пелови, смята, че бягството на брат му е протест, защото Владо е огорчен от присъдата.\"Бягството му е един вид протест срещу системата. Като знам последната му присъда от 25 години затвор как се основава само на \"категоричните\" и \"неоспорими\" доказателства на едно куче\", възмущава се Стефан.Той разказва, че според магистратите четириногото е познало миризмата на Владо в една от колите, използвана в престъплението.\"Съмнявам се, че някъде по света има издадена присъда за това, че едно куче е казало \"бау\", а аз съм ветеринар\", обяснява братът пред \"България днес\".Стефан Пелов живее на края на ботевградското село Скравена, където има малка ферма. С Владимир не са се чували и виждали повече от две години - откакто по-малкият влиза зад решетките.\"Братко, предай се! Това бих посъветвал брат ми, ако ме потърси. Най-добре е да се върне в затвора\", категоричен е Стефан.Той смята, че бягството вероятно е спасение за брат му, но е убеден, че Владо трябва да се върне зад решетките, защото така е правилно.\"Законът казва, че който има присъда, трябва да влезе в затвора и да си излежи наказанието. Но всеки си решава за себе си. Някой предпочита да е в затвора, но на спокойствие, друг да е свободен като дивите животни, но гонен цял живот\", допълва Стефан Пелов.Той разкрива, че всички от семейството са шокирани от бягството на Владо през парадния вход на затвора, а родителите му са в много тежко състояние.\"Майка ми е просто психически разбита от това. Татко ми е в болница, след като получи епилептичен пристъп от напрежение\", обяснява Стефан.Той смята, че с бягството си Владимир търси реабилитация и надежда обществото да научи детайли за живота му и престъпленията, за които е осъден.\"Изкараха брат ми изверг, убиец. Това не може да е истина! Не го вярвам! Има само едно дело, по което е направил пълни самопризнания. Пред мен винаги е казвал, че за всичко друго е набеден. Единственото, което призна, бе, че е обезоръжил трима полицаи. Взима колата им, голяма работа, нали после им я връща. Владо ако беше такъв изверг, да мрази толкова полицаите, готов само да им събира скалповете, какво му пречеше да ги убие и тримата? Никой нямаше да разбере!\", чуди се Стефан Пелов.Той допълва и че и от затвора брат му е избягал без да рани никой.\"Можел е всички да убие, имал е оръжие. Не е стрелял по хората, значи не е такъв заклет убиец, човекоядец, какъвто го изкарват\", категоричен е братът на беглеца.Него никой не го е търсил след бягството на Владимир. А на въпроса какъв човек е брат му, Стефан разказва с плам в очите: \"Беше много умен! Тих, скромен човек, не парадираше със скъпи коли, златни ланци, часовници и телефони. Разследващите твърдят, че бил бегач, 10 км ги взимал на един дъх. Пълни глупости! Владо е едър човек, тромав, но физически здрав. Твърдят, че бил супердобър стрелец, но аз през живота си не съм го виждал да носи оръжие. С едното око е напълно сляп, а другото око е на 90% със запазено зрение. Все си мисля, че тъй като е било тъмно, е физически неспособен да убие двамата цигани в центъра на Ботевград (братята Цветан и Марко Петрови, разстреляни през 2016 година. За двойното убийство е обвинен Пелов - бел. авт.), категоричен е Стефан Пелов.Баткото предполага, че Владимир Пелов все още не е напуснал границите на страната ни.\"Нямам представа къде може да е. Моето мнение е, че все още е в България. Много престъпници, банкери бивши, си живеят свободни в чужбина и никой не може да ги докара в България и се надсмиват над правосъдието и полицията\", огорчен е Стефан и допълва, че само се надява брат му да не последва съдбата на шесторния убиец от Нови Искър Росен Ангелов, който бе открит с куршум в главата.\"Има такава вероятност и Владо да бъде открит самоубит. Надявам се това да не се случи\".  ", "date": "2018.04.16", "title": "Братът на беглеца Пелов: Братко, предай се!  "}
{"url": "http://www.cross.bg/razvitie-finansovi-natzionalni-1572712.html", "text": "/КРОСС/ Министър-председателят Бойко Борисов ще открие форума „Инфраструктура за растеж“, който събира на 17 април в София представители на европейски финансови институции, национални и международни  банки за развитие, водещи политици и финансисти.Българската банка за развитие инициира  дискусията за по-ефективно използване на  европейските средства, Фонда за стратегически инвестиции (Плана „Юнкер“) и ресурсите на националните банки за развитие месец преди срещата на високо ниво за Западните Балкани на 17 май. ", "date": "2018.04.16", "title": "Банки за развитие от Цeнтрална и Източна Европа и Балканите ще си сътрудничат за развитието на инфраструктурата в региона"}
{"url": "http://www.cross.bg/kompanii-praktiki-sreda-1572696.html", "text": "/КРОСС/ ", "date": "2018.04.16", "title": "За 8-ми път ще бъдат връчени Зелените Оскари"}
{"url": "http://www.cross.bg/blok-vuzrastna-bloka-1572699.html", "text": "/КРОСС/ Възрастна жена е била открита мъртва пред блок 47 в бургаския комплекс Славейков днес по обед, съобщава Бургас 24. Съседи от блока, които през това време били на метри от входа на жилищната сграда, чули шум, след което видели окървавено тяло.Трупът паднал точно пред входа на блока, който се намира в един от най-оживените райони на квартала.Все още не е установена самоличността на жената, както и причините за смъртта й. Не е ясно и от кой апартамент на 18-етажния блок е паднала. Тепърва ще се разследва дали става дума за самоубийство или жената е била бутната от високо. В момента тече оглед на следствието. ", "date": "2018.04.16", "title": "Възрастна жена е открита мъртва пред блок в Бургас"}
{"url": "http://www.cross.bg/razvitie-nikolova-nivo-1572698.html", "text": "/КРОСС/ Балансирано развитие на цялата територия на страната, а не съсредоточаване на инвестициите в големите градове е една от основните цели на  новото статистическо райониране на България. Така ще преодолеем дисбалансите между регионите, тъй като ще се обособят центрове на растеж, които да привличат инвестиции  и да допринесат за развитието на останалите населени места в даден район. Това заяви заместник-министърът на регионалното развитие Деница Николова в интервю за предаването „Преди всички“ на Българското национално радио.Според нея фокусирането на инвестиции предимно в големите градове води до негативи като вътрешна миграция. „Стремим се да разкрием повече възможности за заетост, за по-добър стандарт на живот, което да привличат хората обратно в по-малките населени места“, каза още тя. Според нея обособяването на нови райони от ниво  ще позволи регионалната политика да се прилага по-целенасочено към развитие на всеки регион спрямо потенциала и ресурсната му осигуреност, разкарвайки възможностите за икономическо развитие.Зам.-министър Николова отбеляза, че при проведените до момента дискусии и обществени обсъждания на ниво райони за планиране в страната, от трите предлагани варианта за ново райониране – с 6, 5 и 4 района, преобладава консенсус около разделяне на 4 района - Дунавски, Западен, Черноморски и Тракийско-Родопски. „И трите варианта, които предлагаме имат една основна цел – да се обособят райони, които да са устойчиви като население и обхват на територията в бъдеще, тъй като едно от основните изисквания на ЕС в това отношение е да нямаме региони с население, по-малко от 800 хиляди жители“, обясни Деница Николова. „Не трябва да търсим конкуренцията между градовете, а трябва да водим разговори как заедно могат да се постигат регионални проекти, които да имат ефект за развитие на територията“, категорична бе Деница Николова.Регионалният заместник-министър обясни, че след районирането следва да се вземе решение за това кои ще са структурите, които ще водят регионалната политика на ниво райони за планиране. По думите й тези структури не е задължително да бъдат нови, а може да са съществуващи такива. Те обаче задължително трябва да включват в себе си и бизнеса, и неправителствения сектор, и гражданското общество, подчерта тя и добави, че към настоящия момент това не се забелязва. По думите й все още не е ясно какви точно ще са структурите.Следваща задача след районирането е да се оптимизира броят на стратегическите документи за регионално развитие. „Към момента множеството планови документи със сигурност не водят до добри резултати от гледна точка на регионално развитие.Целта е в дългосрочен период да се постигне икономически ефект, но и да се търси възможност за преодоляване на негативния демографски тренд, който към момента е сериозно предизвикателство за всички региони на страната“, коментира още Деница Николова.е свързано с изисквания за много силен капацитет- административен, финансов и технически какъвто на този етап на ниво региони няма  изграден, тъй като страната ни няма традиции в управлението и изпълнението на политики на регионално ниво.На първа стъпка ще се търси възможност регионите да придобият капацитет за избора на проекти, които допринасят в нй-голяма степен за развитието. ", "date": "2018.04.16", "title": "Зам.-министър Деница Николова: Балансирано развитие на цялата територия на страната е една от основните цели на  новото статистическо райониране "}
{"url": "http://www.cross.bg/kypel-imenata-tretata-1572689.html", "text": "/КРОСС/ \"Тракия\", \"Мизия\" и \"Театрална\" са част от имената на метростанциите по третата линия на метрото в София, която се строи и ще бъде завършена през есента на 2019 г. Имената бяха приети от комисията по култура и образование към Столичния общински съвет и предстои да бъдат гласувани от общинските съветници.Ето и имената на всички 15 метростанции:1. \"Ген. Владимир Вазов\"2. \"Тракия\"3. \"Стадион \"Георги Аспарухов\"4. \"Хаджи Димитър\"5. \"Театрална\"6. \"Орлов мост\"7. \"Бул. \"Патриарх Евтимий\"8. \"Бул. \"Христо Ботев\"9. \"Медицинска академия\"10. \"Бул. \"България\"11. \"Бул. \"Цар Борис III\"12. \"Мизия\"13. жк. \"Овча купел\"14. жк. \"Овча купел 2\"15. кв. \"Горна баня\" ", "date": "2018.04.16", "title": "Приеха имена на метростанциите по третата линия в София"}
{"url": "http://www.cross.bg/makedoniya-pregovori-zapochvane-1572701.html", "text": "/КРОСС/ ", "date": "2018.04.16", "title": "ЕК препоръчва започване на преговори за членство на Република Македония в ЕС"}
{"url": "http://www.cross.bg/mart-agentziyata-zaetostta-1572694.html", "text": "/КРОСС/ Данните сочат устойчива тенденция за намаляване на безработицата, като през март регистрираното равнище в страната продължава да намалява и достига 6,8% .   Новорегистрираните безработни през месеца са 21 741, като в тази група младежите заемат дял от 24%, лицата над 50 г. – 27%, самоопределилите се като роми са 13%, а лицата с увреждания – близо 5%. В резултат на дейността на трудовите посредници над 5 500 безработни са активирани да ползват предлаганите услуги от Агенцията по заетостта. Спрямо месец по-рано прави впечатление нарастването с над 50% на регистриралите се неактивни, чийто брой достига 1 304 лица.Обявените свободни работни места от реалната икономика през март са 23 131, бележат данните на Агенцията по заетостта, а сравнението с месец по-рано показва съществен ръст от близо 45% в потребностите от работна сила. Данните говорят за явно оживление на трудовия пазар, като традиционно над 80% от местата са обявени от частния сектор.Най-много са работните места в сферата на:Хотелиерството и ресторантьорството – 5 449 или 23% от заявените;Преработващата промишленост - 4 746 или 20% от заявените;Търговията - 3 692 или 16% от заявените.Най-търсените групи професии през март обхващат работещите в сферата на персоналните услуги, продавачите, работниците в добивната и преработваща промишленост, работниците по събиране на отпадъци, работниците в селското стопанство, водачите на МПС и подвижни съоръжения, операторите на стационарни машини и съоръжения и др.", "date": "2018.04.16", "title": "Агенцията по заетостта: Безработните намаляват с 15 хил. от началото на годината"}
{"url": "http://www.cross.bg/sedalki-lokomotivite-novi-1572700.html", "text": "/КРОСС/ „БДЖ - Пътнически превози” ЕООД започна поетапното монтиране на нови седалки в локомотивите за по-голямо удобство на машинистите по време на изпълняване на служебните им задължения.", "date": "2018.04.16", "title": "Започна поетапното монтиране на нови седалки в локомотивите на БДЖ"}
{"url": "http://www.cross.bg/marin-rachev-nakazatelno-1572703.html", "text": "/КРОСС/  Паричната санкция е била наложена от Агенцията за държавна финансова инспекция, след като е било установено, че Марин Рачев се е разпоредил с пари от такса битови отпадъци, които са целеви, и ги е пренасочил неправомерно за дейности по озеленяване, водоснабдяване и канализация.По искане на специализираната прокуратура административната глоба е отменена, което дава възможност за образуване на наказателно дело, т.к. септемврийския кмет не може да бъде наказван за едно и също деяние два пъти.С отмяна на глобата се дава възможност за извършване на процесуално-следствени действия срещу Марин Рачев за събиране на доказателства и повдигане на обвинение за извършено престъпление от общ характер по чл. 254 от НК, мотивира решението си административният съд в Пазарджик. Решението е окончателно и не подлежи на обжалване.", "date": "2018.04.16", "title": "Съдът отмени глоба на кмета на Септември, за да стартира наказателно производство"}
{"url": "http://www.cross.bg/siriya-makron-ydari-1572702.html", "text": "/КРОСС/ Късно вечерта в неделя – ден, след като Франция се присъедини към САЩ и Великобритания за извършването на безпрецедентни ракетни удари по обекти на сирийския режим, Макрон настоя, че намесата е легитимна и призова международната общност да търси дипломатическо решение на бруталната 7-годишна война.„Франция не е обявила война на режима на Башар ал Асад“, каза френският президент в интервю за телевизия Бе Еф Ем, радио Монте Карло и интернет сайта Медиапар. Той изтъкна, че „Париж е за политическо решение на конфликта в Сирия, включващо всички замесени страни“. За постигането на трайно политическо решение на сирийския конфликт „трябва да водим диалог с Русия, Турция и Иран“, каза той.Макрон е убедил президента Доналд Тръмп, че ударите трябва да бъдат насочени само срещу обекти, свързани с химическите оръжия.„Преди 10 дни президентът Тръмп казваше, че Съединените щати трябва да се оттеглят от Сирия. Но ние го убедихме, че е необходимо да се остане там в дългосрочен план. Ние също го убедихме, че трябва да ограничим ударите само над места, свързани с химически оръжия“, каза Макрон.„Мисията на САЩ не се е променила - президентът даде ясно да се разбере, че иска американските сили да се приберат у дома, колкото е възможно по-бързо“, реагира обаче говорителката на Белия дом Сара Сандърс. „Ние сме решени напълно да смажем ИДИЛ и да създадем условията, които ще предотвратят завръщането на тази организация. Освен това очакваме регионалните ни съюзници и партньори да поемат по-голяма отговорност - както във военно, така и във финансово отношение, за да бъде гарантирана сигурността в региона“, добави тя.„Извършихме успешно операцията от военна гледна точка“, каза Макрон. Той посочи, че операцията на САЩ, Великобритания и Франция „бе намеса на международната общност“, посочва АФП и отбелязва, че тя бе извън рамките на ООН.По думите на Макрон участвалите в ударите страни са имали „пълна международна легитимност“. „Три страни членки на Съвета за сигурност на ООН предприеха действията“, подчерта той.По-рано американският президент Доналд Тръмп обяви, че Вашингтон е готов за нова военна намеса в Сирия, в случай че сирийското правителство извърши друга атака с химическо оръжие.От своя страна, руският президент Владимир Путин заяви, че бъдещи ракетни удари срещу Сирия от страна на Запада ще доведат до хаос в международните отношения.Междувременно страните от Арабската лига осъдиха използването на химическо оръжие в Сирия и поискаха международно разследване на случая. Това обяви саудитският външен министър Адел ал-Джубейр на пресконференция след днешната среща на страните от организацията.Граждански протести, осъждащи въздушните удари в Сирия, се състояха в Лос Анджелис, Сан Франциско, Берлин, Кипър и в ивицата Газа.Няколко хиляди иракчани демонстрираха против западните въздушни удари по Сирия, като някои участници запалиха американски знамена, съобщи Франс прес.Протестните акции се състояха по призива на шиитския лидер Моктада Садр. „Престанете да унищожавате Сирия, както унищожихте нашата страна\", скандираше тълпата, събрала се на площад Тахрир в центъра на Багдад.Освен в Багдад демонстрации имаше и в градовете Наджаф и Басра. В събота Ирак изрази безпокойство след като САЩ, Франция и Великобритания нанесоха ракетни удари по обекти на сирийското правителство в отговор на предполагаемото нападение с химическо оръжие по контролиран от бунтовници град на 7 април.", "date": "2018.04.16", "title": "Макрон: Франция убеди Тръмп САЩ да останат в Сирия"}
{"url": "http://www.cross.bg/sigyrnost-kakvi-glava-1572705.html", "text": "/КРОСС/Националната сигурност винаги е актуален проблем, особено при все по-влошаващата се среда. Очаквам на този Консултативен съвет за национална сигурност да стане ясно още веднъж какви са мерките, предприемани от България относно рисковете и заплахите за националната сигурност.Това заяви държавният глава Румен Радев пред журналисти, след като изнесе публичната лекция в Университета за национално и световно стопанство.„Знаете, че преди почти една година /30 май 2017 г./ имаше такъв съвет, на който бяха взети решения за изграждане на необходимите отбранителни способности, за модернизацията на Българската армия, както и за повишаване на социалния статус на военнослужещите. Искам да чуя отговори какво трябва да се направи, за да бъдат изпълнени тези решения\", добави президентът.Румен Радев подчерта, че по време на КСНС ще бъде разгледана обстановката в Сирия, както и на Балканите. „Какво правят съседите около нас, какви модернизационни програми разгръщат, какви разходи дават за въоръжение, както и какви модернизационни програми правим ние и мерките, които трябва да вземем. Колективната система за сигурност и колективната отбрана не неглижират изграждането на наш собствен отбранителен капацитет.Напротив, налагат го и трябва всички да го осъзнаем възможно най-скоро\", заяви държавният глава.Запитан дали позицията на българското правителство по отношение на въздушните удари в Сирия е била съгласувана с него президентът подчерта, че не е била съгласувана, но Служба „Военна информация\" и Държавна агенция „Разузнаване\" са свършили своята работа и са успели да предоставят информация.Попитан дали моментът на предстоящото му посещение в Русия по повод отбелязването на Дните на българската култура в Москва е избран удачно, с оглед на втърдяващата се позиция на НАТО и ЕС по отношение на случая „Скрипал\" и обвиненията за използването на химически оръжия, държавният глава подчерта, че българският културен, световен и цивилизационен принос не може да става залог на политическо противопоставяне.„Точно във времена на конфронтация ние трябва да поддържаме диалога. Трябва да търсим общите интереси в борбата с тероризма и как да снижаваме това напрежение\", коментира Румен Радев и добави, че диалогът и каналите за комуникация трябва да бъдат запазени.„Основната цел на България е постигане на диверсификация на газови и енергийни доставки и на източници, и на маршрути. В това отношение ние трябва да правим всичко възможно да получаваме колкото се може повече места и маршрути и това означава по голяма сигурност, повече опции и по-ниски  цени\", заяви още президентът в отговор на въпрос. ", "date": "2018.04.16", "title": "Държавният глава Румен Радев: Очаквам на този КСНС да стане ясно какви са мерките, предприемани от България относно рисковете и заплахите за националната сигурност"}
{"url": "http://www.cross.bg/zashtoto-hora-bulgariya-1572684.html", "text": "/КРОСС/ В момента България прилича на строителна площадка, където нещо строим, но не знаем точно какво, защото е тъмно. Това каза президентът Румен Радев по време на публична лекция на тема „Социално-икономическо развитие на България - предизвикателства и перспективи\", която се проведе в УНСС по повод откриването на Младежки икономически форум 2018, предаде фокус.„Когато говорим за икономика, трябва да помним, че тя е неразривно свързана с политиката, защото тя не може да се развива, ако държавата не създаде необходимите благоприятни условия. И никоя държава няма да успее, ако няма работеща икономика. Успехът на всяка една политика се измерва с ползите, които тя носи за обществото\", каза още той и посочи, че една политика може да бъде представена за успешна чрез пиар блъфове, но това не може да трае дълго, защото тя трябва да донесе реални ползи, а те се измерват чрез висок жизнен стандарт и качество на живот.„В момента сме свидетели на една липса на способност и достатъчно воля на държавата да защити обществения интерес. На този фон какви цели си поставяме и къде искаме да отидем? Може да речем крайната цел да ни бъде да станем богати, но много важни са и механизмите, по които да я постигнем. Аз не съм икономист и изобщо не смея да давам съвети или рецепти как да постигнем целите си, как да разгърнем механизма, но си мисля, че думите на един велик писател, философ и хуманист ще бъдат особено актуални за строителите на съвременна и бъдеща България: „Licht, mehr licht\", каза още той и посочи, че това са думи на Йохан Волфганг Гьоте - „Светлина, повече светлина\".„Защото в момента България прилича на една строителна площадка, където нещо строим, но не знаем точно какво, защото е тъмно. Някакви хора носят строителен материал и се връщат за нов, а в това време други хора го крадат. Някакви хора ръководят строежа, размахват карти и чертежи, но други хора от тъмното всъщност управляват тях. Някакви хора строят стена - да речем ограда, но е толкова рехава и нестабилна, че трябва да започват да я ремонтират преди да е приключена, защото е тъмно. Други хора строят пътища и магистрали, но нещо бъркат пропорциите и след тях остават дупки, защото е тъмно. Не се знае реалната стойност на обекта и какво и на кого се плаща, защото е тъмно.Медиите не казват истината, защото не могат да я видят в тъмното или защото не искат да я видят, тъй като е тъмно. Но едно е ясно - малкото останали инвеститори напускат площадката и търсят друга, по-светла. Крайно време е да включим прожекторите. Това е най-важното, което трябва да направим, за да я има България - да осветлим процесите в държавата, да има прозрачност в харченето на публичния ресурс, да има ясно установени правила, които да важат за всички.Прокуратурата и съдът имат шанс да върнат доверието, като погнат крадците, независимо дали са от управляващите или опозицията. Когато върнем доверието в държавността, съм сигурен, че предприемчивостта на българина ще доведе до желанието резултати. Трябва да осъзнаем, че сега повече от всякога е необходима непримиримост към произвола и престъпленията и активна гражданска позиция. Трябват хора с адекватно образование и култура, с познания за икономическите и обществени процеси, новите технологии ,с друг поглед за развитието на България и на света, с други идеи за бъдещето и най-важното с друга енергия и друг морал\", каза президентът Радев. ", "date": "2018.04.16", "title": "Румен Радев: В момента България прилича на строителна площадка"}
{"url": "http://www.cross.bg/rysiya-tzentrove-obekti-1572681.html", "text": "/КРОСС/ Над 10 500 търговски центрове и близо 74 000 други масово посещавани обекти са обхванати от големите проверки в Русия след пожара в мола \"Зимна вишна\" в сибирския град Кемерово, който взел 64 жертви на 25 март. Това съобщи на съвещание в руското министерство на извънредните ситуации (МИС) Ринат Еникеев, главният държавен инспектор по противопожарния надзор, цитиран от ТАСС.Проверките, извършвани частично с участието на местните прокуратури, са по нареждане на федералното правителство и генералната прокуратура на Русия.МИС настоява поради нарушения на противопожарните правила да бъде преустановена дейността на 111 търговско-увеселителни центрове и други масово посещавани обекти. Съответните документи са внесени в съдебните органи.До момента са затворени временно 40 мола, детски игрални зони и кинозали. Административна отговорност е потърсена от 1800 служители и 363 юридически лица, информира главният държавен инспектор по противопожарния надзор в Русия. ", "date": "2018.04.16", "title": "Проверяват над 10 000 търговски центрове в Русия след пожар в Кемерово"}
{"url": "http://www.cross.bg/yaponiya-kitaii-trump-1572679.html", "text": "/КРОСС/ Япония и Китай възобновиха икономическия си диалог след близо осем години, в които той бе замразен.Предвид нарастващата икономическа роля, която двете страни биха могли да играят както в регионален, така и в световен мащаб, са необходими \"нови перспективи\", заяви японският външен министър Таро Коно в началото на преговорите в Токио, цитиран от Ройтерс.Китайският му колега Уан И заяви, че Китай се надява да \"задълбочи\" диалога с Япония за икономическото сътрудничество. Посещението на външния министър Уан И в Япония е първото на китайски външен министър за двустранни разговори от 2009 г. насам. Срещата му с Коно е продължила почти четири часа в неделя, съобщи японското външно министерство. Двамата министри са постигнали съгласие относно важността на организирането на съответните посещения на япония премиер Шиндзо Абе в Китай и на китайския президент Си Дзинпин в Япония.Възобновяването на преговорите на високо равнище между двете сили е знак за подобрение на отношенията, които до неотдавна бяха напрегнати заради териториални спорове и отношенията на Япония към нейното военно минало.Двете най-големи икономики в Азия имат основание да си сътрудничат на фона на усилията на американския президент Доналд Тръмп да наложи наказателни мита върху вноса от техните страни и исканията му да отворят пазарите си повече за американския износ, коментира и The Associated Press.Японският премиер Шиндзо Абе заминава на посещение в САЩ през тази седмица за среща с Тръмп, за да обсъдят плановете за търговия и срещата на високо равнище между севернокорейския лидер Ким Чен Ун и Тръмп. ", "date": "2018.04.16", "title": "Япония и Китай отново започват да говорят за икономика"}
{"url": "http://www.cross.bg/siriya-iska-trump-1572685.html", "text": "/КРОСС/ Американският президент Доналд Тръмп все още иска войските на САЩ да напуснат Сирия, заяви Белият дом, цитиран от Ройтерс и FOX News.Изявлението беше направено, след като френският президент Еманюел Макрон каза, че е убедил Тръмп да запази американското военно присъствие в Сирия.\"Мисията на САЩ не се е променила - президентът даде ясно да се разбере, че иска американските сили да се приберат у дома, колкото е възможно по-бързо\", заяви говорителката на Белия дом Сара Сандърс, предаде Ройтерс.\"Ние сме решени напълно да смажем ИДИЛ и да създадем условията, които ще предотвратят завръщането на тази организация. Освен това очакваме регионалните ни съюзници и партньори да поемат по-голяма отговорност - както във военно, така и във финансово отношение, за да бъде гарантирана сигурността в региона\", каза тя. ", "date": "2018.04.16", "title": "Белият дом: Тръмп все още иска американските войски да напуснат Сирия"}
{"url": "http://www.cross.bg/bulgariya-planinski-prodykt-1572687.html", "text": "/КРОСС/ 60% от българите категорично подкрепят и вярват в ефекта от въвеждане на термина за качество „планински продукт\". 27 % смятат, че  може би ще има добър ефект, 10% нямат мнение, като само 3% са против. Това стана ясно от представяне на национално социологическо проучване - Въвеждане на термин за качество „планински продукт\", осъществено от АФИС по поръчка на евродепутат Момчил Неков.Въвеждане на означението „планински продукт\" в България, както и насочване на вниманието към планинското земеделие, възможностите за развитие на земеделските производители от тези региони и активно присъствие на техни продукти на пазара в България и ЕС е една от каузите, по които работи евродепутат Момчил Неков.„На хората от планинските региони трябва да им се даде видимост, защото производството там е по-трудоемко, има по-слаборазвита инфраструктура, по-малко инвестиции, по-труден достъп, но пък и чиста околна среда.България може да е една от първите страни в Европейския съюз, която да въведе термина „планински продукт\", заяви Момчил Неков.„Над 40% от България е с планински релеф. Затова трябва да се възползваме от съществуващите европейски инструменти и да дадем шанс за развиетие на планинското земеделие и продукция\", уточни Неков. „От изследването стана ясно, че основните привърженици на това нововъведение са живеещите в столицата, по-заможната част от населението, хората с високо образование и добро здраве; това са и хората,склонни да плащат повече за подобен тип продукти\", коментира Стефан Георгиев, социолог от социологическа агенция АФИС. 43% от анкетираните дават положителен отговор, че ако се въведе термина за качество „планински продукт\", ще имат доверие в качеството на продуктите, върху чиито опаковки има знак. В събитието се включиха представители на Министерство на земеделието, храните и горите, БАБХ, представители на планински общини и земеделски производители. ", "date": "2018.04.16", "title": "60% от българите подкрепят въвеждане на термина за качество „планински продукт“ в България"}
{"url": "http://www.cross.bg/tzatzarov-prestupnitzi-zatvor-1572680.html", "text": "/КРОСС/ Според обвинител номер 1 надзирателите с основание протестират за ниските си заплати и срещу недостатъчното щатни бройки. \"В момента има затвори, в които един надзирател отговаря за 19 лишени от свобода, но в други съотношението е 1/20, 1/39 и така нататък, посочи Сотир Цацаров.Той бе в Пловдив в Деня на Конституцията и присъства на раздаването на дипломите на абсолвентите от Юридическия факултет на ПУ \"Паисий Хилендарски\".Главният прокурор връчи скулптура на лъв и фототипно издание на \"История славянобългарская\" на отличника на випуск 2017 Кристиян Райчев.", "date": "2018.04.16", "title": "Цацаров: Най-опасните престъпници да бъдат в един затвор"}
{"url": "http://www.cross.bg/martin-loruns-germaniya-1572667.html", "text": "/КРОСС/ На 16 април своя 53-ти рожден ден празнува американският комедиен актьор и продуцент Мартин Лорънс. Той е роден през 1965 година във Франкфурт на Майн, Германия и е четвъртото от общо 6 деца в семейството.В своята филмова кариера досега той има участие в над 25 филма, като най-голям успех постига с ролите си в лентите \"Лоши момчета\", \"Ченгета без значки\", \"Нищо за губене\", \"Ченгето в мен\".Вижте любопитни факти от живота на Мартин Лорънс:Пълното му име е Мартин Фицджералд Лорънс. Родителите му го кръщават Мартин в чест на Мартин Лутър Кинг, а второто му име е взето от второто име на американският президент Джон Кенеди.Бащата на актьора е военен и служи известно време във военна база в Германия, където се ражда и синът му.Като ученик толкова е разсмивал съучениците си, че един от учителите му е давал последните 5 минути от часа си за изява, само и само да стои тих през останалото време.Като юноша се занимава с бокс, но след сериозна травма в окото се отказва от мечтата си да стане професионален боксьор.Има два брака зад гърба си, които завършват с бързи разводи. Първият продължава малко повече от година, а вторият - около две. Актьорът има и три дъщери.Актьорът в миналото често е имал проблеми с полицията и е арестуван няколко пъти - за притежание на оръжие, за сбиване в нощен клуб и други.  ", "date": "2018.04.16", "title": "Мартин Лорънс на 53: Ченгето на комедията"}
{"url": "http://www.cross.bg/radev-rymen-prilagane-1572722.html", "text": "/КРОСС/ ", "date": "2018.04.16", "title": "Президентът Румен Радев: Обществото ни очаква обективно и безпристрастно прилагане на закона от българските юристи"}
{"url": "http://www.cross.bg/hristo-georgievi-yuzhnoto-1572686.html", "text": "/КРОСС/ От 20 април до 28 май се забранява влизането на пътни превозни средства по две пътни ленти от северната страна на южното пътно платно на бул. „Евлоги“ и Христо Георгиеви“ в участъка между ул. „Мизия“ и ул. „Шипка“.  Движението ще се извършва в една пътна лента от южната страна на южното пътно платно на бул. „Евлоги и Христо Георгиеви“ в същия участък.", "date": "2018.04.16", "title": "Нова организация на движението заради строителството на метрото "}
{"url": "http://www.cross.bg/bogdan-rypanov-ochite-1572693.html", "text": "/КРОСС/ Днес следобед районната прокуратура в Поморие ще поиска мярка за неотклонение постоянен арест за 26-годишния Янулис и 23-годишния Рупанов.Шуреят на Очите и още четирима млади поморийци бяха арестувани на 13 април при спецакция на полицията в морското градче. След изтичане на 24-часовото им полицейско задържане останалите трима  са освободени.По официални данни на Апелативна прокуратура Бургас Богдан Рупанов е обвинен за това, че на 12 април, при условията на продължавано престъпление, принудил 19-годишния Георги  Т., да извърши действия противно на волята му, като употребил сила и заплашване.В един от случаите на принуда е участвал и  Христос Янулис. Двамата с Богдан накарали със сила Георги Т. да  отиде с тях в жилището на Богдан. Това е станало на 12 април, като пристигайки в апартамента двамата накарали момчето да съблече дрехите си.После качили уплашения ученик на тавански етаж в същата сграда и го принудили да се съблече чисто гол,  да падне на колене, да сложи ръцете си зад глава, за да бъде сниман с мобилен телефон. Малко по-късно в същия апартамент насилниците накарали момчето да напише два текста, диктувани от Христос и Богдан, след което да се подпише. Това отново било съпроводено със заплахи и насилие.", "date": "2018.04.16", "title": "Шуреят на Митьо Очите и негов авер измъчвали ученик "}
{"url": "http://www.cross.bg/chanue-zemyata-kartofi-1572669.html", "text": "/КРОСС/ До края на годината Китай планира да осъществи космически старт на лунния си апарат \"Чанъе-4\", който трябва да направи меко кацане на обратната страна на Луната.Междупланетната станция ще засади на повърхността й семена от картофи и други растения, предава ТАСС.\"Озеленяването\" на естествения спътник на Земята а е предвидено в рамките на експеримента \"Лунна мини биосфера\".За осъществяването му на Луната ще бъдат доставени в специални оловни капсули семена от картофи, от родственика на зелето Арабидопсис талиана, а също така и яйца от копринена пеперуда.Специално установените камери за видеонаблюдение ще проследят покълването на семената и ще предават записите на китайска лаборатория на Земята.Мисията на лунния апарат \"Чанъе-4\" е един от най-амбициозните космически проекти на Китай за тази година. Очаква се междупланетната станция да установи връзка със Земята чрез ретранслатор в точката на Лагранж.В състава на \"Чанъе-4\" са включени автоматична лунна станция и луноход, който ще бъде използван за геоложки проучвания.   ", "date": "2018.04.16", "title": "Китайци садят картофи на… Луната. Камери ще ни показват разсада"}
{"url": "http://www.cross.bg/gradysa-bulgariya-ymeren-1572671.html", "text": "/КРОСС/ Днес от запад облачността ще се снишава и в следобедните часове на места в Западна България ще превали слаб дъжд. През нощта срещу вторник ще превали и в централните райони на страната. Вятърът ще е слаб, в Източна България - до умерен от югоизток.Минималните температури ще са между 8 и 13 градуса, дневните ще се понижат и ще са предимно между 19 и 24 градуса, по Черноморието 11 - 12 градуса.Атмосферното налягане ще се понижава, но ще остане малко по-високо от средното за месеца.Над Черноморието ще има разкъсана облачност, значителна в сутрешните часове. Ще духа до умерен вятър от изток-югоизток. Максималната температура на въздуха ще е 11 -12 градуса, колкото е и температурата на морската вода. Вълнението на морето ще се усили до 3 бала.В планините ще има значителна облачност и на места в масивите от Западна България ще превали. Ще духа умерен югоизточен, по високите върхове на Рила и Пирин - до силен южен вятър. Максимална температура на 1200 метра - около 16 градуса, на 2000 метра - около 8 градуса.Във вторник и сряда над много райони от страната ще се развива купеста и купесто-дъждовна облачност и на повече места ще има превалявания, придружени и с гръмотевици. В сряда вятърът ще бъде северозападен, към вечерта ще се ориентира от североизток, ще се усилва и с него ще нахлува сравнително хладен въздух. ", "date": "2018.04.16", "title": "Какво време ни очаква през новата седмица?"}
{"url": "http://www.cross.bg/putna-politziya-skorostta-1572670.html", "text": "/КРОСС/ ", "date": "2018.04.16", "title": "\"Пътна полиция\" провежда операция за контрол на скоростта"}
{"url": "http://www.cross.bg/paynda-bytilka-bryag-1572668.html", "text": "/КРОСС/За пета поредна година Слънчев бряг бе определен за курорта, който предлага най-високо качество на ниски цени в Европа в годишното изследване на \"Барометър за ваканционни разходи\" сред 18 европейски дестинации, съобщава британският The Telegraph.Курортите са сравнявани по това колко биха ни стрували следните неща: чаша кафе, бутилка местна бира, бутилка кока-кола, чаша вино, 1,5 литрова бутилка вода, тубичка слънцезащитен крем, шишенце препарат против насекоми, обяд за двама души в ресторант, без питиетата, но плюс вечеря с три блюда и вино за двама.Тези стоки в родния курорт биха стрували 43,44 паунда, докато същите продукти в Соренто, Италия, която е най-скъпата дестинация, излизат 122,65 паунда, показва изследването, цитирано от \"Монитор\".След Слънчев бряг тези артикули са най-евтини в Мармарис, Турция - 56,88 паунда.В топ 5 попадат още Алгарве, Португалия, малко над 68 паунда, следван от Коста дел Сол в Испания със 71,55 паунда. Пета позиция заема Крит, Гърция, където ще трябва да дадем 81,35 паунда.  ", "date": "2018.04.16", "title": "The Telegraph: Слънчев бряг – качество на най-ниска цена!"}
{"url": "http://www.cross.bg/silvi-vartan-april-1572666.html", "text": "/КРОСС/ Грандамата на френската музика Силви Вартан е вече в България! Любимата изпълнителка на поколения българи пристигна днес, за да сподели музиката си със скъпата на сърцето ѝ България. В два последни концерта във Варна и София, на 19 април в ДКС и на 21 април в зала 1 на НДК, Вартан ще изпълни на живо най-емблематичните си хитове.Преди голямото си прощаване с родната сцена обаче Силви Вартан ще се срещне с Министър-председателя на Република България Бойко Борисов, както и с кмета на Столична община г-жа Йорданка Фандъкова. Вартан ще се включи и в редица инициативи с обществено значими каузи,  а за своите най-верни фенове ще отдели специално време за лични срещи с автограф.                         Koнцертите в България са част от прощалното турне „Завинаги Силви\", в което вземат участие 8 музиканти и 3 певици. Шоуто ще продължи над два часа, ще бъде разделено на две части и ще включва най-любимите и познати песни от творчеството на Силви. Музиката ще бъде придружена от визуален спектакъл, в който ще бъдат показани и множество  оригинални клипове на Силви. Част от концертната програма ще бъде посветена на първата любов на Вартан - великия Джони Холидей, а финалът ще бъде голямата изненада и подарък на Силви към българската публика.Концертите се провеждат под патронажа на Министър-председателя на Република България Бойко Борисов, с когото Силви Вартан ще срещне на 17 април. В същия ден Вартан ще се срещне и с  кмета на Столична община г-жа Йорданка Фандъкова.Събитието в София е част от Календара на културните събития на Столична община за 2018 г. На следващия ден в книжарница CIELA на бул. Витоша 60 ще се проведе среща с автограф за най-верните фенове на Силви. Тази възможност ще имат и всички нейни почитатели във Варна на 19 април в книжарца CIELA на бул. Сливница 2.Последните бройки билети могат да бъдат закупени от бензиностанциите OMV, мрежата на Eventim, билетен център НДК и на касата на ДКС Варна на цени от 30 до 120 лева. ", "date": "2018.04.16", "title": "Силви Вартан e вече в България"}
{"url": "http://www.cross.bg/ankara-operatziyata-stranite-1572672.html", "text": "/КРОСС/ След операцията ролята на Анкара постепенно започна да се изяснява, отбелязва журналистката. Според получената информация от източници Анкара е препоръчвала благоразумие и същевременно е предала следното послание на САЩ, Франция и Великобритания към руския президент Владимир Путин: \"Целта не е Русия, а режимът в Дамаск, използващ химическо оръжие.Ние не искаме горещ сблъсък с Русия\". Анкара е предала това послание на Путин преди започването на операцията. Журналистката посочва, че контактът между страните е бил на всякакво равнище, а не само на равнище държавни глави, предава още в.\"Хюриет\".Тя отбелязва обаче, че Анкара е предпочела да действа предпазливо и не е определила ролята си като \"посредник\". В процеса на операцията Анкара е предпочела да остане в позиция между страните, а след операцията е направила изявления в нейна подкрепа. Журналистката цитира високопоставени източници, които са подчертали, че принципната позиция на Анкара е срещу използването на химическо оръжие и Турция смята, че използването му не трябва да остава безнаказано.Същевременно източниците са подчертали, че проблемът в Сирия произтича не само от използването на химическо оръжие, а и от използването на конвенционални оръжия. Те са добавили, че решението на кризата в Сирия ще се постигне с възпиране на използването на всякакви оръжия и намиране на формула за това. Според източниците Анкара смята, че на този етап не съществува опасност от трета световна война, както се говори на международната сцена. В подкрепа на това тя изтъква посланието, изпратено от Запада към Путин, което гласи: \"вие не сте целта\". В светлината на внасянето от САЩ, Франция и Великобритания в Съвета за сигурност на ООН на нова проекторезолюция, очакването на Анкара е, че противоборството между страните в международен план ще продължи още известно време, а Турция ще продължи да бъде в позиция между страните при създалата се конюнктура, отбелязва Ханде Фърат.Вестник \"Хабертюрк\" цитира оценка на турския премиер Бинали Йълдъръм за операцията на САЩ, Франция и Великобритания в Сирия, според която става дума за положителна, но закъсняла стъпка. Йълдъръм е отбелязал, че все пак операцията е \"отговор, даден на режима, на подлите убийци, които са причина за зверствата\".Вестник \"Миллиет\" и в.\"Ватан\" посочват на първа страница, че преди днешното си посещение в Турция, в интервю за Анадолската агенция генералният секретар на НАТО Йенс Столтенберг е отправил призив към съюзниците за по-голяма подкрепа за Турция в борбата й срещу тероризма. Столтенберг е определил Турция като \"много ценен, ключов съюзник\".", "date": "2018.04.16", "title": "\"Хюриет\": Преди ударите в Сирия Анкара е предала послание на Запада към Путин"}
{"url": "http://www.cross.bg/hitrino-svideteli-dimitur-1572673.html", "text": "/КРОСС/ Делото за железопътното произшествие в Хитрино продължава в Шуменския окръжен съд с разпит на пострадали при инцидента. Обвиняеми са машинистите Димитър Михнев и Радослав Петков, и двамата от Русе.На днешното съдебно заседание са призовани 13 свидетели, съобщи пред журналисти говорителят на съда Стилиян Стилиянов.Според показанията на първите двама свидетели, получили различни наранявания при инцидента, в ранните часове на 10 декември 2016 г. те са чули силен шум, определен и от двамата като свистене, след което - гърмежи.Съдебно заседание по делото за железопътното произшествие в Хитрино е насрочено в Шуменския окръжен съд и утре.На 10 декември 2016 г. в района на гара \"Хитрино\" дерайлира товарна влакова композиция, превозваща пропилен и пропан-бутан, управлявана от машинистите Димитър Михнев и Радослав Петков. От последвалия взрив загиват седем души, а 29 са пострадали; разрушени и са нанесени щети на десетки сгради в населеното място. ", "date": "2018.04.16", "title": "Делото за Хитрино продължава с разпит на свидетели"}
{"url": "http://www.cross.bg/internet-wifieu-stranitzata-1572674.html", "text": "/КРОСС/ Европейската комисия /ЕК/ добави нови изисквания към необходимите документи за кандидатстване на общини за финансиране на проекти за безплатен безжичен интернет на обществени места WiFi4EU. Пълната информация е публикувана на интернет страницата на Министерството на транспорта, информационните технологии и съобщенията /МТИТС/ в секция Въпроси и отговори за ЕИТ и WiFi4EU, съобщиха от министерството.Двеста и девет български общини са се регистрирали за участие в първия конкурс. Преди да бъдат подадени предложенията на 15 май, е необходимо да бъдат предоставени придружаващи документи - копие на документ за самоличност на кмета или упълномощен от него служител; документ, който удостоверява, че той е законният представител на общината /например акт за номиниране/ и други. Документите ще трябва да бъдат качени като отделни файлове на портала WiFi4EU на страницата \"Моят профил\", уточняват от министерството.Общините могат да използват бюджета от 15 000 евро за \"горещи точки\" за безплатен бърз интернет в рамките на 18 месеца. В случай че бъде получена оферта за мрежата WiFi4EU, която отговаря на изискванията, но е за стойност под 15 хил. евро, общините трябва да изискат предлагането на допълнително оборудване /повече точки за достъп, защитна стена и др./, така че да бъде достигната отпуснатата сума.Скоро на страницата на ЕК с въпроси и отговори за инициативата ще бъдат публикувани примерни технически спецификации. ", "date": "2018.04.16", "title": "ЕК добави нови изисквания при проектите за безплатен обществен интернет"}
{"url": "http://www.cross.bg/siriya-oruzhie-ozho-1572677.html", "text": "/КРОСС/  Руският и френският посланик в Холандия са пристигнали на извънредни преговори по Сирия, свикани от Организацията за забрана на химическото оръжие (ОЗХО), предава ТАСС.ОЗХО трябва да започне срещата в 8:00 часа местно време (11:00 българско)  в централата си в Хага след възможното нападение с химическо оръжие в сирийския град Дума. В момента комисия за установяване на истината на международната организация е пристигнала в Сирия, за да провери данните за нападението. ", "date": "2018.04.16", "title": "Посланиците на Русия и Франция са пристигнали в централата на ОЗХО"}
{"url": "http://www.cross.bg/obshtnostta-natziite-hari-1572675.html", "text": "/КРОСС/ В тази роля принц Хари ще насърчава младите хора от държавите, повечето от които са бивши колонии на Великобритания, да се борят с предизвикателствата. В изявлението на Бъкингамския дворец се уточнява, че над 60 процента от жителите на Общността на нациите - около 2,4 милиарда души, са под 30-годишна възраст, предава Ройтерс.\"Принц Хари ще работи за създаването на връзки между младите хора и младите лидери в Общността на нациите и ще ги насърчава да използват платформите на Общността, за да се справят със социални, икономически и екологични предизвикателства, пред които е изправено тяхното поколение\" - уточнява изявлението на Бъкингамския дворец.Принц Хари, който е пети по ред за наследяване на престола, увеличи обществените си изяви и е едно от лицата, които дават нов облик на монархията като модерна и близка до съвременния живот.Кралица Елизабет Втора оглавява Общността на нациите, но има съмнения дали синът й принц Чарлз един ден ще я наследи на тази церемониална длъжност.Съобщението за новия пост на принц Хари съвпада с началото на срещата на високо равнище на правителствените ръководители от Общността на нациите в Лондон.", "date": "2018.04.16", "title": "Кралица Елизабет Втора назначи принц Хари за посланик за младежта на Общността на нациите"}
{"url": "http://www.cross.bg/zavedeniyata-pyshi-dymite-1572660.html", "text": "/КРОСС/ По думите му човек сам решава дали да пуши, или не и не иска „малцинството\" от непушачи да определят къде е позволено да се прави.„Като лекар няма как да съм „за\" връщането на пушенето в заведенията. Статистика на Евробарометър от 2014 г. доказа, че след закона за пълната забрана за тютюнопушенето има 3% спад на пушачите в България\", каза от своя страна д-р София Ангелова, специалист по белодробни болести.По думите й това, че закон не се спазва не означава, че трябва да бъде отменен. ", "date": "2018.04.16", "title": "Трябва ли да разрешат отново пушенето в заведенията?"}
{"url": "http://www.cross.bg/kamion-stefan-kamiona-1572658.html", "text": "/КРОСС/ Баща и син от Габрово, собственици на камион, са заплашени да лежат 64 г. в затвор в Гърция за трафик на мигранти. Каналджии купили камиона от тях, но не го пререгистрирали.За тежката ситуация, в която се е озовало семейството, разказва репортаж на bTV.В края на 2016 г. Стефан Николов и Венцислав Манев, собственици на семейна транспортна фирма, обявяват за продажба техен камион. Явяват се купувачи. Венислав разказва, че отишли няколко души с много скъпа кола.Като нов собственик се води 44-годишният Янко Янков.В следващите дни семейството отписва камиона от лиценза на фирмата и от данъчното, но Янко Янков не го пререгистрира, както изисква законът.Пет дни след продажбата товарният автомобил е задържан в гръцкия град Александропулис с 27 нелегални имигранти в него. Вътре са и талоните на фирмата.Как камионът е преминал през границата не е ясно, защото няма лиценз, а шофьорът който го е изкарал, няма трудов договор с транспортната фирма.В края на март тази година Стефан и Венцислав получават призовка от гръцкия съд, за да им бъде повдигнато обвинение за подпомагане на трафик на нелегални имигранти в Гърция.Минималната присъда, която ги заплашва, е 10 години затвор. „Плюс 2 години на мигрант. 27 са били в камиона, по прости сметки - 64 години\", каза Стефан Николов.Адресът на Янко Янков е в столичния квартал \"Факултета\".Него го няма, но майка му твърди, че синът й никога не е купувал камион и че разпродава покъщнината, защото се дрогира.Стефан и Венцислав трябва да се явят в гръцкия съд във вторник. Страхуват се, че ще бъдат задържани. ", "date": "2018.04.16", "title": "Баща и син заплашени с 64 г. затвор в Гърция след продажба на камион"}
{"url": "http://www.cross.bg/syperkompyutura-gabriel-evro-1572659.html", "text": "/КРОСС/България е сред 15-те държави от ЕС, които основават дружество, което да го разработи. Той осигурява персонализирана медицина, по-добро лечение и предотвратяване на рака, безупречна метеорология и защита на пътя, и още много други важни неща.В четвъртък от София цяла Европа ще чуе докъде сме напреднали по пътя към суперкомпютъра. Благодарение на усилията на еврокомисаря по цифровата икономика и цифровото общество Мария Габриел тогава водещите специалисти на континента се събират в НДК на конференция, посветена на темата. В рамките на българското председателство на Съвета на ЕС Министерството на образованието и науката в тясно сътрудничество с Европейската комисия (ЕК) организира конференция под надслов „Формиране на дигиталното бъдеще на Европа: Високопроизводителни изчисления за научни и промишлени приложения в изключителен мащаб\".Форумът цели да повиши осведомеността относно ролята на високопроизводителните изчислителни системи (на английски HPC, б.а.) за формирането на цифровото бъдеще на Европа и за осигуряване на решения на множество социални и икономически предизвикателства.Макар и звучаща строго специализирано, темата има непосредствено отражение върху живота ни. Защото суперкомпютърът дава удивителен тласък на здравеопазването, гражданската защита, екологията, сигурността, включително тази на информацията, изследванията във всяка област на науката.\"Това е тема, която ми е близка, защото звучи много технологично, но всъщност е с много пряко отношение върху всекидневието ни - да познаваме много по-добре ваксините и новородените, много повече да познаваме състоянието на пътищата в зимните условия, да виждаме как се случват климатичните промени. На нас данни не ни липсват - имаме прекалено много, но това, което нямаме, е достатъчна скорост за изчисления, които да ни позволяват да ги използваме\", подчерта еврокомисар Габриел.Но какво е суперкомпютър, или HPC?Това са компютърни системи с изключително високи възможности. Днес тези системи могат да извършват операции със скорост над 10 на 15-а степен в секунда (петаскала), като целта е до 2023 г. ЕС да ползва машини, опериращи с 10 на 18-а степен (екзаскала) в секунда, което е сравнимо с това да се съберат всички възможности на всички мобилни телефони на цялото население на ЕС на едно място.Междинната цел е до 2019 г. да бъдат постигнати от 20 до 50% от производителността на екзаскалата.Тази високоизчислителна машина с размерите на зала извършва сложни операции с невероятна скорост. В нея е цялата информация на света, излизала на всички езици. Например за рака, поради което е от фундаментално значение за най-висшето здравеопазване - персонализираната медицина. Но не само. Използва се за решаването на научни и инженерни проблеми от такъв мащаб и изискващи такива симулации, които не могат да бъдат изпълнени от сегашните компютри с общо предназначение. Суперкомпютърът отговаря дори на предизвикателства като декодиране на ДНК за броени минути или най-много часове (нещо, което сега отнема седмици или дори месеци), изследване, ранно засичане и лечение на тежки болести, и дешифриране на човешкия мозък. За последния има специален проект, който симулира как функционира той и как се променя - например вследствие на катастрофа. Със суперкомпютъра ще се разбере по-добре ранната деменция и въздействието на лекарствата върху организма.Чудото HPC прави революция не само в медицината, но и в редица други области - прогнозирането на еволюцията на климата, наблюдението на космическото пространство, предотвратяването и управлението на природни бедствия, проектирането на паркове за възобновяема енергия.Суперкомпютърът предоставя на учените по-задълбочени познания за неизследвани преди това области и системи от най-голяма сложност, стимулиращи иновациите и откритията в почти всички научни дисциплини - от природните науки (моделиране на климата и прецизна прогноза за времето) до високоенергийната физика, астрофизиката и космическите проучвания. Значително намалява разходите за научноизследователска и развойна дейност и времевия цикъл за развитие, като произвежда продукти и услуги с по-високо качество.Например суперкомпютърът дава възможност на автомобилните производители да намалят времето за разработване на нови платформи за коли средно от 60 на 24 месеца, като така се спестяват милиарди евро, като същевременно се подобряват устойчивостта на превозните средства,удобството и комфортът на пътниците, и се щади екологията. Това е постижимо със суперкомпютъра благодарение на възможностите му да предвижда и извършва симулации на сблъсъци и всякакви други възможни рискове, което се отразява в по-добър и по-сигурен дизайн на колите, и то постиган в много по-кратък срок в сравнение със сегашното, традиционно проектиране.Когато в Белгия времето е лошо, магистралите почти в цялата страна се затварят, при което страната търпи огромни икономически загуби. След като ЕС получи своя суперкомпютър, той ще \"сканира\" цялата мрежа на аутобаните и ще изчислява кои са опасните участъци и за какъв точно период от време. И така ще се затваря не цялата магистрала, а да речем само 20 км от нея.Всяко евро, инвестирано в суперкомпютъра, осигурява средна възвращаемост от 867 евро в увеличени приходи и 69 евро като печалба, изчислили са в ЕК.Суперкомпютърът е важен и за националната сигурност и отбрана. Той повишава безопасността чрез симулиране на ядрени реакции, проектиране на нови изтребители и разработване на силни технологии за криптиране, както и подпомагайки органите да получат достъп до шифровани данни, извършвайки широкомащабни разкрития на подозрителни схеми и разпознаване на лица. Така се осигурява защита на чувствителни области, респективно на всеки от нас.Към момента ЕС няма суперкомпютър сред първите 10 в света, т.е. и най-бързият компютър на общността е 10 пъти по-бавен от суперкомпютър. Такъв, какъвто притежават САЩ, Китай, Япония и Корея. Нито една страна - членка на ЕС не може да направи суперкомпютъра сама, за да им е конкурентна. Ето защо на 23 март 2017 г. 7 държави от съюза - Франция, Германия, Италия, Люксембург, Испания, Португалия и Холандия, подписаха декларацията EuroHPC. България се присъедини към нея на 13 октомври 2017 г.След нас го направиха Швейцария, Гърция, Хърватска, Чехия и Кипър.В споразумението страните се съгласиха да работят заедно и с ЕК за придобиването на общоевропейска интегрирана инфраструктура за суперкомпютри (EuroHPC) и нейното разгръщане, което трябва да стане на два етапа с краен срок 2022-2023 г. Преди това трябва да има законодателната рамка и осигурен ресурс в следващата многогодишна финансова рамка на съюза.За купуването и управлението на суперкомпютри (машините) и инфраструктура за данни (технологията) и за създаването на научноизследователска и иновационна програма 15 държави от ЕС, сред които и България, ще създадат догодина съвместно предприятие, което ще получи 486 млн. евро от единния бюджет на общността. Отделно, също толкова средства, в рамките на възможностите си, ще отделят участващите в инициативата държави. Всяка страна ще има право да ползва, съответно преотдава дял време, съответен на паричната й вноска. Половината време ще притежава ЕС.Най-съвременните високопроизводителни изчислителни машини и информационни инфраструктури ще са достъпни за научни цели, а също - за обществени и частни партньори, с цел повишаване на научните възможности на Европа и конкурентоспособността на нейната промишленост. В конкурси ще се избират учени, които ще оперират със суперкомпютрите и ще подпомагат тези, които са платили време и ги наемат. Защото ползването на HPC няма да е проста работа като това да си отвориш лаптопа. Учените ще препрограмират суперкомпютъра за всяка отделна дейност.Еврокомисар Габриел изтъкна, че за нея е изключително важно, че е осигурен и достъпът на малки и средни предприятия до суперкомпютъра.\"Стартъпите са тези, които имат също много голяма нужда от това бързо да тестват своите модели, бързо да имат представа как може да им бъде осигурен достъп до пазарите\", напомни тя.Всички тези ключови за бъдещето въпроси ще обсъди в четвъртък в София еврокомисар Габриел с учени, собственици на компютри и индустриалци от всички държави.\"Само в рамките на 8 месеца имаме истински резултат, защото вече имаме законодателен инструмент, който в момента е в процес на финализиране в Съвета и в Европейския парламент. Най-вече имаме финансиране за този суперкомпютъра, който искаме да има Европа -1 милиард евро е инвестицията.486 милиона са от Европейската комисия, останалите са осигурени от държавите членки в тази инициатива. България има много важна роля,България е видяна като регионален лидер,България има опит и може да бъде една от страните, които ще участват изключително активно\", категорична е еврокомисар Габриел. ", "date": "2018.04.16", "title": "Мария Габриел обявява след 72 часа докъде сме със суперкомпютъра"}
{"url": "http://www.cross.bg/minyta-manchestur-fostur-1572655.html", "text": "/КРОСС/Уест Бромич Албиън шокира Манчестър Юнайтед и го победи с минималното 1:0 насред „Олд Трафорд\" в двубой от 34-ия кръг на Премиършип. По този начин Манчестър Сити си осигури шампионската титла във Висшата лига пет мача преди края на сезона. Единственото попадение в срещата отбеляза Джей Родригес в 73-та минута.Уест Бромич организира много добра контраатака в 11-та минута, когато Саломон Рондон подаде към Джейк Ливърмор, който отправи много хубав удар, но Де Хеа плонжира и спаси.Манчестър Юнайтед пропусна да поведе в резултата в 19-та минута. Хуан Мата комбинира с Ромелу Лукаку, който изскочи сам срещу Фрейзър Фостър и стреля, но вратарят успя да спаси удара на белгийския нападател. След това избитата топка попадна в Алексис Санчес, който бе на отлична позиция и стреля, но Фостър отново се намеси и изби с крак в корнер.Рондон стреля с глава в 25-та минута, но Де Хеа спаси.Пол Погба игра се опита да вкара с ръка, но французинът получи жълт картон заради изявата си.Ромелу Лукаку направи добър спринт в 36-та минута и излезе сам срещу Фостър, но вратарят успя да спаси удара му.Пред Джеси Лингард се откри добра възможност в 47-та минута, но ударът му бе спасен.Фостър направи страхотно спасяване в 66-та минута. Неманя Матич сложи топката на главата на Ромелу Лукаку, който я насочи в долния десен ъгъл на вратата на Уест Бромич, но Фостър плонжира и успя да спаси.Неманя Матич комбинира с Лингард в 70-та минута, а той шутира, но топката рикошира в крака на Крис Брънт и премина встрани от левия стълб на вратата на Фостър.Уест Бромич поведе в резултата в 73-та минута. След центриране от корнер в наказателното поле на Манчестър Юнайтед Крейг Доусън натисна Неманя Матич във въздушния двубой, който принуди сърбина да сбърка и той свали топката на Джей Родригес, който с глава вкара топката във вратата на Давид де Хеа.В добавеното време на мача, след центриране в наказателното поле на гостите Крис Смолинг стреля с глава, но Фостър спаси без затруднения.С това поражение на Манчестър Юнайтед, Манчестър Сити е недостижим на върха пет мача преди края на сезона. „Гражданите\" имат аванс от 16 точки пред „червените дяволи\". Манчестър Сити е лидер с 87 точки, докато Манчестър Юнайтед е втори със 71 точки. Уест Бромич Албиън е последен с 24 точки, но тази победа запазва шансовете на отбора за оцеляване във Висшата лига. ", "date": "2018.04.16", "title": "Ман Сити е шампион! "}
{"url": "http://www.cross.bg/rysiya-kaski-sergeii-1572657.html", "text": "/КРОСС/ В течение на повече от месец след отравянето в Солсбъри никой не виждал пострадалите Сергей и Юлия Скрипал. Британските служби не дават никакъв достъп до тях. Затова възниква въпроса имало ли е изобщо отравяне и ако е имало, защо пострадалите не са били показани и разследването е абсолютно засекретено, предава \"Фокус\".Вторият въпрос е било ли е използвано химическо оръжие в Сирия или това са провокации, които да дадат повод за нови санкции и дискредитация на обвинените страни. В Сирия информацията идва само от британските „Бели каски“, които вече са известни със своите провокации и фиктивни обвинения в използване на химически оръжия. Още преди да се проведе независимо разследване от Организацията за забрана на химическите оръжия американците и техните съюзници нанесоха въздушни удари по сирийски обекти.Тук изниква въпроса дали отравянето на Сергей Скрипал и демонстративната акция на „Белите каски“ са звена от една и съща верига. Целта несъмнено е дискредитация на днешното политическо ръководство на Русия и неговата пълномащабна изолация на световната арена.", "date": "2018.04.16", "title": "„Независимая газета“: Теорията за заговора против Русия добива конкретни очертания"}
{"url": "http://www.cross.bg/komi-trump-zayavi-1572661.html", "text": "/КРОСС/„Президентът Доналд Тръмп е морално неспособен да ръководи Съединените щати. Възможно е Русия да има компрометиращи материали срещу него и в действията му има известни признаци за възпрепятстване на правосъдието\".Това заяви бившият директор на ФБР Джеймс Коми в интервю за телевизия Ей Би Си. Той беше уволнен от Тръмп през май 2017 г.\"Не вярвам на тези истории, според които той страдал от умствена недостатъчност или че бил в първия стадий на деменцията. Не смятам, че той е медицински непригоден\", заяви Коми.Той е убеден, че е бил уволнен заради разследването за предполагаема руска намеса в президентските избори в САЩ през 2016 г.Интервюто беше по повод публикуването на новата книга на Коми \"Висша лоялност\", в която представя своята версия за събитията около уволнението си, разследването на предполагаемата руска намеса в изборите в САЩ и имейлите на Хилари Клинтън. В нея Коми сравнява Тръмп с дон на мафията и заявява, че начинът, по който ръководи страната, се базира на егото му и на лична лоялност.Няколко часа преди интервюто да бъде излъчено Тръмп отправи остри обвинения срещу Коми в Тwitter, наричайки го \"непостоянен\", \"определено най-лошият директор на ФБР в историята\" и заяви, че би трябвало да бъде в затвора за предаване на класифицирана информация и за лъжи пред Конгреса.До уволнението си през май миналата година Коми водеше разследването за евентуални връзки между Русия и предизборния екип на Тръмп. Бившият директор на ФБР определи като стъписваща идеята, че Русия може да има компрометираща информация за американски президент, но добави, че в случая с Тръмп не може да изключи тази възможност.По думите на Коми президентът на САЩ \"трябва да вдъхва респект и да изповядва ценностите, които са в сърцето на нашата страна\".\"Най-важната е истината, а този президент не е способен да го направи\", подчерта бившият шеф на ФБР. Освен това Коми заяви, че според него Тръмп се отнася към жените като към \"парчета месо\". ", "date": "2018.04.16", "title": "Джеймс Коми: Тръмп е морално неспособен да бъде президент"}
{"url": "http://www.cross.bg/ikonomika-suyuz-horata-1572662.html", "text": "/КРОСС/ Политици от Европейския съюз и от страните кандидат-членки, представители на социалните партньори, международни организации и организации на гражданското общество ще обсъдят как социалната икономика може по-добре да отговори на съвременните предизвикателства пред Стария континент. Основна тема ще са мерките за насърчаване на интеграцията на хората в неравностойно положение в обществото и на пазара на труда. Ще се обсъди и потенциалът на жените в социалната икономика, както и т.нар. \"сребърна икономика\", която включва всички дейности, услуги, комуникации, производства, които са проектирани или приспособени за хората над 50-годишна възраст и които целят удължаването на техния трудов живот.", "date": "2018.04.16", "title": "София е домакин на двудневна международна конференция за социална икономика"}
{"url": "http://www.cross.bg/komisiyata-zarkov-obyasni-1572663.html", "text": "/КРОСС/ „БСП поиска създаването на комисията за ЧЕЗ, след като бе оповестено, че Инерком ще е купувачът- заради обществената реакция на притеснение, защото тази фирма не разполага нито с финансов, нито с експертен потенциал, за да управлява електроподаването на една трета от страната и почти половината й граждани.\" Това заяви зам.-председателят на ПГ на „БСП за България\" и член на парламентарната комисия за ЧЕЗ Крум Зарков пред БТВ. „Стана ясно, че има противоречие-  правителството през февруари заяви, че не знае за сделката ЧЕЗ, а се оказва, че за нея се е знаело доста преди това и службите за сигурност са следили как протича процесът\", обясни Зарков.Той каза, че ЧЕЗ е информирала комисията как от 2013 г. насам компанията е информирала всяко правителство, че иска да напусне държавата и ако тя има интерес, може да направи своята оферта. Зарков изтъкна, че в комисията станало ясно също- как консултантът на Инерком е обявил пред една от банките за кредитиране, че те ще бъдат избрани за купувач и банката е уверила, че е готова да кредитира сделката с 80 млн. евро.„Помним, че премиерът ни представи една начертана схема на финансиране. Работата на комисията показа, че на този документ не може да се вярва\", обясни Крум Зарков. В комисията е станало  ясно също- как ЧЕЗ  потвърждава с писмо, че са получили уверение за произхода на средствата на Инерком. „След като те са представили тази информация на чешката компания, да я предоставят и на нас утре, в комисията\", каза Зарков и обясни, че знаейки откъде идват парите за сделката, ще знаем и къде отива електроразпределението на тази част от страната. „Държавата ни си смени позицията по сделката три пъти за месец и половина-  от нищо не знам, до искам пълния контрол, а сега е - нищо не мога да направя\", припомни членът на комисията. Той бе категоричен, че БСП винаги е била за ангажирането на държавата със сектор  енергетика. По думите му нищо не пречи на държавата, когато предприятие, ключово за националната ни сигурност, се продава, да направи възможното- да го придобие или да контролира придобиването. „Защо ЧЕЗ иска 51% увеличение на цената на нощната тарифа, а другите два оператора около 5-6%. Нека да видим какви са мотивите за това\", коментира Крум  Зарков.Той обясни също, че в комисията е имало спор с регулатора по въпроса - какъв е смисълът да има инвестиционна програма за 5-6 години напред, ако всеки един момент може да се продаде фирмата и собственикът да си замине? „Регулаторът трябва да се убеди, че този който купува, ще има възможността да поддържа електроподаването, системата и да изпълнява инвестиционната програма\", каза още той.", "date": "2018.04.16", "title": "Крум Зарков: БСП поиска комисията за ЧЕЗ заради националната ни сигурност"}
{"url": "http://www.cross.bg/rysiya-balkanite-strani-1572664.html", "text": "/КРОСС/ ", "date": "2018.04.16", "title": "Балканите са бойно поле в нова студена война"}
{"url": "http://www.cross.bg/predpriyatie-dekara-gorskite-1572665.html", "text": "/КРОСС/Започна залесяването на горските територии, унищожени от големия пожар в Пирин през миналото лято. Възстановяването ще продължи четири години.Около 14 хиляди декара гора засегна огнената стихия през месец август. До края на годината ще приключи изнасянето на изгорялата дървесина, като едновременно с това върви и подготовката на терените.Първите фиданки бяха залесени миналата седмица, а през есента и пролетта на идната година  ще бъдат възстановени около три хиляди декара гора, каза директорът на Югозападното държавно предприятие Дамян Дамянов.„Около осем хиляди декара ще бъдат изкуствено залесени и заради проблема със съхнещите гори. Засегнатите площи на територията на горското предприятие до момента са  2000 хектара. За целта в горските разсадници и предприятието за контейнерно производство ще бъдат осигурени близо 6,5 милиона фиданки от широколистни и иглолистни видове\", допълни инж. Дамянов.Пожароопасният сезон вече е обявен на територията на седемте области, които са в обхвата на  горското предприятие.В момента се проверява изпълнението на плановете за противопожарна готовност. ", "date": "2018.04.16", "title": "Започна залесяването на горските територии, унищожени от големия пожар в Пирин миналото лято"}
{"url": "http://www.cross.bg/izlizat-slyzhiteli-protest-1572649.html", "text": "/КРОСС/ Данъчните ще направят шествие от столичната териториална дирекция на НАП до централното управление с искане за лична среща с изпълнителния директор Галя Димитрова.Съкращенията предвиждат звеното „Оперативни проверки” да бъде закрито, а договорите на всички близо 300 служители, работещи в него, да бъдат прекратени от 1 май.Решението е в отговор на акцията на специализираната прокуратура в края на март, при която бяха арестувани 20 данъчни служители от същото звено по обвинение за участие в организирана престъпна група и изнудване на търговци.", "date": "2018.04.16", "title": "Служители на НАП излизат на протест в София"}
{"url": "http://www.cross.bg/postradalite-sustoyanieto-fraktyra-1572647.html", "text": "/КРОСС/ Състоянието на пострадалите при тежката катастрофа с автобус на магистрала „Тракия\" на 13 април се подобрява.От пресцентъра на болница „Св. Анна\", където са настанени част от ранените съобщиха, че през изтеклата нощ има позитивна промени в състоянието им.Пациентите  са стабилизирани и контактни и вече всички са на собствено дишане.Няма пряка опасност за живота им, но все още са възможни усложнения, съобщават от болницата.Ако състоянието на пациентите позволява, още днес ще бъдат направени нови операции.Една от пострадалите жени ще бъде оперирана заради фрактура на китка и гръбначни прешлени, а друга заради фрактура на раменната кост. ", "date": "2018.04.16", "title": "Подобрява се състоянието на пострадалите при катастрофата с автобус на АМ „Тракия”"}
{"url": "http://www.cross.bg/ivan-petur-atentata-1572651.html", "text": "/КРОСС/ На 16 април 1925 г. е извършен най-кървавият терористичен акт в нашата история. Избухва бомбата в катедралата „Света Неделя“ в София. Убити са над 150 души, ранените са повече от 500 по-късно от раните си умират още хора и броят на жертвите надхвърля 200.Сред убитите са 13 генерали - повече, отколкото във всички войни, които България е водила преди това, 13 полковници, 6 подполковници, много други офицери, столичният кмет Паскал Паскалев, видни общественици и много обикновени граждани, включително жени и деца. Непосредствени извършители на атентата са Петър Абаджиев (техник) и Петър Задгорски (клисар), а организатори – Коста Янков, Иван Минков, Марко Фридман, Димитър Грънчаров, Никола Петрини. Задгорски, Фридман и Георги Коев са осъдени и публично обесени на 27 май 1925 г. Коста Янков и Иван Минков се самоубиват. Неколцина намират убежище в Съветския съюз, включително главният организатор Петър Абаджиев.Мощният взрив разрушава голяма част от покрива и част от южната храмова стена на катедралата „Св. Неделя“. Храмът е възстановен по проект на архитектите Иван Васильов и Димитър Цолов. Осветен е официално на 7 април 1933 г. Днес за смъртта на стотиците невинни жертви напомня само една паметна плоча, поставена на стената на църквата.Атентатът е апогеят на започналата през 1923 г. гражданска война в България. Нейното начало е поставено от популисткото управление на Александър Стамболийски, довело до преврат, последвано от опит за земеделско въстание и приключило с опита за комунистически метеж през 1923 г. .След атентата в „Света Неделя” властите започва широкомащабен терор срещу левицата. На 15 май 1925 г. поетът Гео Милев е извикан за справка в полицията и изчезва безследно.", "date": "2018.04.16", "title": "93 години от атентата в \"Св. Неделя\""}
{"url": "http://www.cross.bg/cherna-gora-izborite-1572652.html", "text": "/КРОСС/Бившият президент и премиер на Черна гора Мило Джуканович обяви своята победа на състоялите се вчера президентски избори в страната.В първото си обръщение след изборите той обеща Черна гора да стане член на Европейския съюз до края насвоя петгодишен мандат.Според предварителните резултати, Джуканович е спечелил 54% от гласовете. На второ място в изборите е Младен Боянич с малко над 33%, трети е Драгиня Вуксанович с 8%. ", "date": "2018.04.16", "title": "Мило Джуканович печели изборите в Черна гора"}
{"url": "http://www.cross.bg/klas-purvi-sofiya-1572650.html", "text": "/КРОСС/ От днес родителите могат да подават заявления в желаните училища. Тази година това се случва по нови критерии.Според нова наредба най-голям шанс да бъдат приети ще имат децата, живели в района на училището през последните 3 години. За адрес на детето се приема този на майката.Родителят ще трябва да удостовери постоянен адрес с официален документ. Той ще се предоставя обаче при записването на детето, уточни Мария Минчева от Столичната община.Отпада критерият месторабота на родителите. Няма да има значение и кога са подадени документите в рамките на кампанията.Правилата, въведени от Министерството на образованието за прием в първи клас, важат за цялата страна. Напрежение обаче има в големите градове и най-вече в столицата.В София се очаква за първи клас да кандидатстват над 12 хил. деца.", "date": "2018.04.16", "title": "Започва кампанията за прием в първи клас в София"}
{"url": "http://www.cross.bg/putya-shymen-detza-1572656.html", "text": "/КРОСС/Ав20-годишен шофьор с \"Мазда\", който се движел от Шумен към Велико Търново предприел изпреварване и се ударил странично в автобуса, в който пътували футболистки от Шумен. Те се връщали от София към Шумен след състезание. Инцидентът е станал по пътя София - Варна в района на Лясковец.В следствие на удара автобусът напуснал платното и се преобърнал край пътя. 11 деца са откарани в болница в Горна Оряховица, където са били прегледани. Те били само с охлузвания, раните им са обработни и са освободени за домашно лечение.\"Не може без колани. Ще задължим всички автобуси да имат колани, защото в някои не са монтирани фабрично\", обясни той.\"Когато българинът пътува в чужбина, той е изключително внимателен, а когато навлезе в територията на България, той обича да нарушава пътните правила\", каза Попов.\"Нещо може би не правим, както трябва, в обучението на младите шофьори\", заключи той.Припомняме ви, че само преди дни, в петък, \"Рено\" с плевенска регистрация удари автобус на \"Юнион Ивкони\" на магистрала \"Тракия\".Вследствие на съприкосновението автобусът излезе от пътя и се преобърна в канавка - загинаха 6 души, а 23 бяха ранени.*Снимката е илюстративна  ", "date": "2018.04.16", "title": "Нов ад на пътя! Автобус с деца в канавка край Велико Търново (обновена)"}
{"url": "http://www.cross.bg/nyama-ananiev-puti-1572654.html", "text": "/КРОСС/ „Повечето неща, които трябва да се направят, са свързани с контрола на изпълнителната власт. Един народен представител може да направи закон и закон има – трябва да се слагат колани. Проверява ли някой автобусите дали се слагат коланите?”, запита той.Във връзка с катастрофата на „Тракия”, Ананиев отбеляза, че на мястото на преобръщане на автобуса не е имало мантинела и няма изискване да има. „Защо след като се случи това не се въведе стандарт за еластични мантинели – както е в Италия, както е в Германия, както е във всички европейски страни?”, посочи ексдепутатът.Той допълни, че у нас няма държавни кампании за пътната безопасност, няма и желание да се извадят изводи от тревожните данни за загиналите в катастрофи.Ананиев цитира част от тях – например, загиналите извън населени места са два пъти повече, отколкото в рамките им; гражданите над 64 г. са губили живота си три пъти по-често като водачи или пешеходци, отколкото като пътници; деца се качват на автомобили и правят смъртоносни катастрофи с тях; челните удари са довели до три пъти повече жертви, отколкото страничните; най-много от загиналите при инциденти с единично МПС са в резултат от удар в крайпътно дърво и т.н. Всичко това - само за 2017 г.", "date": "2018.04.16", "title": "Настимир Ананиев: Държавата е абдикирала от темата за пътната безопасност"}
{"url": "http://www.cross.bg/depytat-bivsh-oto-1572645.html", "text": "/КРОСС/Кеазим Исинов, художникВенцислав Върбанов, председател на Асоциацията на земеделските производители, бивш министър на земеделиетоВицеадмирал о.з. Пламен Манушев, депутат от ГЕРБ в 44-ото НС, зам.-председател на политическия комитет на НАТОМартин Заимов, финансист и политик, бивш подуправител на БНБХасан Азис, кмет на КърджалиВеселин Тодоров, музикант, основател на група \"Фактор\"Проф. д-р Владко Мурдаров, езиковед и преводачХалил Летифов, депутат в ДПС 44-ото НС ", "date": "2018.04.16", "title": "Родени на 16 Април"}
{"url": "http://www.cross.bg/referendym-vtori-brekzit-1572653.html", "text": "/КРОСС/ Британски депутати, знаменитости и бизнес лидери подеха кампания за \"народен вот\" за окончателния вариант на Брекзит.Целта е да се направи опит за предотвратяване на излизането на Великобритания от Европейския съюз, предаде Ройтерс.Депутати и от управляващата Консервативна партия, и от опозиционната Лейбъристка партия се присъединиха към стотици други хора, които искат \"народен вот\" за Брекзит.И двете големи партии изключиха втори референдум, след като британците одобриха на референдум през 2016 г. с 52 срещу 48 процента излизане на Великобритания от ЕС. То трябва да стане факт през март догодина.Актьорът Патрик Стюарт, който подкрепя кампанията \"Народен вот\", заяви, че участниците в нея не искат втори референдум, а \"втори шанс да обмислят условията на този развод\".\"С течение на времето информацията, която получаваме за условията на тази раздяла, се различават значително от онези, за които ни говореха в кампанията през 2016 г.\", каза Стюарт пред Би Би Си. ", "date": "2018.04.16", "title": "Искат нов вот за окончателен вариант на Брекзит"}
{"url": "http://www.cross.bg/pishe-slyzhiteli-zaradi-1572646.html", "text": "/КРОСС/ Данъчните служители излизат на протест срещу масови съкращения, информира\"Сега\".Планирано е от 1 май да се съкрати звеното \"оперативни проверки\", в което работят близо 300 души. Функциите на това звено ще се поемат от служители в други направления, гласи съобщение на НАП.\"Дума\"пише: \"Гонят 250 данъчни служители от оперативния контрол\". Служителите на НАП излизат довечера на протест, добавя изданието.След като шуменец осъди ВиК заради мътна вода от чешмата, всеки един български гражданин може да иска по-ниски сметки, ако водата е с повишена мътност, пише \"Труд\".След като качеството на водата не отговаря на изискванията на Наредба 9, не са длъжни да плащат цялата постановена им сума, обяснява спечелилият делото Владимир Герчев.\"Труд\" припомня, че днес съдът ще решава дали да остави в ареста 29-годишната Цвета Таскова, обвинена за катастрофата с автобуса, при която загинаха шест думи. В Сливен ще се простят с една от жертвите на тази катастрофа, 31-годишна начална учителка.21-годишна потроши десет автомобила, пише \"Стандарт\".Танцьорка в пловдивски нощен клуб, употребила алкохол и марихуана, налетя на паркирани в тясна улица автомобили, половината от тях стават само за скрап. Собственикът на автомобила, приятел на шофьорката, признал, че тя съсипва втора скъпа кола.\"Адът на пътя няма край\", това е водещото заглавие на \"Земя\".Вестникът изрежда черната серия от почивните дни на пътно-транспортни произшествия с човешки жертви.\"Българите - в Европа, а у нас внасят работници от Украйна и Армения\", пише на първа страница \" 24 часа\".Над три хиляди са доведените от чужбина работници за една година, в същото време над две хиляди българи са напуснали страната.Евродепутатът Андрей Ковачев уверява в интервю за \"Стандарт\":\"Няма да тръгне бежанска вълна заради изстреляните в Сирия ракети\".\"Безсмислицата в Сирия\", така е озаглавен коментар в \"24 часа\"за ударите в нощта срещу петък.След кончината на Милош Форман, вчера ни напусна още един велик режисьор - по-големият от двамата братя Тавиани, 88-годишният Виторио, съобщава \"Сега\". ", "date": "2018.04.16", "title": "Преглед на печата"}
{"url": "http://www.cross.bg/kosovo-borisov-nezavisimostta-1572691.html", "text": "/КРОСС/ Балканите трябва да се променят според критериите на ЕС, за да бъдат приети в евросъюза и да ползват неговите фондове. Това заяви по време на еднодневното си посещение в Косово премиерът Бойко Борисов.Той призова за диалог между Белград и Прищина, за да могат двете страни да решат проблемите, защото само тогава могат да кандидатстват за членство в Евросъюза.Борисов беше категоричен, че това условие няма как да бъде заобиколено и касае не само Косово и Албания, но и Македония, която има спор с Гърция за официалното си наименование. Премиерът официално покани косовския президент на срещата с лидерите на членките на ЕС през следващия месец.За страните, които не са признали Косово (в ЕС те са 5) ще бъде намерена друга формула. Косово ще участва в инфраструктурните европроекти като магистралата от Тирана до Ниш. Косово настоява за визова либерализация и признаване от международната общност.Борисов получи президентски медал по случай 10 години от независимостта на Косово. Държавният глава Хашим Тачи специално подчерта, че отличието е за заслугите на министър-председателя за свободата и независимостта на страната.Той посочи, че дава медала „заради личните заслуги и заслугите на българския народ, за нашето приятелство и за нашето общо бъдеще като два приятелски народа, заради Вашата лична ангажираност в подкрепа на Косово\". Тачи изрази надежда и че в хода на предстоящата среща ЕС - Западни Балкани в София ще бъдат оценени традиционните приятелски отношения.„От името на всички българи благодаря и го приемам като знак към българския народ, който изстрада и войната, но винаги е подкрепял борбата за свобода, независимост, за демокрация, просперитет на целия регион\", заяви на свой ред Борисов. Той призна, че е бил изненадан от решението на Тачи да му връчи медала.Ситуацията е деликатна заради силно обтегнатите отношения между Косово и Сърбия, която все още не признава независимостта на бившата си провинция. През границата се разменят обвинения и провокации, включително и свързани със съдбата на сръбското малцинство в Косово.Заради сложния статут на Косово има и притеснения, че срещата у нас може да претърпи неуспех - държави като Испания имат сепаратистки проблеми на своя територия и според някои наблюдатели не биха искали да легитимират отделянето на Косово като прецедент. ", "date": "2018.04.16", "title": "Бойко Борисов: Ако искат в ЕС, Сърбия и Косово трябва да възстановят диалога"}
{"url": "http://www.cross.bg/izpravyat-na-sud-shofyorkata-na-renoto-ydarila-avtobysa-na-am-trakiya-1572692.html", "text": "/КРОСС/ Трагичният инцидент, отнел живота на шест души, е станал на 13.04.2018 г. на автомагистрала „Тракия“.Разследването по делото продължава под наблюдението на ОП – София. Към настоящия момент са проведени разпити на свидетели, иззета документация от фирмата – превозвач, назначени експертизи.", "date": "2018.04.16", "title": "Изправят на съд шофьорката на реното, ударила автобуса на АМ \"Тракия\""}
{"url": "http://www.cross.bg/tema-zhivo-siriya-1572643.html", "text": "/КРОСС/ БНТ, „Денят започва\"Тема: На пътя. Смърт на пътя - между правилата и безотговорността - коментар на Алекси Стратиев и Йонко ИвановТема: Колани в автобуса. Всеки в автобуса с колан - как се контролира това? Говори заместник-министърът на транспорта Ангел ПоповТема: Ударът в Сирия. Сценарии след удара в Сирия - бившите министри Ивайло Калфин и Тодор ТагаревТема: Да се пуши ли отново в заведенията - позициите ЗА и ПРОТИВТема: Избор на училище. Започва кандидатстването за първи клас в София - как ще бъдат класирани децата?БТВ, \"Тази сутрин\" Тема: Състезателен автомобил се вряза в публиката по време на планинско рали. Кой е отговорен за инцидента?Тема: На живо от Габрово - каква е новата схема за трафик на нелегални мигранти през Гърция и как българско семейство се оказа замесено, без да подозираТема: На живо - имало ли е насилие над възрастни хора с умствена изостаналост от дома в Качулка?Тема: Започва ли нова Студена война след ударите срещу Сирия? Коментар на Нидал Алгафари и Димо ГяуровТема: Данъчни на протест - защо НАП реши да уволни стотици служители от отдел „Оперативен\"?Тема: На живо - кампанията за прием в I клас по нови правила. Има ли опашки пред училищата?Нова телевизия, „Здравей, България\"Тема: Еднократно или многократно? Ще има ли нови удари срещу Сирия? В студиото гостува посланикът на Франция у нас - Ерик ЛьобеделТема: Има ли шанс за мир между Запада и Русия? Разговор с евродепутатите Ангел Джамбазки и Емил РадевТема: Състезателен автомобил се вряза в публиката на рали в Шумен. На живо: какви са причините за инцидента и какво е състоянието на ранените?Тема: Да се пуши или да не се пуши? Трябва ли да разрешат отново пушенето в заведенията?Тема: В \"Пълен абсурд\" с Румен Бахов ще видите - пътуване като игра на руска рулетка или как железобетонна плоча по чудо не размаза трамвай.Тема: Тонове палмово масло са достигнали до трапезата ни през миналата година. Как да разграничим имитиращите от млечните продукти на щанда и ще тръгнат ли нагоре цените на сиренето и  кашкавала? Отговорите - в \"На твоя страна\"  ", "date": "2018.04.16", "title": "В сутрешните блокове днес"}
{"url": "http://www.cross.bg/frantziya-dnes-siriya-1572648.html", "text": "/КРОСС/ Хората развяваха иракския и сирийския флагове и скандираха срещу Съединените щати, Франция и Великобритания.Междувременно днес се очаква Белият дом да наложи нови санкции на Русия в отговор на използването на химически оръжия от сирийския режим, подкрепян политически и военно от Москва. Те ще бъдат насочени пряко срещу компании, свързани с доставки на техника за Асад.   На този фон, Европейският парламент ще обсъди тази седмица положението в Сирия. Още днес президентът на Франция Еманюел Макрон ще говори пред евродепутатите за случващото се в страната и отношенията с Русия.", "date": "2018.04.16", "title": "Хиляди иракчани гориха американски знамена след ударите по Асад"}
{"url": "http://www.cross.bg/tova-ne-e-1572642.html", "text": "/КРОСС/ Уинстън Ленард Спенсър Чърчил 1874-1965", "date": "2018.04.16", "title": "Това не е..."}
{"url": "http://www.cross.bg/nego-svetite-bili-1572641.html", "text": "/КРОСС/ Когато водели светия Христов изповедник вързан от Рим в Аквилея при император Диоклетиан, света Анастасия Узорешителница го следвала като свой учител, отдалече.След като пристигнал при Диоклетиан, Хрисогон бил предаден на жестоки мъки, понеже не се подчинил на царската заповед; след това го осъдили на смърт и обезглавили извън града в отдалечено пустинно място. Неговото свято тяло лежало на морския бряг, захвърлено да го ядат зверовете и птиците.Недалеч от това място живеел един свещеник, на име Зоил, благочестив старец. В близост до него живеели три девойки, сестри по тяло и дух, Агапия, Хиония и Ирина. Този свещеник, като разбрал по Божие откровение къде се намира тялото на светия мъченик Хрисогон, го взел заедно с главата, и като го положил в дървен ковчег, го скрил в дома си. На тридесетия ден след това му се явил във видение свети Хрисогон и му казал:- Знай, че до девет дена трите Христови девици, които живеят недалеч от тебе, ще бъдат хванати за мъчение. Затова кажи на Господнята рабиня Анастасия да се погрижи за тях, като ги подготви да понесат мъжествено подвига, преди да бъдат увенчани със страдалчески венец. И ти живей с добрата надежда, че ще получиш плодове от твоите подвизи, защото скоро ще се освободиш от земните окови и с радост ще заминеш при Христа, за да се упокоиш заедно със светиите.Същото откровение имала и света Анастасия. Подтиквана от Божествения Дух, тя дошла в дома на презвитера, когото дотогава не познавала, и го запитала:- Къде са девойките, за чиято мъченическа кончина ти беше открито във видението?Като разбрала къде се намира жилището им, отишла там, поздравила ги с любов, останала при тях една нощ и провела с тях душеспасителен и изпълнен с божествена любов разговор, в който ги подтиквала мъжествено, до кръв, да не отстъпват от своя Жених - Христос. Като видяла в дома на свещеника мощите на светия Христов мъченик Хрисогон, своя любим учител, Анастасия дълго плакала над тях, като ги обливала със сълзи и се отдавала на молитвите на светеца. След това пак се върнала в град Акилея и продължила както обикновено да прислужва на Христовите затворници, заключени в тъмниците, като им помагала с имуществото си.Наистина всичко станало така, както свети Хрисогон казал във видението на свещеника Зинон: след десет дена този свят презвитер се представил при Господа, а трите свети деви Агапия, Хиония и Ирина били хванати от безбожниците и отведени при император Диоклетиан за мъчения.Като ги видял, императорът запитал:- Кое безумие ви научи да следвате жалката и скверна заблуда да унижавате нашия закон и да презирате, като нещо нечисто, боговете ни? Но като виждам, че сте от знатен род, млади и прекрасни, ви съжалявам и ви съветвам да пожалите себе си. Отречете се от вашия Христос и принесете жертва на боговете и аз ще ви дам трима младежи от знатен род от моята свита, напълно достойни за красотата ви, за да имате славни мъже, с които и вие ще бъдете на почит.На тази царска примамка отговорила най-голямата сестра Агапия:- Царю, на тебе подобава да се грижиш за народните дела, за другоплеменниците, за войските, а ти говориш несправедливо, като унижаваш Живия Бог, Чиято помощ ти е твърде необходима и Чиято благост дълго те търпи; а ти Го хулиш.Тогава Диоклетиан казал:- Тази девойка е безумна. Доведете ми друга.След това довели при него сестра й, Хиония, която казала на царя следното:- Моята сестра, царю, не е безумна. Напротив, разсъждава здраво и ти показа колко неправилни са твоите увещания да се поклоним на идолите.Царят, не пожелал да слуша повече и тази сестра, заповядал да доведат по-близо до него третата сестра, Ирина, и казал:- Тъй като твоите сестри са обезумели, ти, най-малката от тях, преклони глава пред боговете, та и сестрите ти, като видят от теб, да направят същото.Но и тя отговорила твърдо:- Нека прекланят глави пред идолите всички обезумели в безчестието си противници на Истинския Бог. Кое може да бъде по-суетно и по-безумно от това, да се покланяш на произведение на художник, направено от него за пари? Защото ти най-напред се пазариш с художника на каква цена и какъв идол да ти направи, прав или седнал, легнал или подскачащ, усмихнат или плачещ и от какъв материал да го направи - от дърво, от камък или от мед, или от нещо друго. И ако той го направи лошо, ти разваляш договора, ако го направи добре, даваш обещаната заплата. А после на този направен и купен ти се кланяш, като наричаш свой бог истукан, когото по-скоро подобава да наречеш купен роб, нежели бог.В отговор на светите девойки Диоклетиан казал:- На такива думи трябва да се отвръща с мъчения - и заповядал да ги хвърлят в тъмница.След като минало известно време, на царя му се наложило да отпътува за Македония, за да уреди някои народни дела. След него отвели и всички християни от затворите в Аквилея, заедно с които били и трите свети девойки Агапия, Хиония и Ирина. Света Анастасия също тръгнала след тях. Когато пристигнали в Македония, царят заповядал на хегемона Дуклиций да подложи на разпит християните, за да ги принуди да принесат идолски жертви; заповядал непокорните след най-различни мъчения да се предават на смърт. Тъй като не могат да се опишат страданията на множеството свети мъченици, по това време предавани на различни мъки, ще разкажем само за страдалческите подвизи на споменатите три девойки.Когато тези Христови невести били изведени за мъчения пред хегемона Дуклиций, той веднага щом видял тяхната необикновена красота, пламнал от нечисто желание към тях. Заповядал да ги затворят под стража и наредил да им предадат чрез стражника, че ще получат свободата си и много дарове, ако се съгласят да изпълнят нечестивото желание на княза. Но светите девици предпочитали хиляди пъти да умрат, отколкото макар и веднъж да бъдат опорочени, така че хегемонът не можал нито с ласки, нито със заплахи, нито с подаръци, нито с мъчения да ги склони да се съгласят да изпълнят неговото нечестиво желание. Но като не бил в състояние да преодолее изгарящия го пламък на похотта, хегемонът замислил да отиде през нощта при тях в стаята, в която били затворени, за да ги опорочи.Като настъпила нощта, светите девойки застанали на молитва, като пеели на Бога всенощно славословие и псалми. Хегемонът, който искал да влезе при тях, едва се докоснал прага на стаята и изгубил ума си, не можел да продължи. Наблизо до помещението, в което се намирали трите сестри, имало готварница с много съдове - гърнета, котли, тигани, - очернени със сажди. Хегемонът не можал да влезе в стаята, където били трите девици, и подмамен от бесовете влязъл в готварницата, където целият се нацапал със сажди, като почернил лицето, ръцете и дрехи си и в този вид излязъл при слугите, които го чакали пред стаята със запалени светилници в ръце. Слугите, като го видели целия черен, страшен като негър, много се изплашили, захвърлили светилниците и побягнали. А той, като недоумявал защо слугите му бягат от него, помислил, че му се подиграват, и силно се разгневил.В това време започнало да се разсъмва и хегемонът където и да отидел, всички се разбягвали при вида му - и слугите, и стражите, и воините се спасявали от него като от някое страшилище. Тогава хегемонът се отправил към царския дворец, с намерение да се оплаче на царя от войниците под негово командване, задето не му се подчиняват, и дори му се подиграват. Но едва приближил царското жилище, чул силен продължителен смях, който долетял оттам, при което някои, които били там, хукнали да бягат изплашени, а други започнали да го бият, като го пъдели от вратите на царското жилище, тъй като никой не можел да предположи, че това е хегемонът Дуклиций, а всички мислели, че е някой побъркан. Само хегемонът още не можел да разбере, че целият е в сажди, тъй като очите му по дяволско действие се били помрачили. Струвало му се, че лицето му си е бяло, а ръцете и дрехите чисти. Но когато слугите му накрая се досетили, че техният господар е обезумял, се затичали след него и го отвели вкъщи.Когато влязъл вкъщи, жена му и всички домашни роби и робини започнали да плачат, като мислели, че е полудял, а останалите го отбягвали и не говорели с него. А самият той все още недоумявал и се чудел защо едни плачат, а други дори се гнусят от него. После очите му се отворили и той видял в огледалото колко е изцапан, че цялото му лице е черно като на етиопец, и разбрал, че бесовете са се подиграли с него. Тогава страшно се разгневил на светите девойки, като мислел, че те с вълшебствата си са направили всичко това и се замислил как да им отмъсти. Като се изкъпал и преоблякъл, седнал на съдийското място, където целият народ го виждал. След това заповядал да подготвят инструментите за мъчения и отново да доведат светите девойки.Когато довели девойките, хегемонът заповядал да ги съблекат, за да се видят телата им. Но щом започнали да свалят дрехите от тях, не могли да направят нищо, защото по Божие произволение дрехите на светиците залепнали към телата им, като кожа, всички се удивлявали от това чудо. Слугите, макар че дълго време се опитвали да свалят дрехите на девойките, не успели.А хегемонът седнал на съдилището, внезапно задрямал и изведнъж заспал такъв дълбок сън, че въобще не можели да го събудят: бутали го, викали силно край него, но той спял като мъртъв. Тогава го вдигнали както спи и го отнесли у дома му. Щом го внесли в къщата, той се събудил.Като научил за всичко, което се случило с хегемона Дуклиций, царят много се разгневил и заповядал да предадат за изтезание светите девойки на съдията Сисиний.Съдията издал заповед Агапия и Хиония да бъдат изгорени живи.Хвърлени в огъня, светите девойки с молитва предали душите си в ръцете на своя Господ. Силните пламъци не повредили не само телата на светите девици, но дори и не се докоснали до дрехите им, тъй че по тях не останала никаква следа от огън. Това станало за знамение на езичниците, че светите деви не са умрели от огъня, но с молитвите си са изпросили от Бога блажена кончина за себе си. Слугите на Анастасия Узорешителница взели през нощта техните свети тела, неповредени от огъня, и ги донесли на господарката си. Света Анастасия ги помазала с аромати и с чест ги положила в нов гроб, радвайки се в духа си и молейки Господа да удостои и нея да стане участница в блаженството на тези свети девици.А за младата девица Ирина Сисиний отредил войниците да я отведат в блудилището и заповядал там тя да бъде предадена на поругаване, докато умре. Но по пътя, докато водели светицата, ги догонили други два воина, твърде величествени на вид и светли по лице, и казали на войниците, които водели светицата:- Съдията ни изпрати да ви кажем да отведете тази девица там, където ви посочим ние.Отвели ги извън града и ги изкачили на един твърде висок хълм, като казали на войниците:- Вървете, кажете на съдията Сисиний, че сте поставили девицата на хълма, както ви е било заповядано.Воините се отправили към съдията, а двамата светли мъже станали невидими, защото това били Божии ангели.А светата девойка Ирина стояла на хълма, като хвалела и благодарела на Христа Бога, Който я избавил от ръцете на блудниците.Когато доложили на съдията какво се е случило, той много се разгневил, че заповедта му не е изпълнена, качил се на коня и препуснал към този хълм.Като наближил, съдията видял светата девойка да стои на хълма, но не можел да се изкачи на хълма, защото му се струвало, че сякаш е ограден с висока стена, която е невъзможно да се прескочи. Той обикалял хълма в кръг, пламнал от силен гняв, задето не може да се приближи до светата девойка, и така яздил от сутринта до вечерта, без да постигне нищо. Някои от войниците, които били с него, като опънали лъкове, стреляли в светицата и я ранили. А тя се обърнала към съдията и възкликнала:- Присмивам ти се, жалки властнико, че ти като че ли срещу някой силен мъж си излязъл срещу мен, слабата жена, с оръжие. Но ето, аз чиста и неосквернена от вас заминавам при моя Господ Иисус Христос, Който сега ще ме присъедини към сестрите ми.Като казала това и въздала благодарност към Бога, светицата легнала на земята и предала душата си на Господа. Това се случило един ден пред празника на Светата Пасха.Когато настъпила нощта, Анастасия изпратила слугите си да вземат честното тяло на светата мъченица Ирина от хълма и, като го помазала с аромати, го положила при телата на сестрите й.Така завършили страдалческия си подвиг светите мъченици три сестри девици - Агапия, Хиония и Ирина, и застанали в слава пред престола на Пресвета Троица, Отец и Син, и Дух Свети, Един Бог, на Него слава во веки. Амин.Жития на светиите, преведени на български език от църковно-славянския текст на Чети-минеите на св. Димитрий Ростовски", "date": "2018.04.16", "title": "Св. мчца Агапия, Ирина и Хиония. Света София - Премъдрост Божия"}
{"url": "http://www.cross.bg/rysiya-konstitytziya-purvata-1572640.html", "text": "/КРОСС/ 1346 г. - В Скопие Стефан Душан обявява създаването на Сръбско царство, заемащо голяма част от Югоизточна Европа.1518 г. - За първи път се обменят дипломатически писма между руския цар Василий III и френския крал Франсоа I.1705 г. - Английската кралица Анна удостоява Исак Нютон с рицарско звание.1797 г. - Коронацията на руския император Павел I в Катедралата \"Успение Богородично\" в Кремъл.1797 г. - В Русия е учреден Орденът \"Св. Анна\".1871 г. - Берлин е провъзгласен за столица на Германската Империя.1879 г. - Учредителното събрание гласува и приема Търновската конституция - първата конституция на България.1889 г. - В Одеса е открит паметник на Пушкин.1898 г. - Публикува се първото издание с произведения на Максим Горки.1912 г. - Американката Хариет Куимби става първата жена, прелетяла със самолет Ла Манш.1917 г. - Владимир Ленин се завръща тайно в Санкт Петербург през Финландия.1922 г. - Съветска Русия и Германия възстановяват дипломатически отношения, с което Германия признава болшевишката държава.1925 г. - Атентат в църквата „Света Неделя\" (Велики четвъртък): По време на церемонията по погребението на генерал Константин Георгиев български комунисти взривяват купола на църквата „Света Неделя\" в София, при което загиват над 160 мъже, жени и деца, като са осакатени други 500.1934 г. - В СССР е въведено почетното звание Герой на Съветския съюз.1945 г. - Втората световна война: Германският товарен кораб, превозващ германски бежанци от Хелския полуостров (дн. Полша) е потопен от съветска подводница, загиват над 7 000 души.1945 г. - Втората световна война: Червената армия започва Берлинската офанзива.1946 г. - Сирия обявява национална независимост.1947 г. - В сената на Южна Каролина американският политик и финансист Бърнард Барух за първи път употребява израза Студена война.1947 г. - Френски кораб, натоварен с 8500 тона амониев нитрат, избухва на пристанище в Тексас, загиват 581 души, а над 8 500 са ранени.1948 г. - Създадена e Организацията за европейско икономическо сътрудничество1964 г. - Американката Джералдина Мок става първата жена, осъществила околосветски самолетен полет.1970 г. - Започват преговорите между САЩ и СССР за ограничаване на стратегическото въоръжение.1972 г. - Виетнамска война: Американски бомбардировачи атакуват Ханой след 4-годишно прекъсване.1972 г. - Провежда се първият концерт в Англия на групата Electric Light Orchestra.1982 г. - Кралица Елизабет II провъзгласява новата конституция на Канада, слагаща край на колониалния ѝ статут.2003 г. - В Гърция е подписан договор за присъединяване на 10 нови страни-членки на ЕС.2007 г. - В Политехническия институт на Блексбърг, щата Вирджиния, 23-годишният студент от корейски произход Чо Сюн Ху открива огън по присъстващите на територията на колежа. В резултат са убити 32 души и са ранени около 40.2009 г. - Русия приключва успешно своята контратерористична операция в Чечня, започнала през 1999 г.", "date": "2018.04.16", "title": "16 април в историята"}
{"url": "http://www.cross.bg/chasa-provede-sofiya-1572644.html", "text": "/КРОСС/ София. От 11.00 часа президентът Румен Радев ще открие Младежки икономически форум 2018 година, който ще се състои в аула „Максима\" на Университета за национално и световно стопанство. Държавният глава ще изнесе публична лекция на тема „Социално-икономическо развитие на България - предизвикателства и перспективи\", след която ще се проведе дискусия.***София. От 16.00 часа, в сградата на Съюза на юристите в България (ул. „Пиротска\" №7) президентът Румен Радев ще участва в тържественото събрание по случай Деня на Конституцията и юриста.***Силистра. От 15.00 часа вицепрезидентът Илияна Йотова ще разговаря с абитуриенти от Професионална гимназия по стопанско управление, администрация и услуги „Атанас Буров\" в Силистра. От 16.30 часа вицепрезидентът ще посети Регионалния исторически музей в града.***София. От 09.00 часа в Националната финансово-стопанска гимназия в София министърът на образованието и науката Красимир Вълчев ще участва във форум на тема „Да върнем родителите в училище\".***София. От 09.00 часа в в зала „Триадица\" на резиденция „Бояна\" ще бъде открита двудневната международна конференция на тема „Социалната икономика - за икономически устойчив и социално приобщаващ ЕС\". Програмата на конференцията включва министерска кръгла маса. По време на дискусията ще се обсъди как социалната икономика може да допринесе за сближаването на системите за социална защита и социално-политическите решения на европейско равнище.***София. От 09.00 до 16.30 часа в зала 224 („Америка за България\") на Софийския университет „Св. Климент Охридски\" ще се проведе на международна научна конференция на тема „Скритото лице на спасението на българските евреи\".***София. От 09.30 часа VII състав на Специализирания наказателен съд ще проведе съдебно заседание по делото срещу Енчо С., Георги Д. и Божидар В., обвинени в организиране и ръководене на организирана престъпна група.***София. От 09.30 часа 28 състав на Софийски градски съд ще заседава по делото срещу бившите агенти от ДАНС Евгени Ивано и Петър Спасов, обвинени в престъпление по чл. 357 от Наказателния кодекс.***София. От 10.00 часа, в Дом на Европа - София (ул. „Георги С. Раковски\" № 124) Групата на прогресивния алианс на социалистите и демократите в Европейския парламент и AFIS Social&marketing surveys организират тематичен дебат и представяне на резултатите от национално представително социологическо изследване на тема: Обществени нагласи към въвеждането на термин за качество „Планински продукт\" в България.***София. От 10.00 до 12.30 часа в зала „Средец\" на София Хотел Балкан ще се проведе третата годишна среща на Българският форум на бизнес лидерите с посланиците.***София. От 11.00 часа, в столичния катедрален храм „Св. Неделя\" ще бъде отслужена панихида за жертвите от атентата, извършен на този ден през 1925 година.***София. От 11.00 часа на стадион „Българска армия\" ще се проведе пресконференция, на която ще бъде представен Фотоалбума \"70 години ЦСКА\".***София. От 11.00 часа в Мраморното фоайе на Столична библиотека ще бъде открита изложбата „Аз - Багряна\", посветена на 125 години от рождението на поетесата Елисавета Багряна.***София. От 11.00 часа в пресклуб „България\" ще се състои пресконференция на ръководството на Шахматна Федерация „България\" във връзка със събитията, довели до изключването на Българската федерация по шахмат от ЕШС, замразяването на членството ѝ във ФИДЕ и последвалите негативни резултати.***София. От 11.30 часа XVII състав на Специализираният наказателен съд ще проведе съдебно заседание по делото срещу Алексей З., обвинен в подкуп.***София. От 12.00 часа в Националния пресклуб на БТА ще се състои пресконференция на Международния институт за младежко развитие PETRI-София към НЦОЗА за представяне на дейностите по проект „Младежко лидерство за развитие и реализация на Целите за устойво развитие\", финансиран от Българската помощ за развитие.***София. От 13.30 часа 2 състав на Софийски градски съд ще проведе заседание по делото срещу лекарите Явор Лозанов, Елена Василева, Антоний Филипов, Александър Червеняков, Владислав Христов, Христо Цеков, обвинени за смъртта на родилката Деяна Георгиева.***София. От 13.30 часа V състав на Специализираният наказателен съд ще проведе заседание по делото срещу бившия здравен министър Петър Москов и бившия зам.-министър Адам Персенски, които са обвинени в безстопанственост в особено големи размери. Подсъдими в това производство са още Любомир Димитров, Росен Алексиев и Юлияна Ценкова.***София. От 15.30 часа, в Националната галерия „Квадрат 500\" ще се проведе церемония и коктейл за подписването на финансирането на първия хотел „Мариот\" в България.***София. От 16.00 часа в зала „ЕФЕ\" на хотел „Маринела\" над 100 социални предприятия ще участват в Европейския форум за социално предприемачество.***София. От 17.30 часа от ул. „Аксаков\" ще тръгне протестно шествие, организирано от Национална федерация „Търговия, Услуги, Контролни органи и Туризъм\" към КТ „Подкрепа\" и Федерация на независимите синдикати от държавното управление и организации към КНСБ. Шествието, насочено срещу подготвените структурни промени в НАП, ще приключи пред сградата на Агенцията с връчване на протестна декларация.***София. От 19.00 часа в театър „Азарян\" ще бъде представен спектакълът „Ако нямах лоши сънища\".***Бургас. От 18.00 часа в галерийното пространство на Дружеството на бургаските художници в Бургас Станислав Лазаров ще открие шестата си изложба.***Варна. От 13.00 часа в в централата на БСП на ул. „Македония\" 33 - ще има приемна на народните представители от ПГ „БСП за България\": Проф. Анелия Клисарова, заместник-председател на комисията по образование и наука и член на комисията по здравеопазване; Иван Иванов - член на парламентарните комисии по регионална политика, благоустройство и местно самоуправление и по транспорт, информационни технологии и съобщения.***Велико Търново. От 12.30 часа в ОУ „Христо Ботев\" ще се проведе среща по програма „Деца четат на деца\" съвместно с Младежкия дом на тема „Книгата\" по случай седмицата на детската книга.*** Велико Търново. В МДТ „Константин Кисимов\" ще се проведе благотворителен концерт за Преслав Георгиев Тодоров, страдащ от детска церебрална парализа.***Видин./с. Бойница. От 10.30 часа в заседателната зала на общинската администрация ще се състои среща за представяне на финансови инструменти за собствен бизнес по Оперативна програма „Развитие на човешките ресурси\" организира екипът на Областен информационен център-Видин.***Враца. От 09.00 до 17.00 часа Административен съд - Враца организира „Ден на отворените врати\" по повод Деня на конституцията. От 10.00 часа председателят на съда Миглена Раденкова ще представи на брифинг дейността на съда, като самостоятелен орган на съдебната власт. В 14.30 час е организирано посещение на ученици от XI клас на СУ „Христо Ботев\" гр. Враца, които ще се запознаят отблизо с работното ежедневие на магистратите и съдебните служители, с организацията на работа на отделните служби. От 16.00 часа който желае може да присъства на публично разпределение на постъпилите в АдмС - Враца жалби и /или протести.*** Горна Оряховица./с. Стрелец. От 10.30 часа в центъра на село Стрелец ще бъде отбелязан празника на селото с курбан за здраве и берекет и празнична програма.*** Горна Оряховица. От 16.00 часа в Спортна зала „Никола Петров\" ще се нарисувана най-дългата рисунка, посветена на Деня на Земята, с участието на деца от учебните заведения в общината.*** Горна Оряховица. От 17.30 часа в Общинска библиотека ще се проведе литературна вечер„Богатството на българския фолклор\" с ученици, родители и учители от ОУ „Иван Вазов\", посветена на Детския маратон на четенето.***Казанлък. От 10.00 часа народният представител от ПП ГЕРБ Борис Кърчев ще се срещне с граждани в офиса на партията на ул. „Климент Охридски\" №1.***Казанлък. Пред Общинският приют ще се проведе протест, организиран от Българския ветеринарен съюз и целящ да запознае гражданството с работещите и ефективни алтернативи и европейски практики за решаване на проблема с популацията на бездомните животни.***Пловдив.От 09.00 часа в зала 1 на Апелативния съд ще се проведе заседание по делото, образувано по жалба на подсъдимия Петър П. срещу присъда на Окръжен съд - Стара Загора, с която е признат за виновен в причиняване на смърт по непредпазливост.***Пловдив.От 09.00 часа в зала 10 на Окръжния съд ще се проведе заседание по делото срещу Николай Н. и Бренченс Й., обвинени в притежание на високорискови наркотични вещества с цел разпространение.***Пловдив.От 09.00 часа в зала 5 на Окръжния съд ще се проведе заседание по делото срещу бившият полицай Венцеслав Караджов, обвинен в убийството на родителите си. Делото е насрочено и за 17 април.***Пловдив.От 10.00 часа в зала 2 на Окръжния съд ще се проведе заседание по делото срещу Атанас Ч., Веселин З., Симеон Г., Бисер Р., Стефан Г. и Васил В., обвинени за извършване на опит за предумишлено убийство с користна цел и за умишлени палежи.***Пловдив. От 10.00 часа в Спортната зала на Пловдивдския университет Главният прокурор Сотир Цацаров ще присъства на официалната церемония по връчване на дипломите на абсолвентите от випуск 2017 г. на Юридическия факултет на ПУ „Паисий Хилендарски\".***Пловдив.От 11.00 часа в Дома на културата „Борис Христов\" ще се състои тържествено връчване на дипломи за висше образование на 90 студенти от Медицинския университет с професионална квалификация „магистър-фармацевт\".***Пловдив.От 11.00 часа в парк „Източна Румелия\" районният кмет Борислав Инчев ще открие първата за тази година детска площадка в район „Южен\".***Пловдив.От 11.00 часа в Регионалния пресклуб на БТА ще се състои пресконференция на Инициативен комитет „Право на жилище - Арман махала\".***Пловдив.От 14.00 часа в зала „Париж\" на Гранд хотел „Пловдив\" ще се състои официалното откриване на Национален форум, посветен на съвременните пространствени и културни тенденции в етническите смесените райони. В събитието ще вземат участие представители на централната власт, председатели на национални комисии, експерти и много други.***Пловдив.От 14.00 часа в зала 1 на Районния съд ще се проведе заседание по делото срещу Соня М., обвинена в причиняване на имотна вреда в особено големи размери - 660 050 лв.***Пловдив. От 14.00 часа, в зала „Париж на Гранд хотел Пловдив, ще се проведе Национален форум, посветен на съвременните пространствени и културни тенденции в етническите смесените райони.***Пловдив.От 17.30 часа във фоайе Изкуствотека на НБ „Иван Вазов\" ще бъде открита изложба на детски рисунки на Школа по изобразително изкуство „Слънчоглед\".***Пловдив. Общинските съветници от ГЕРБ организират приемни за граждани.От 16.00 часа Вера Тоскова и Ели Гатева ще се срещнат с граждани в офиса на ГЕРБ в район „Тракия\" в жк. „Тракия\" бл. 91.От 17.00 часа Даниела Дженева ще приема граждани в офиса на ГЕРБ в район „Южен\" на ул. „Академик Петър Динеков\" №1А. От 17.30 часа среща там ще проведе Атанас Узунов.По същото време Атанас Узунов и Вихър Захов ще се срещнат с гряаждани в офиса на партията в район „Източен\" на ул. „Коста Паница\" №5.От 17.30 часа Александър Радев организира приемна в офиса на ГЕРБ в район „Централен\" на ул. „Прага\" № 2.***Пловдив. От 17.00 часа в ДК „Борис Христов\" ще се проведе българо-френска конференция на тема „Опазване на недвижимото културно наследство - преимущества и предизвикателства\".***Раднево. От 09.00 часа народният представител от ПП ГЕРБ Радостин Танев ще се срещне с граждани в офиса на партията на ул. „Май\" №5.***Разград. От 11.00 часа в зала 308 на Община Разград ще се проведе пресконференция по повод Първия национален фестивал на танцовия театър.***Русе. От 11.30 часа в Регионалния исторически музей ще се проведе поредната класна стая в рамките на проекта „Обучение в култура: Маските на историята, Червенската кула и Кухнята на Калиопа\" на Сдружение „Приятели на музея\".***Сливен. От 09.30 до 16.30 часа общинските съветници от ПП ГЕРБ Димитър Батаков и Димитър Митев ще се срещнат с граждани в партийния офис, намиращ се на ул. „Цар Освободител\" № 17.***Смолян. От 14.00 часа председателят на ПГ на ГЕРБ и заместник-председател на партията Цветан Цветанов ще се срещне с кметове и кметски наместници от община Смолян в офиса на ГЕРБ в града. От 17.00 часа Цветанов, заедно с кмета на Смолян Николай Мелемов, ще направи оглед на ул. „Проф. Асен Василев\", на която предстои да бъдат изградени подпорни стени. Час по-късно Цветан Цветанов ще разговаря с кметове на общини в област Смолян от ГЕРБ, ръководители на общинските структури от областта и общински съветници. Срещата ще бъде в офиса на ГЕРБ в Смолян. На нея ще присъстват и депутатите от ГЕРБ-Смолян д-р Даниела Дариткова и д-р Красимир Събев.***Стара Загора. От 10.00 часа народният представител от ПП ГЕРБ Маниол Манев ще се срещне с граждани в офиса на партията на бул. „Митрополит Методий Кусев\" №5.***Стара Загора. От 19.00 часа в Държавна опера Стара Загора ще бъдат представени автобиографичната книга „Романът на моя живот\" и спектакъл по повод юбилея на проф. Данаилов със специалното участие на неговия клас от НАТФИЗ и актьорите Силвия Лулчева, Ненчо Илчев и Дарин и Деян Ангелови.***Шумен. От 09.00 часа Окръжен съд - Шумен ще заседава по делото за влаковата катастрофа в с. Хитрино.***Шумен. От 09.00 до 17.00 часа в Административен съд ще се проведе „Ден на отворените врати\".***Шумен. От 11.00 часа в сградата на Съдебната палата по повод Деня на Българската Конституция съдия Светлин Стефанов ще изнесе кратка лекция пред ученици от 10 - ти клас от няколко училища на тема „Разделение на властите според Конституцията на Република България. Функции на съдебна власт. Структура на съдебната система.\" В 11.30 ч . ученици от СУ „ Йоан Екзарх Български\" ще изнесат презентация за историята на Конституцията на Република България. В 12.00 ч. представителният състав на хор „Бодра песен\" ще изнесе кратък концерт по повод празника.***Шумен. От 13.00 часа в офиса на Областен информационен център (ОИЦ) - Шумен ще се проведе информационна среща.***Шумен. От 14.00 часа в зала 203 на сградата на общината Консултативен съвет.***Шумен. От 17.00 часа в РБ „Ст. Чилингиров\" ще бъде представена фотоизложба на Мустафа Мустафов „Светлините на града\". ", "date": "2018.04.16", "title": "Предстоящи събития в страната за 16 април"}
