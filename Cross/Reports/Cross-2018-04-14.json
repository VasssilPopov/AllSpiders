{"url": "http://www.cross.bg/gopro-xiaomi-taka-1572567.html", "text": "/КРОСС/ Според информация на The Information Xiaomi обмисля евентуално придобиване на GoPro.Китайската компания, която е известна в световен мащаб преди всичко със своите смартфони, има доста широко портфолио от продукти във всички сегменти на електрониката, така че такъв ход не би бил лишен от логика, предава Mobile Bulgaria.В нейната екосистема вече има екшън камери, а освен това присъстват и дронове, така че евентуална сделка ще й осигури достъп до изключително позната марка.GoPro са един от водещите производители на екшън камери, но в последните години имаха сериозни финансови проблеми, които ги принудиха да се откажат от бизнеса с дронове. Фирмата също така съкрати 600 служители, за да оптимизира разходите.Основателят на GoPro Ник Уудмън пък обяви, че е готов да преговаря за придобиване от страна на по-голям партньор. Според The Information Xiaomi обмисля да направи оферта, но не иска да плаща повече от реалната стойност на компанията, а анализатори смятат, че GoPro ще може да получи около 1 милиард долара. ", "date": "2018.04.14", "title": "Xiaomi купува GoPro?"}
{"url": "http://www.cross.bg/siriya-opitite-grutzkoto-1572564.html", "text": "/КРОСС/ Министерството смята, че дипломацията отново трябва да излезе на преден план, а ООН да продължи опитите за намиране на трайно решение на сирийския конфликт, което ще върне мира в Сирия и в региона и ще позволи на милиони бежанци да се върнат по домовете си, предава телевизия ERT.\"Всички трябва да допринесем пряко за деескалация на напрежението и да засилим опитите за прекратяване на огъня и за достъп на хуманитарна помощ до населението\", се казва в съобщението на гръцкото министерство.", "date": "2018.04.14", "title": "Гърция настоя за продължаване на дипломатическите усилия в ООН за Сирия"}
{"url": "http://www.cross.bg/asenovgrad-plovdiv-muzha-1572562.html", "text": "/КРОСС/ \"Заради трагедията влакът, който трябваше да тръгне в 16, 30 ч.за Асеновград, замина в 16, 55 ч. Всички композиции по това направление се движат с 20 мин закъснение\", обясниха от жп гарата. Спрян от движение е влакът, който е блъснал самоубиеца.Трупът на мъжа е откаран в Съдебна медицина. Полицията изяснява самоличността му. Десетки пловдивчани, които са вървели пеша по надлеза, са станали свидетели на огледа на местопроизшествието. Районът е бил отцепен. Очаква се районната прокуратура да образува досъдебно производство, което да изясни дали някой не е склонил мъжа да посегне на живота си.", "date": "2018.04.14", "title": "Самоубиец спря влак на гара Пловдив"}
{"url": "http://www.cross.bg/mezhdynarodnoto-pravo-ydar-1572565.html", "text": "/КРОСС/ Ударът на САЩ, Франция и Великобритания по Сирия е нанесен не само по географски точки, но и по системата на международното право, заяви официалният представител на Министерството на външните работи на Русия Мария Захарова, предава РИА Новости.„От дипломатическа гледна точка, това, разбира се, е удар, нанесен не само по географска точка на картата на Земята, това е удар, нанесен по международното право, по цялата система на международните отношения\", заяви Захарова пред журналистите, предава Фокус. ", "date": "2018.04.14", "title": "Русия: Ударът по Сирия беше и удар по международното право"}
{"url": "http://www.cross.bg/zayavi-lavrov-hoda-1572563.html", "text": "/КРОСС/ Западът не обосновава с нищо ударите по Сирия, освен с информациите взети от медиите и социалните мрежи, заяви в събота министърът на външните работи на Русия Сергей Лавров, цитиран от РИА Новости.„Освен публикациите в медиите и социалните мрежи и това видео, достатъчно смешно за специалистите, не се привежда нищо повече\", заяви Лавров в хода на изказването си на Съвета по външна отбранителна политика, предава Фокус.„При това президента (на Франция Еманюел) Макрон, който заяви публично, че разполага с неопровержими факти, потвърждаващи употребата на химическо оръжие в Дума от режима, както те наричат Асад, разговаря онзи ден с президента Путин. В хода на разговора нашият президент се позова на публичните утвърждения на френския лидер за наличието на такива факти и помоли те да бъдат споделени... Отговорът е бил такъв - тайна. Ние не можем да предоставим тези данни, още повече, че това не е наша тайна\", добави Лавров.", "date": "2018.04.14", "title": "Макрон отказал да предостави доказателства за химическата атака в Дума на Путин"}
{"url": "http://www.cross.bg/evropa-ninova-partii-1572559.html", "text": "/КРОСС/ \"Важно е левите партии в Европа да се върнат на принципните си позиции, да водят спор с опонентите си, а не да влизат в съглашателство с тях.\" Това каза председателят на НС на БСП Корнелия Нинова по време на срещата си с лидери на младите социалисти от цяла Европа, която се провежда в София. Нинова посочи, че младите лидери са събрани в едни напрегнати времена, защото те ще трябва да определят пътя на Европа. „Би трябвало и много откровено да си говорим за проблемите в Европа, за да можем да намерим и решението им.Къде виждаме ние някои проблеми? Например- в различията в стандарта на живот между отделните държави - членки. Сигурно знаете, че средната работна заплата в България и тази в Германия и Франция е много различна. Равнището на здравеопазването също е такъв пример. Някои десни европейски лидери потърсиха решение- като предложиха Европа да се развива на няколко скорости. Ние смятаме, че това не е правилно и ще увеличи проблемите и различията.Смятаме, че правилният отговор е задълбочаване на кохезията и на кохезионната политика, и политиката за развитие. Това е много важен въпрос, особено след Брекзит и предвид бюджета за следващия период на Европа. Затова и в приоритетите на председателството на България на Съвета на ЕС кохезията е изключително важен приоритет, в политиката на БСП също\", коментира лидерът на БСП пред младите лидери на Европа.\"Проблем е, че политическите елити са се откъснали от народите си. Расте пропастта между политическите елити и хората. Вместо решаване на реални проблеми, имаме увеличение на бюрокрацията и на чиновничеството. Вместо решаване на реални проблеми, имаме търсене на лични облаги и политическа кариера. Смятам, че един от въпросите, които отблъскват хората от нас, политиците от традиционните партии, са големите коалиции между ляво и дясно\", заяви Нинова.„Смятам, че това сливане между ляво и дясно обезличава партиите и ражда популистки националистически партии и движения. В България на нас ни предлагаха да участваме в такава коалиция, но ние отказахме по принципни причини\", заяви лидерът на БСП. Тя посочи, че ако е имало коалиция с ГЕРБ, БСП е нямало да може да изпълни политиките за хората.  ", "date": "2018.04.14", "title": "Корнелия Нинова: Левите партии в Европа да водят спор с опонентите си, а не да влизат в съглашателство с тях"}
{"url": "http://www.cross.bg/ninova-mladite-evropa-1572560.html", "text": "/КРОСС/ Когато народът реши, че българските социалисти трябва да управляват страната, политиките за младите хора ще бъдат факт\"Този, който критикува грешките на Европа, особено, когато тя се управлява от десни партии, е повече европеец, отколкото този, който приема тези грешки мълчаливо.\"Това каза лидерът на БСП Корнелия Нинова по време на срещата си с лидери на младите социалисти от цяла Европа, която се провежда в София. Тя отчете, че опонентите на БСП са им лепнали етикет, че са антиевропейска партия. „Например, защото поставих въпроса да няма двойни стандарти в храните и казах- искам моят, българският народ, да бъде равнопоставен на другите народи, да няма двойни стандарти.Обвиниха ни, че това е антиевропейско говорене\", коментира Нинова. Според нея да критикуваш и да предлагаш алтернатива- означава, че търсиш развитие. Тя посочи, че БСП иска единна и силна Европа, както и равни възможности за европейските граждани. \"Когато народът ни реши, че българските социалисти трябва да управляват страната, политиките за младите хора ще бъдат факт.\" Това каза лидерът на БСП Корнелия Нинова по време на срещата си с младежи от цяла Европа в София. „Ще бъдем по-силни, ако заедно се обединяваме и прилагаме такива политики и предложения във всички държави в Европа.За целта- трябва да ангажираме младите хора в такава политика. В България много от младите не се интересуват от политика. Направихме едно проучване- защо това е така. Най-много от тях ни отговориха, че никой не ги пита\", коментира Нинова. Тя посочи, че не споделя мнението, че мигрантите ще решат демографските проблеми.„Казвам го, защото за нас и за много от вашите държави, демографската катастрофа е проблем. Бих искала, чрез въпроса за демографията, да премина към младежките политики, защото един от начините за решаване на този проблем е политика към младите, към семействата, към децата\", коментира Нинова. Тя подчерта, че в България правителството не води политика за младите семейства.„Това, което ние предлагаме, като законодателство и като политики, се отхвърля без сериозни аргументи. Например- семейно подоходно облагане с облекчаване на данъци за млади семейства с две и три деца - да плащат по-малко данъци\", допълни Нинова.Тя посочи, че друг проблем, който трябва да се решава, е корупцията. „За съжаление,  ние сме на първите места по корупция и чувството за несправедливост у хората е още един голям проблем за политиците\", допълни Нинова. Тя посочи, че всяка държава решава този проблем със собствени средства и законодателство, но има и трансгранични престъпления. „Надяваме се общата европейска прокуратура да ги решава\", коментира Нинова.", "date": "2018.04.14", "title": "Корнелия Нинова: Критикуващият грешките на Европа е повече европеец, отколкото този, който ги приема мълчаливо"}
{"url": "http://www.cross.bg/srok-dvizhenieto-poradi-1572561.html", "text": "/КРОСС/ І. МЕТЕОРОЛОГИЧНА ОБСТАНОВКА:На 15 април на  места в Дунавската равнина сутринта, а над Черноморието почти през целия ден ще има мъгла. Ще бъде предимно слънчево, след обяд над планинските райони от Западна и Централна България с купеста облачност. Само на отделни места там ще превали и прегърми. Ще духа слаб източен вятър. Максимални температури между 24° и 29°, по-ниски по Черноморието 8-10°, в София около 25°.ОГРАНИЧЕНИЯ ЗА ТОВАРНИ АВТОМОБИЛИ:Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:•\tВсички автомагистрали; •\tпът I-1 с. Ребърково-Ботевград, като движението се пренасочва по път II-16 Ребърково-Своге-София;•\tпът I-1 Благоевград-ГКПП „Кулата\";•\tпът I-4 п. в. „Коритна\"-Велико Търново-Шумен;•\tпът I-5 Русе-Велико Търново;•\tпът I-8 ГКПП „Калотина\"-София;•\tпът I-9 Варна-Бургас;•\tпът II-18 Околовръстен път София;•\tпът II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ „Тракия\":Област София: До 30.04.2018 г. е ограничено е движението по пътната връзка София - Костенец на пътен възел „Мухово\" на АМ „Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел „Ихтиман\" при км 34+000.- за направленията Ихтиман - Пловдив и Костенец - Пловдив през пътен възел „Церово\" при км 69+167. Движението по АМ „Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.Област Пловдив: до 16.04.2018 г.движението от км 134 до км 157 в участъка от Пловдив до Стара Загора се извършва с максимална скорост до 90 км/ч поради извършване на краткотрайни ремонтни дейности. Шофьорите да се движат с повишено внимание и съобразена скорост. Област Бургас: до 30.04.2018 г. от км 308+107 до км 359+475 косене на тревни площи.  Шофьорите да се движат с повишено внимание и съобразена скорост, спазвайки пътната сигнализация.АМ „Хемус\": няма ограничения.АМ „Струма\": няма ограничения.АМ „Марица\": до 16.04.2018 г. движението в участъка Харманли - Любимец от км 73+000 до км 89+500 и в двете посоки се осъществява в по една лента при спазване на поставената сигнализация поради ремонтни дейности.АМ „Черно море\": няма ограничения.АМ „Люлин\": Област София: до 30.06.2018 г. движението по АМ „Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел „Люлин\" до първи тунел „Мало Бучино\", където движението на всички МПС се осъществява двупосочно в платното посока София - Перник. Алтернативни маршрути: - за автомобили до 12 тона по път I-1 от пътен възел Драгичево - Владая - София и обратно. - само за леки автомобили по път 1801 Перник - Мало Бучино - Суходол и обратно.До 30.06.2018 г. движението по АМ „Люлин\" в тунел „Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- „Върбишки\" - затворен за всички МПС - целогодишно; - „Златишки\" - затворен за всички МПС - целогодишно;- „Айтоски\" - отворен за всички МПС;- „Котленски\" - отворен за всички МПС;- „Обзорски\" - отворен за всички МПС;- „Печинско\" - отворен за всички МПС;- „Превала\" - отворен за всички МПС;- „Предел\" - отворен за всички МПС;- „Републиката\" - отворен за всички МПС;- „Ришки\" - отворен за всички МПС;- „Рожен\" - отворен за всички МПС;- „Троянски\" - отворен за всички МПС;- „Вратник\" - забранен за МПС над 10 т - целогодишно;- „Дюлински\" - забранен за МПС над 3,5 т. - целогодишно;- „Пампорово\" - забранен за МПС над 3,5 т - целогодишно; - „Петрохан\" - забранен за МПС над 12 т; - „Твърдишки\" - забранен за МПС над 10 т - целогодишно;- „Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Област Монтана: При км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 22.11.2018 г.;Движение в една лента по път Монтана -Враца поради  почистване на пътното платно. Движението се регулира от сигналисти. Срок до 18.04.2018 г.;Движение в една лента в някои участъци по път Белотинци - Враца поради аварийно ремонтни дейности. Движението се регулира от сигналисти до 18.04.2018 г.Област София: забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.12.2018 г.; движението по път I-1 София - Ботевград при Бебреш се извършва с повишено внимание поради свлачище на км 202+650 в посока Ботевград Срок 30.04.2018 г. Област Перник: Ограничено е движението за тежкотоварни автомобили с тегло над 12 т в участъка от пътен възел „Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово\"). От км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок 13.09.2018 г. Въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция „Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 10.04.2019 г.Поради неравности на пътната настилка на път I-1 /Е79/ (с магистрален габарит, ЛОТ 0 на АМ „Струма\") от км 23+000 - нов (км 291+500 - стар) до км 24+000 - нов (км 292+500 - стар) - дясно, в посока Перник - Кулата скоростта на движение е ограничена на 80 км/ч. Срок до 30.06.2018 г.- път І-2 Граница Румъния-Русе-Цар Калоян-Разград-Шумен-Девня-Варна:Област Разград: Движението в участъка гр. Цар Калоян - гр. Разград от км 44+917 до км 69+599 се осъществява в една лента поради частични ремонти дейности на асфалтовата настилка. Срок до 22.04.2018 г.Област Варна: Движението по път Нови пазар - Варна от км 166+868 до км 167+536 се осъществява със забрана за изпреварване и ограничение на скоростта поради частични ремонти дейности на асфалтовата настилка. Срок до 23.04.2018 г.- път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград - забранено е движението на МПС над 12 т в участъка от км 193+345 /отклонение за п.в. „Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус\" /за п.в. „Правец\"/-път ІІ-17 (Мездра-Ботевград)-п.в. І-3-п.в. „Ботевград\" на АМ „Хемус\" и обратно. Срок до 30.09.2018 г.;- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: Област Търговище: движението от км 215+000 до км 250+300 се осъществява с повишено внимание поради частични ремонтни дейности по асфалтовата настилка. Срок до 20.04.2018 г.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Кърджали: Черноочене-Кърджали - ограничено е движението на МПС над 15 т. Срок до 21.12.2018 г.Обходни маршрути:- направление Хасково - Кърджали: път І-5 - път ІІІ-505 (с.Манастир) - път ІІІ-507 -Г.Войводино - Мост - Чифлик - Кърджали.- направление Асеновград - Кърджали: път ІІ-58 - път І-5 посока Хасково - път ІІІ-505 (с. Манастир) - път ІІІ-507 - Г. Войводино - Мост - Чифлик - Кърджали.- направление Минерални бани - Кърджали: път ІІІ-506 - път І-5 посока Хасково - път ІІІ-505 (с. Манастир) - път ІІІ-507 - Г.Войводино - Мост - Чифлик - Кърджали;Надлез Кирково - ГКПП „Маказа\" - ограничено движението на МПС над 3,5 т. Срок до 21.12.2018 г.;- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента, поради опасност от свличане на земна маса на път I-6 Радомир - Перник от км 72+000 до км 72+500. Движението се осъществява в изпреварващата лента в платното Радомир - Перник и е регулирано с пътни знаци. Срок до 30.04.2018 г.; Област Кюстендил: Движение с повишено внимание в участъка Цървеняно - граница ОПУ Перник от км 37+500 до км  42+480 поради извършване на ремонтни дейности: частични ремонтни дейности на асфалтовата настилка. Сигнализирано с пътни знаци. Срок до 18.04.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: Област Силистра: Разклон за Цар Асен - Черковна от км 31+000 до км 36+000 - частични ремонтни дейности на асфалтовата настилка. Движението на МПС се извършва с повишено внимание в свободната лента. Срок до 15.04.2018 г.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел - Ихтиман от км 110+700 до км 118+800 - ограничено движение за всички МПС поради намален габарит на пътното тяло. Поставена е необходимата сигнализация указваща ограничението. Срок до 30.09.2018 г.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево - Варна при км 83+100 - ограничено движение на МПС над 10 т.; Обходен маршрут: Кичево - Оброчище. Срок до 28.02.2019 г.;Движението по път Варна - Бургас от км 125+000 до км 165+000 се осъществява с повишено внимание, поради монтаж на ограничителни системи. Движение в свободната лента, съобразно създадената организация на движение. Срок до 30.03.2018 г.; Област Бургас: - движението по път Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 15.04.2018 г.; - движението от км 207+726 до км 212+233 се осъществява в повишено внимание спрямо поставената вертикална сигнализация и ограничение на скоростта на 50 км/ч поради ремонтни дейности в обхвата на пътя. Срок до 15.04.2018 г.;- от км 236+250 до км 237+500 - ремонтни дейности в дясното платно (посока бул. „Стефан Стамболов\" - кръгово кръстовище „Трапезица\"), като движението се осъществява двупосочно в лявото платно и скоростта в участъка се ограничава на 30 км/ч. За изпълнението на този етап се налага пълно затваряне на кръстовището на ул. „Струга\" с бул. „Даме Груев\" . Пътните знаци за временната организация на движение ще бъдат поставени на път I-9 в участъка от км 236+250 (дясно) до км 237+500 (ляво). Срок до 25.04.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:1. Ремонтни дейности и временна организация на движението /ВОД/:ОПУ-Благоевград:Временно са въведени следните ограничения за движение на МПС: няма.Ремонтни дейности:няма.ОПУ-Бургас:Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г.Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради стесняване на пътното платно. Срок 31.12.2018 г.Ремонтни дейности: Път III-539: Движението по път III-539 в участъка Средец - Айтос от км 6+000 до км 17+800 се извършва с повишено внимание поради частични ремонтни дейности на асфалтовата настилка. Организацията на движение е сигнализирана с пътни знаци и регулировчици. Срок до 20.04.2018 г.ОПУ-Варна:Временно са въведени следните ограничения за движение на МПС: няма.Ремонтни дейности:Път III-904: Движението по път III-904 Старо Оряхово - Гроздьово от км 23+403 до км 41+705 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г.Път III-904: Движението по път III-904 Старо Оряхово - Гроздьово от км 0+000 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г.ОПУ-В. Търново:Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло. Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище. Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.Ремонтни дейности:Път ІІІ-504: Движението по път ІІІ-504 с. Самоводене - с. Обединение се осъществява с повишено внимание поради частични ремонтни дейности на асфалтовата настилка. Срок до 30.04.2018 г.Път ІІІ-662: Движението по път ІІІ-662 Твърдица - Елена в участъка от км 47+800 до км 48+000 се осъществява в една лента поради пропадане на пътното платно и наличие на свлачище. Срок до 05.07.2018 г.ОПУ-Видин:Временно са въведени следните ограничения за движение на МПС: Път II-11: Движението по път II-11 Дунавци - Лом от км 4+000 до км 22+000 се осъществява с повишено внимание и ограничение на скоростта поради ремонтни дейности по асфалтовата настилка. Движението се регулира със сигналисти. Срок до 17.04.2018 г.;Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 30.04.2018 г. Ремонтни дейности: няма.ОПУ-Враца:Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.12.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.12.2018 г. Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.12.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч. Ремонтни дейности:Път ІIІ-101: Движението по път IІІ-101 Криводол - Палилула се осъществява в една лента поради частични ремонтни дейности на асфалтовата настилка. Участъкът е сигнализиран с пътни знаци. Срок 21.05.2018 г.Път III-1002: Движението по път III-1002 Враца-Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 31.12.2018 г.Път ІІІ-1306: Движението по път ІІІ-1306 Горно Пещене - /път ІІ-15/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок 31.12.2018 г.ОПУ-Габрово:Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.12.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.Ремонтни дейности:Път II-44: Движението по път II-44 Севлиево - Драгановци от км 0+000 до км 14+600 се осъществява с повишено внимание поради извършване на строително монтажни работи. Срок до 22.06.2019 г.Път II-44: Движението по път II-44 Севлиево - Драгановци от км 7+331 до км се 13+138 се осъществява в една лента поради ремонт на пътни съоръжения при км 7+331, км 8+693 и км 13+138 и укрепителна стена при км 11+735. Срок до 31.10.2018 г.Път II-44: Движението по път II-44 Драгановци - Габрово от км 16+970 до км 17+175 се осъществява в една лента поради извършване на ремонт на пътно съоръжение при км 17+075 - направа на стоманобетонна плоча, хидроизолация и полагане на нови пластове. Поставена е необходимата пътна сигнализация. Срок до 30.04.2018 г.Път III-5004: Движението по път по път III-5004 Чехлевци - Велчевци от км 10+940 до км 11+550 се осъществява с повишено внимание поради ремонтни дейности на асфалтовата настилка. Поставена е необходимата сигнализация. Срок до 31.08.2018 г.Път III-5006: Движението по път III-5006 Габрово - Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срок до 30.06.2018 г.ОПУ-Добрич:Временно са въведени следните ограничения за движение на МПС: няма.Ремонтни дейности: няма.ОПУ-Кюстендил:Временно са въведени следните ограничения за движение на МПС: няма ограничения.Ремонтни дейности:Път ІІІ-107: Движението по път III-107 в района на Рилски манастир от км 27+700 до км 27+750 се осъществява в една лента поради срутване на скална маса. Участъкът е сигнализиран с пътни знаци. Срок до 18.04.2018 г.;Път ІІІ-623: Движението по път III-623 Бобов дол - Жедна при км 14+900 се осъществява в една лента поради активизирало се свлачище. Участъкът е сигнализиран с пътни знаци. Срок до 30.04.2018 г.;Път ІІІ-623: Движение с повишено внимание в участъка Бобов дол - Жедна от км 14+800 до км 15+560 поради изграждане на ново трасе (усвояване на нови площи от км 14+850 до км 15+550). Сигнализирано съгласно проект за временна организация и безопасност на движението. Срок до 08.09.2018 г.;Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 30.06.2018 г.ОПУ-Кърджали:Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т. Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.Ремонтни дейности: Път III-865: Движението по път III-865 гр. Ардино - с. Бойно от км 32+000 до км 49+500 се осъществява в една лента поради ремонтни дейности на асфалтовата настилка. Срок до 30.06.2018 г.ОПУ-Ловеч: Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.Ремонтни дейности: няма.ОПУ-Монтана:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.12.2018 г.;Път ІІІ-112: Движението по път ІІІ-112 Тополовец - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 15.04.2018 г.;Път III-162: Движение в една лента по път III-162 Г.Бела речка - Стояново, поради машинно подравняване на банкети и почистване на окопи. Движението се регулира от сигналисти. Срок до 18.04.2018 г.;Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 26.06.2018 г.Ремонтни дейности:Път ІІ-81: Движение в една лента по път ІІ-81 Боровци - Долно Церовене поради почистване на пътното платно. Движението се регулира от сигналисти. Срок до 18.04.2018 г.;Път ІІІ-133: Движението по път ІІІ-133 Септемврийци - Лом се осъществява в една лента поради машинно подравняване на банкети и почистване на окопи. Движението се регулира от сигналисти. Срок до 18.04.2018 г.Път ІІІ-812: Движение в една лента по път ІІІ-1621 Стояново - Сумер поради машинно подравняване на банкети и почистване на окопи. Движението се регулира от сигналисти. Срок до 18.04.2018 г.Път ІІІ-818: Движение в една лента по път ІІІ-818 Д. Церовене - Черни връх  поради ремонтни дейности. Движението се регулира от сигналисти до 18.04.2018 г.;Път ІІІ-1621: Движение в една лента по път ІІІ-1621 Стояново - Сумер поради машинно подравняване на банкети и почистване на окопи. Движението се регулира от сигналисти до 18.04.2018 г.ОПУ-Пазарджик: Временно са въведени следните ограничения за движение на МПС:Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.Ремонтни дейности: няма.ОПУ-Перник:Временно са въведени следните ограничения за движение на МПС:Път ІІ-63: Движението по път ІІ-63 Брезник - Трън в участъка Брезник - разклон Ребро от км 20+000 до км 31+000 се осъществява в една лента поради частични ремонтни дейности по асфалтовата настилка. Участъкът е сигнализиран с пътни знаци. Срок до 27.04.2018 г.;Път ІІ-63: Движението по път ІІ-63 Брезник - Трън в участъка преди влизането в гр. Трън от км 46+300 до км 46+350 се осъществява в една лента поради пропадане на част от банкета. Движението е регулирано с пътни знаци. Срок до 30.04.2018 г.;Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 30.06.2018 г.Ремонтни дейности: няма.ОПУ-Плевен:Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.Ремонтни дейности:Път ІІ-35: Движението по път ІІ-35 Плевен - Ловеч от км 13+600 до км 25+384 се осъществява с повишено внимание поради частични ремонтни дейности на асфалтовата настилка. Движението е сигнализирано с пътни знаци. Срок до 15.09.2018 г.ОПУ-Пловдив: Временно са въведени следните ограничения за движение на МПС:Път II-86: Движението по път II-86 Пловдив - Асеновград от изхода на гр. Пловдив до разклон за гр. Куклен се осъществява двупосочно в едното платно в посока Асеновград поради ремонтни дейности. Срок до 14.05.2018 г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.Ремонтни дейности: Път III-565: Движението по път III-565 Шишманци - Белозем в района на п.в. при АМ „Тракия\" се осъществява в една лента поради ремонтни дейности на надлеза. Движението в участъка се контролира от светофарна уредба. Срок до 26.04.2018 г.ОПУ-Разград:Временно са въведени следните ограничения за движение на МПС: няма.Ремонтни дейности: няма.ОПУ-Русе:Временно са въведени следните ограничения за движение на МПС: Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г.Ремонтни дейности: Път III-202: Движението по път III-202 Щръклево - Нисово от км 0+000 до км 12+000 се осъществява в една лента поради ремонтни дейности на пътните банкети. Движението се регулира от сигналисти. Срок до 20.04.2018 г.ОПУ-Силистра:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Ремонтни дейности:Път II-49: Движението по път II-49 Тутракан - Кубрат от км 89+100 до км 98+876 се осъществява в една лента съгласно поставената временна сигнализация поради частични ремонтни дейности на асфалтовата настилка. Срок до 31.05.2018 г.ОПУ-Сливен:Временно са въведени следните ограничения за движение на МПС: няма.Ремонтни дейности: няма.ОПУ-Смолян:Временно са въведени следните ограничения за движение на МПС: Път II-86: Движението по път ІІ-86 гр. Смолян - с. Средногорци от км 108+350 /с. Влахово/ до км 109+450 /разклона за с. Тикале/ е ограничено за всички МПС поради срутване на скална маса на пътното платно.Обходен маршрут: Смолян - Чокманово - Смилян - Рудозем - Средногорци и обратно. Срок до 31.05.2018 г.Път II-86: Движението на МПС под 12 тона по път ІІ-86 гр. Смолян - с. Средногорци в района на свлачище при км 109+450 се осъществява по ново изграден обходен общински път между с. Влахово, отклонението за с. Тикале и път II-86. Срок до 31.08.2018 г.Път III-861: Движението по път III-861 в отсечката гр. Лъки - пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 30.04.2018 г.Път III-866: Движението по път III-866 Широка лъка - Девин при км 37+800 се осъществява с повишено внимание поради пропаднал банкет с дължина 10 м. Срок до 30.04.2018 г.Път ІІІ-8631: Движението по път ІІІ-8631 Момчиловци - Славейно - местност Момина вода от км 0+000 до км 5+993 е ограничено да се движат автомобилите с маса над 12 т. без ремаркета и полуремаркета, поради стеснен габарит. Движението в района се регулира с пътни знаци. Срок до 30.04.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 30.04.2018 г.Ремонтни дейности:Път ІІ-86: Движението по път II-86 Соколовци - к.в. „Устово от км 96+000 до км 104+000 се осъществява в една лента поради почистване на облицован окоп и водостоци. Срок до 20.04.2018 г.Път ІІ-86: Движението по път II-86 с. Подвис - р-н Черна от км 110+000 до км 122+237 се осъществява в една лента поради почистване на свлачища и срутища. Срок до 20.04.2018 г.Път ІІ-86:Движението по път ІІ-86 Чепеларе - Смолян от км 70 до км 76 и от км 80 до км 87 се извършва с  повишено внимание поради почистване на пътното платно от пясък. Участъците се регулират с пътни знаци и сигналисти. Срок до 20.04.2018 г.Път III-864: Движението по път ІІІ-864 с. Проглед - Пампорово от км 2+450 до км 2+550 се осъществява в една лента поради пропаднал банкет. Участъкът е сигнализиран с пътни знаци. Срок до 20.04.2018 г.Път ІІІ-866: Движението по път III-866 Смолян - Стойките от км 0+000 до км 12+800 в чертите на гр. Смолян се осъществява в една лента поради почистване на пътното платно от пясъци. Срок до 20.04.2018 г. Път III-866: Движението по път ІІІ-866 кв. Устово - Смолян от км 1+000 до км 1+200 се осъществява в една лента поради пропадане на пътното платна с дължина 20 м. Участъкът е сигнализиран с пътни знаци. Срок до 16.04.2018 г.Път ІІІ-8652: Движението по път ІІІ-8652 Бял извор - Изгрев - Неделино при км 16+395 се осъществява в една лента поради пропаднал банкет и подкопано платно за движение. Участъкът е сигнализиран с пътни знаци. Срок до 30.04.2018 г.ОПУ-София:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 29.04.2019 г. Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит. Срок до 30.09.2018 г.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Срок до 30.09.2018 г.Ремонтни дейности: Път II-18: Движението по път II-18 /СОП/ Нови Искър - АМ „Хемус\" от км 6+500 до км 24+000 се осъществява с повишено внимание поради частични ремонтни дейности на асфалтовата настилка. Срок 16.04.2018 г.;Път II-18: Движението по път II-18 /СОП/ при ж.к. Люлин посока ул. „Филиповско шосе\" при км 61+100 се осъществява в една лента поради ремонтни дейности на асфалтовата настилка. Срок до 15.04.2018 г.ОПУ-Стара Загора:Временно са въведени следните ограничения за движение на МПС: Път ІІІ-807: Движението по път III-807 гр. Чирпан - с. Върбица в участъка с. Скобелево - с. Зетьово е ограничено за всички МПС поради аварирал мост над река Марица при км 7+600. Обходни маршрути: - път ІІ-66 Поповица - Плодовитово - Първомай - Скобелево; - път ІІ-66 Чирпан - Плодовитово - Първомай - Скобелево; - Скобелево - Първомай - Плодовитово - път ІІ-66. Срок до 07.01.2019 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово. Ремонтни дейности: Път II-56: Турия - Брезово от км 28+000 до км 35+000 се извършват ремонтни дейности на асфалтова настилка. Движението на МПС се осъществява с повишено внимание. Срок до 30.04.2018 г.Път II-66: Движението по път II-66 в района на гр.Чирпан  от км 93+000 до км 100+000 се извършват ремонтни дейности на асфалтова настилка. Движението на МПС се осъществява в една лента и се регулира от сигналисти. Срок от 16.04.2018 г. до 18.04.2018 г.Път III-5031: Движението по път III-5031 Разделна - Гълъбово от км 8+000 до км 16+000 се осъществява в една лента поради ремонтни дейности по асфалтовата настилка. Движението се регулира от сигналисти. Срок до 18.04.2018 г.Път III-5504: Движението по път III-5504 ТЕЦ-3 - с.Обручище от км 6+000 до км 9+000 се осъществява с повишено внимание поради ремонтни дейности на асфалтова настилка и почистване на банкети. Срок до 16.04.2018 г.ОПУ-Търговище:Временно са въведени следните ограничения за движение на МПС:Път III-4009: Движението по път III-4009 Лиляк - Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 30.04.2018 г.Ремонтни дейности:Път II-74: Движението по път II-74 Търговище - Дралфа от км 30+000 до 40+470 се осъществява с повишено внимание поради частичен ремонт на асфалтовата настилка. Срок до 20.04.2018 г.;Път III-4009: Движението по път III-4009 Лиляк - Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 30.04.2018 г.ОПУ-Хасково:Временно са въведени следните ограничения за движение на МПС:Път III-597: Движение по път III-597 Ивайловград - Дъбовец - Малко градище - Лозен - Любимец при км 56+850 в гр. Любимец е ограничено за всички МПС поради закрит ж.п. прелез. Обходен маршрут: гр. Любимец - с. Сива река - с. Малко градище - гр. Ивайловград. Срок до 20.12.2018 г.Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.Ремонтни дейности: няма.ОПУ-Шумен:Временно са въведени следните ограничения за движение на МПС: Път III-701:Ограничено е движението по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение. Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Обходен маршрут: Шумен - Овчарово - Друмево. Срок до 21.05.2018 г.Ремонтни дейности: \tняма.ОПУ-Ямбол:Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 30.06.2018 г.;Ремонтни дейности:Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 30.06.2018 г.2. Опасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница\" и „Стражата\"; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски\"; път ІІІ-8611 Белица-Загражден, всички пътища на област Смолян; път II-55 Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци. ", "date": "2018.04.14", "title": "Актуална пътна обстановка в страната тази вечер"}
{"url": "http://www.cross.bg/novini-zashtoto-gabriel-1572566.html", "text": "/КРОСС/ По идея на Мария Габриел ЕК започва мека война срещу фалшивите новини. Терминът \"дезинформация\" идва с критерия - намерение за целенасочена вредаЕдна стара дума \"дезинформация\" заменя модерните \"фейк\" новини, след като Европейският съюз откри, че няма дефиниция що е то фалшиви новини. Затова и адвокатите така умело промушват своите клиенти през всеки скандал, разпространяващ неистини за хора и събития чрез мрежата.Миналото лято еврокомисарят Мария Габриел подхвана проблема \"фалшиви новини\" и го направи. Обеща, че ще свика експертна група, и наистина възложи такава задача. \"Евробарометър\" тества отношението на гражданите на ЕС към този \"бич на съвремието\". И сега континентът е на стартовата позиция - буквално тези дни колегиумът на Европейската комисия ще одобри официално предложението на българката за противодействие на разпространението на подвеждаща информация онлайн с конкретни мерки.Предстои да се уточни каква отговорност ще носят платформите, върху които фейковете се ширят и избуяват - съвсем необезпокоявани. Със сигурност обаче за в бъдеще те самите - платформите, няма да живеят необезпокоявано, ако заблуждават.\"Няма да правя министерство на истината\", увери в сряда Габриел, която не поставя под ни най-малко съмнение свещената свобода на изразяване. И тя е съвършено права - както хората имат право да се изказват, така също имат и правото да не ги лъжат безнаказано.Защото фалшивите новини наистина ни подриват - не само като обществена тъкан (у нас връзките ѝ, за жалост, са доста изтънели, на места направо скъсани), но и като човеци. Защото фалшивите новини разбиват човешки съдби, а понякога и животи.Първата стъпка, която Габриел ще лансира, е нещо като безкръвно обезвреждане на фалша, небезобидния. А именно - чрез изпразването от съдържание. В ЕС спира употребата на това название плевел \"фейк нюз\". То става празно от съдържание, незначещо нищо. Нещо като деконструктивизма на езика, след което се пренарежда нова действителност - теорията на големия философ Жак Дерида.Защото вредящият фалш се промъкна така незабелязано и бързоструйно, че в момента на практика не го впримчва нищо. Днес никой адвокат и никой съд по света не може да каже, че \"фейк нюз\" е нещо незаконно. Защото дефиниция какво значи фейк няма.Именно затова екипът на еврокомисар Мария Габриел заменя изплъзващата се от закона вреда и я заменя с ясно дефинирания термин \"дезинформация\", който вече ще води след себе си последствия, най-малкото обществено обозначаване и заклеймяване. В това определение, с което гражданственост придобива терминът - наследник на фейка, ще пише, че критерият, според който нещо ще се класифицира за нарушение, е намерението да нанесеш целенасочено вреда.Макар и да не планира специално законодателство, произтичащо след утвърждаването на дефиницията \"дезинформация\", след решението на Европейската комисия ще се търсят механизмите, обозначаващи кое е \"информация\", т.е. реално съдържание, и кое - \"дезинформация\". Защото сега с един щрак всеки регистрира сайт и веднага след това с един клик \"убива\", \"разболява\", \"жени\" и \"развежда\" известните хора.У нас най-потърпевшата за последната година жертва на фейка е министърът на българското председателство на Съвета на ЕС Лиляна Павлова. Тя дава хляб, че и мръвка на доста хора из нета, които въртят кръвожадно за нея два-три сценария - кога какво е казала, кога какво е направила и каква кола я е ударила.Другият любимец на фейка е Слави Трифонов. Направо не ми се мисли какво ѝ е на майка му...Не е човешко - спрямо никого. Независимо от коя партия си или не си.Затова - всички вкупом да окажем хейт на фейка. И да стискаме палци на Мария. ", "date": "2018.04.14", "title": " ЕК започва мека война срещу фалшивите новини"}
{"url": "http://www.cross.bg/beshe-rezyltatite-pahor-1572558.html", "text": "/КРОСС/ Словенският президент Борут Пахор подписа указ за провеждането на извънредни парламентарни избори на 3 юни 2018 г.Датата за гласуване беше определена след приключване на съвещанието с представителите на основните политически сили в парламента. Решението за предсрочния вот беше взето от държавния глава след оставката на словенския премие Миро Церар на 14 март.По-рано Пахор заяви, че няма да назначава служебен премиер, а парламентарните групи, които също имат право да излъчат кандидат за този пост, не успяха да се разберат помежду си в законовия срок.Церар реши да подаде оставка, след като Върховният съд на Словения постанови да се отменят резултатите от състоялия се миналата година референдум за строителството на нова железопътна магистрала на стойност 1 милиард евро.Тогава мнозинството от избирателите подкрепи проекта за изграждането на транспортния път, имащ за цел да ускори превоза на товари от град Дивач до пристанището Копер. Лобистка група настоя за преразглеждане на резултатите от референдума. ", "date": "2018.04.14", "title": "Словения ще проведе предсрочни парламентарни избори"}
{"url": "http://www.cross.bg/terorizma-asad-siriya-1572549.html", "text": "/КРОСС/ Сирийският президент Башар Асад заяви, че ударите по военните обекти на правителството му са го накарали още по-категорично да се бори срещу опонентите си , предават световните медии.Думите му идват в отговор на нощните удари срещу цели в Сирия, извършени от Вашингтон, Лондон и Париж.„Тази агресия единствено ще направи Сирия и народът ѝ по-твърди в намерението си да се борят срещу тероризма за всяка педя от страната\", заяви той.Асад е обсъдил по телефона детайлите на ракетния удар с президента на Иран Хасан Роухани.„Време е западните сили, които подкрепят тероризма, да признаят, че са загубили контрол. Те чувстват, че са загубили доверието на своите народи и на света\", посочи Асад, цитиран от пресслужбата на сирийското президентство.На свой ред президентът на Иран осъди бомбардировката на Сирия и потвърди, че Техеран ще продължи да стои на страната на сирийското ръководство и неговия народ. Роухани също така изрази увереност, че агресията на западните страни няма да отслаби буха на сирийците в борбата срещу тероризма. ", "date": "2018.04.14", "title": "Сирийският президент заяви, че е по-твърдо решен отвсякога да се бори с тероризма"}
{"url": "http://www.cross.bg/zaginalite-gospod-blizkite-1572551.html", "text": "/КРОСС/Патриарх Неофит изказа съболезнования на близките на загиналите при катастрофата на АМ \"Тракия\". Вчера при инцидента загинаха шест души и бяха ранени 22-ма. Ето и пълният текст на съболезнователния адрес:\"Обични във Възкръсналия Господ братя и сестри, В дните на Светлата седмица, когато прославяме Възкръсналия от мъртвите Христос Господ, „Който със смъртта Си смъртта победи\", неочаквано пътно-транспортно произшествие помрачи душите и сърцата ни.Изпълнени със скръб, но и с упование и вяра във Възкръсналия Христос, поднасяме най-искрени съболезнования на близките на загиналите в катастрофата на автомагистрала Тракия, край Вакарел.Тежък момент, когато думите са безсилни да изразят изгарящата болка от загубата на хората. Блажени са ония, които Господ е избрал и приел, защото душите им ще бъдат настанени на място, където няма болка, ни печал, нито въздишка, а живот безкраен, там, където грее Божието лице.Отправяме молитва към небесния ни Отец, да упокои душите на новопреставилите се Божии раби в селенията на праведните, в мястото на праотца ни Авраама!Господ да утеши близките на загиналите в злопоучната трагедия, като им дарува сили да превъзмогнат скръбта от тежката загуба. Отправяме молитва към Всеподателя Бога за здравето и бързото възстановяване на пострадалите и ранените. Вечна и блажена да бъде паметта на загиналите в пътно-транспортното произшествие!\" ", "date": "2018.04.14", "title": "Църквата изказа съболезнования на близките на загиналите"}
{"url": "http://www.cross.bg/ydarite-spad-borsite-1572548.html", "text": "/КРОСС/ Лек спад на борсите в началото на следващата седмица като резултат от ударите в Сирия прогнозираха финансовите анализаторите. Според Мартин Владимиров борсите вече са реагирали.\"Цената на суровия петрол, кото най-уязвима на политическо напрежение в Близкия Изток, се покачи още в четвъртък и в петък до нива над 70 долара за барел, които не сме виждали от октомври 2014-та година. Очаквам лек спад на всички борси по света. Вероятно обаче корекцията няма да е дълбока, защото, както се видя тази нощ, ударите бяха ограничени и Съединените щати дадоха да се разбере, че няма да има повторни удари, освен ако Асад не продължи атаки с химически оръжия\".Ефектът от ударите няма да е дълготраен смята и финансовият анализатор Андрей Георгиев.\"Предполагам, че още в понеделник ще има реакции, може би пазари на червено със засилване на позициите на някои от активите, които се считат за дефанзивни по време на криза, може би злато, швейцарски франк, петрол... Предполагам, че това ще бъде краткосрочно влияние. По-важно е в дългосрочен план какво ще се случи и дали ще сме свидетели на някакво неприятно развитие в икономически план\".", "date": "2018.04.14", "title": "Финансовите анализатори очакват лек спад на борсите в началото на следващата седмица заради ударите в Сирия"}
{"url": "http://www.cross.bg/prizovava-ypotreba-predotvratyavane-1572550.html", "text": "/КРОСС/ ЕС призовава всички държави, особено Русия и Иран, да използват влиянието си за предотвратяване на нова употреба на химическо оръжие, най-вече от сирийския режим. ЕС призовава всички страни в конфликта, особено поддръжниците на режима в Дамаск и неговите съюзници, да въведат незабавно прекратяване на огъня и да осигурят достъп на лекари и коридори за медицинска евакуация. Това се посочва в изявление на върховния представител на ЕС по външната политика и сигурността Федерика Могерини, предаде Ройтерс.  ЕС осъжда решително многократната употреба на химическо оръжие от режима в Сирия, потвърдено от Организацията за забрана на химическите оръжия. ЕС беше уведомен за целенасочените удари на САЩ, Франция и Великобритания с ясната цел за предотвратяване на нови случаи на използване на химически вещества от сирийския режим срещу собствения му народ. ЕС подкрепя всяко усилие в тази посока, се допълва в изявлението. ", "date": "2018.04.14", "title": "ЕС призовава за незабавно прекратяване на огъня в Сирия"}
{"url": "http://www.cross.bg/voenni-ninova-reshenie-1572554.html", "text": "/КРОСС/ \"Конфликтът в Близкия изток не може да бъде решен с военни средства. Използването на военна сила само задълбочава проблемите, а не ги решава. Употребата на химическо оръжие е недопустимо, но такава употреба в Сирия трябва да бъде установена от независимо разследване на ООН.\" Това заяви председателят на БСП Корнелия Нинова.Според нея военни действия, без санкция на ООН и влошаване на отношенията между САЩ и Русия, ни отдалечават от постигането на траен мир в Близкия изток, което е изключително важно и за региона, и за Европа, и за България.\"Конфликтът може да се прекрати само с трайно политическо решение. Мястото за това е Съветът за сигурност на ООН, където да се свали напрежението и чрез диалог да се намери устойчиво решение на кризата\"- смята Корнелия Нинова.Срещата с младите лидери започна с едноминутно мълчание за жертвите на вчерашната катастрофа на автомагистрала \"Тракия\". ", "date": "2018.04.14", "title": "Нинова: Конфликът за Сирия няма да се реши с военни средства"}
{"url": "http://www.cross.bg/siriya-vunshnite-raboti-1572553.html", "text": "/КРОСС/ Въздушните удари на САЩ, Франция и Великобритания по сирийски военни цели може да дадат възможност на тероризма в региона да се засили. Това заяви иракското министерство на външните работи, цитирано от Ройтерс.Египет е дълбоко обезпокоен от увеличилото се напрежение около Сирия във връзка с нанесения тази сутрин ракетен удар по територията на тази арабска страна, заяви египетското министерство на външните работи.Катарското ръководство подкрепи военната операция на САЩ и съюзниците им в Сирия, съобщи телевизионният канал \"Ал Джазира\", като се позова на министерството на външните работи на емирството.Официален Рияд подкрепи военната операция, проведена в нощта на петък срещу събота от САЩ и съюзниците им срещу Сирия, съобщи теевизионният канал \"Ал Арабия\", като се позова на саудитското министерство на външните работи.Ливанският президент Мишел Аун осъди нанесените въздушни удари от чужди държави по Сирия. Както съобщи телевизионният канал \"Ал Манар\", той подчерта, че те \"не спомагат за политическото уреждане на кризата\". ", "date": "2018.04.14", "title": "Арабските страни: Ударите в Сирия може да засилят тероризма"}
{"url": "http://www.cross.bg/vychich-voiina-svetovna-1572552.html", "text": "/КРОСС/ Обстановката в света след ударите на САЩ, Великобритания и Франция в Сирия напомня ситуацията преди Първата световна война. Това заяви в интервю за националната телевизия РТС сръбският президент Александър Вучич, цитиран от ТАСС.\"Такава атмосфера не сме имали от Втората световна война, макар че на мен много повече ми напомня на атмосферата преди Първата световна война. Не твърдя, че ще стане нещо подобно, защото интересите и разрушителната мощ на всички страни са ужасно големи\", каза Вучич, като подчерта, че за Сърбия е важно да си извлече поуки, да гарантира сигурност на своите граждани и да работи за това ежедневно.Изявленията на Вучич са били твърде предпазливи, а президентът е подбирал грижливо думите си.Отговаряйки на въпрос, Вучич се оплака, че не е политолог, за да може свободно да говори \"кои страни са извлекли максимална изгода\" от ситуацията, и отбеляза, че \"като президент не може да говори за това\".\"Ние сме малка страна, не трябва да се месим в игрите на великите сили. Трябва да разговаряме и да имаме партньорски и приятелски отношения с всички\", каза Вучич.В същото интервю той заяви, че ударите на САЩ, Великобритания и Франция в Сирия напомнят на бомбардировките срещу Югославия.\"За всички нас - тези, които сме на повече от 18-19 години, това болезнено ни напомня за периода, през който преминахме\", каза сръбският президент. ", "date": "2018.04.14", "title": "Вучич:Ситуацията в света е като преди Първата световна война"}
{"url": "http://www.cross.bg/trump-misiyata-twitter-1572555.html", "text": "/КРОСС/ „Ударите срещу Сирия бяха перфектно изпълнени. Благодаря на Франция и Великобритания за тяхната мъдрост и силата на военните им. Не можеше да има по-добри резултати.                  Във втори туит, публикуван минути по-късно, държавният глава казва:                   ", "date": "2018.04.14", "title": "Тръмп в Twitter: Мисията – изпълнена!"}
{"url": "http://www.cross.bg/preoburna-zaginaha-trakiya-1572556.html", "text": "/КРОСС/ Пострадали са осем човека. Те са транспортирани в болницата в Ямбол.Инцидентът станал на 296-тия километър от аутобана.\"\", съобщават от Агенция \"Пътна инфраструктура\". И предупреждават водачите да шофират внимателно, преминавайки през отсечката. ", "date": "2018.04.14", "title": "Бус се преобърна на АМ „Тракия”, двама загинаха"}
{"url": "http://www.cross.bg/katastrofa-kritichno-sustoyanie-1572557.html", "text": "/КРОСС/ 43-годишен моторист е в критично състояние след катастрофа в София. По първоначална информация автомобил е направил непозволен обратен завой на столичния бул. \"Цветан Лазаров\", и моторът се е блъснал в него. Инцидентът е станал малко преди 14:30 часа. На място на 5-ата минута е пристигнала линейка, която е откарала мъжа в болница \"Св. Анна\" с тежка черепно-мозъчна травма, съобщиха за Дарик от Спешна помощ.", "date": "2018.04.14", "title": "Моторист е в критично състояние след катастрофа"}
{"url": "http://www.cross.bg/siriya-zaharieva-ministur-1572543.html", "text": "/КРОСС/ „Изразяваме загриженост за възможна ескалация на напрежението в Сирия и призоваваме сирийският режим да прекрати всички действия, които нарушават международното право”, заяви министърът на външните работи Екатерина Захариева след извънредна среща с премиера Бойко Борисов, военният министър Красимир Каракачанов и вътрешният министър Валентин Радев.Тя добави, че страната ни изразява пълна подкрепа за ОЗХО и очакваме пълно съдействие на екипите, които трябва да установят дали е използвано химическо оръжие в Дума.„Единственото решение за Сирия трябва да е политическо и да бъде взето на масата за преговори”, категорична е Захариева.Тя добави, че няма засегната нито една наша правителствена сграда в Дамаск, нито има пострадали български граждани.„Считаме това за еднократен ограничен военен удар, който е насочен към баси за производство и складиране на химическо оръжие и трябва да остане такъв”, допълни Захариева.", "date": "2018.04.14", "title": "Екатерина Захариева: Загрижени сме за възможна ескалация на напрежението в Сирия"}
{"url": "http://www.cross.bg/traktor-avtomobil-katastrofa-1572538.html", "text": "/КРОС/ Катастрофа между трактор и три леки автомобила взе жертва, предаде кореспондент на bTV.Инцидентът е станал на пътя Русе - Свиленград в района между селата Раданово и Петко Каравелово. Движението е временно ограничено. Ударили са се трактор и три леки автомобила.По първоначална информация е загинал водачът на единия автомобил и са пострадали водач и пътник от втори лек автомобил. Всички автомобили изчакват на място.Причините за произшествието са в процес на изясняване.", "date": "2018.04.14", "title": "Катастрофа между трактор и три коли взе жертва"}
{"url": "http://www.cross.bg/siriya-shtati-suedinenite-1572544.html", "text": "/КРОСС/ Съединените щати и техните съюзници нанесоха удар по Сирия в момент, когато страната имаше шанс за мирно бъдеще. Това написа в профила си във Фейсбук говорителят на руското министерство на външните работи Мария Захарова. Захарова добави, че зад всичко това стоят онези, които претендират за морално лидерство в света и заявяват своята изключителност. Нанесеният от коалицията начело със Съединените щати военен удар по Сирия изисква твърди, но обмислени мерки от Русия и цялата международна общност, заяви за ТАСС председателят на Комисията по отбрана и сигурност на Съвета на федерацията Виктор Бондарев. Той окачестви действията на коалицията като престъпление срещу целия свят и срещу човечеството, а първият заместник-председател на Комисията по отбрана на Държавната дума Александър Шерин каза, че с ударите си в Сирия Съединените щати нарушават всички международни норми.Той разчете действията на Вашингтон като \"акт на агресия\" спрямо Русия. Председателят на Комисията на Съвета на федерацията за защита на държавния суверенитет Андрей Климов заяви за агенция \"Новости\", че няма пряк военен конфликт между Съединените щати и Русия в Сирия. По думите му, в Сирия САЩ и съюзниците им действат като \"престъпна банда\", унищожавайки собствените си улики, включително свързаните с фалшифицираната от тях химическа атака. Американското нападение срещу Сирия не би трябвало да е изненада за Москва. Още на 13-ти март началникът на Генералния щаб на руската армия Валерий Герасимов предупреди, че бунтовниците подготвят провокация с използването на отровни вещества, която да оправдае масиран американски ракетно-бомбен удар по Дамаск. След провокацията Съединените щати възнамеряват да обвинят сирийските правителствени сили в използването на химическо оръжие, посочи Герасимов.За подобен сценарий спомена и руският президент Владимир Путин в началото на месеца на срещата си в Анкара с колегите си от Турция и Иран Реджеп Ердоган и Хасан Рохани.", "date": "2018.04.14", "title": "Русия заяви, че ударите на САЩ, Великобритания и Франция в Сирия няма да останат без отговор"}
{"url": "http://www.cross.bg/zatvora-pelov-vladimir-1572542.html", "text": "/КРОСС/ МВР издирва 38 бегълци от затвора. Повечето от тях са били на лек режим и не са се прибрали от работа или от отпуск.Все още няма следа и от двамата опасни рецидивисти, които избягаха от Софийския затвор.66 секунди - толкова са нужни на Владимир Пелов и Радослав Колев, за да избягат от затвора. На кадрите от охранителните камери се вижда как напускат помещението за техника и се озовават в двора. Дежурният надзирател дори не успява да извади пистолета си. Нито един от униформените пазачи не тръгва да преследва бегълците.Междувременно издирването им продължава.Надежда за залавянето им има. „Желанието ми е колкото се може по-бързо, но трябва да се съобразяваме и с някои други обстоятелства\", посочи Илко Илиев  от МВР.По закон обаче полицията не може да използва пълния си ресурс, за да залови рецидивистите. „Не можем да ги следим, не може разпечатки на телефона да се искат. На близки, на роднини, на хора, които мислим, че са свързани с логистика и с помощ за осъществяване на бягството\", уточни той.Владимир Пелов и Радослав Колев може и никога да не бъдат открити. И въпросите за това как са внесли оръжието в затвора и кой е финансирал бягството от затвора - да останат без отговор.За бегълците от затвора и пробойните в охраната на местата за лишаване от свобода ще ви разкажем тази вечер в bTV Репортерите след Новините. ", "date": "2018.04.14", "title": "МВР издирва 38 бегълци от затвора"}
{"url": "http://www.cross.bg/zaradi-izvunredno-zasedanie-1572539.html", "text": "/КРОСС/ Заради , премиерът Бойко Борисов провежда извънредно заседание.На него ще присъстват вицепремиера Красимир Каракачанов и външния министър Екатерина Захариева, както и ръководствата на службите за сигурност.Пристигнаха още Валентин Радев и главният секретар на МВР Младен Маринов.Очаква се по-късно да стане ясна позицията на България.", "date": "2018.04.14", "title": "Заради ситуацията в Сирия: Премиерът свика извънредно заседание"}
{"url": "http://www.cross.bg/oruzhie-himichesko-bashar-1572541.html", "text": "/КРОСС/ Вашингтон, Лондон и Париж започнаха прецизни военни действия срещу предполагаеми обекти с химическо оръжие на режима на Башар Асад. НАТО подкрепи операцията, която до този момент няма кодово име. Tя започна в 4 ч. българско време.Поразени са три цели, свързани с програмата за производство на химически оръжия на сирийския режим, съобщи Пентагонът. Използвани са изтребители „Торнадо\" и ракети „Томахок\".Първата цел е научно-изследователски център в района Дамаск, за който се твърди, че е свързан с производството на химически и биологични оръжия.Втората цел - съоръжение за съхранение на химическо оръжие западно от град Хомс.В третата мишена, също близо до Хомс, е имало склад за съхранение на химическо оръжие и важен команден пункт.Ударените обекти са били евакуирани преди няколко дни след предупреждение от Русия, твърди високопоставен представител на регионален съюз, който подкрепя сирийския президент Башар Асад. ", "date": "2018.04.14", "title": "Кои бяха целите на военните удари в Сирия"}
{"url": "http://www.cross.bg/avtomobil-avtobysa-lekiya-1572540.html", "text": "/КРОСС/ Бившият следовател по разследване на катастрофи Георги Илиев допусна, че задните гуми на катастрофиралия автобус на магистрала „Тракия\" са минали върху предното дясно колело на лекия автомобил, който се е ударил в автобуса.Ако  имаше само съприкосновение, в никакъв случай автобусът нямаше да бъде изместен в канавката, категоричен е следователят.Автобусът се е движил в своето платно, с разрешена скорост. Автобусът е тежък, а леката кола е около 1 тон, така че лекият автомобил не би могъл да го изтласка, отбеляза Илиев.По думите му експертизата по случая ще отнеме не по-малко от месец и половина - два.Бившият следовател отбеляза, че инцидентът е станал при много благоприятни условия за движения - сух асфалт, със съвършено нов автобус, с отпочинали водачи. Може би става дума за невнимание или грешка на водачката на лекия автомобил, посочи Илиев.Ударът от лекия автомобил е причината за катастрофата с автобуса на магистрала „Тракия”, каза управителят на фирмата превозвач Георги Атанасов. Според него фактите са ясни и неоспорими и не може да има интерпретации. Атанасов отхвърли категорично версиите за проблем с автобуса или с неговия шофьор.„Това е злощастен инцидент, няма как да търсим под вола теле”, коментира Атанасов.", "date": "2018.04.14", "title": "Бивш следовател: Ако имаше само удар с колата, автобусът на „Тракия” нямаше да бъде изместен в канавката "}
{"url": "http://www.cross.bg/silistra-kulurash-mosta-1572547.html", "text": "/КРОСС/Напълно по силите на България и Румъния е да изградят не само Силистра - Кълъраш, а няколко моста над Дунав. Обидно е, че в Германия има 34 моста на средно разстояние 5 км, а в България мостовете са два на разстояние 300 км един от друг.Дори и без европейско финансиране, изграждането на моста Силистра - Кълъраш може и трябва да започне като проект на двете държави. Това може да се случи, например, със създаването на съвместна проектна компания, чрез която да се кандидатства за финансиране от Европейската инвестиционна банка. Нейната функция е именно такава - да финансира държави проекти, представляващи голям публичен интерес\". Това заяви в Силистра Петър Курумбашев, член на Делегацията на българските социалисти в Европейския парламент, който съвместно с БСП Силистра и Граждански съвет „За Силистра\" инициира среща по темата с експерти, жители на областта и представители на румънските общини Слобозия и Кълъраш. „Хубаво е двете държави да заявят ясно и как ще се развива тяхната пътна инфраструктура, за да не повторим случилото се при изграждането на моста Видин - Калафат.От румънска страна инфраструктурата там е добра, но България има да свърши още доста работа по път Е79\", каза още Курумбашев.По думите му изграждането на моста ще стимулира развитието не само на търговията и туризма, но и ще се превърне в най-добрата сухопътна връзка между Русия и Турция. „От друга страна, мост Силистра - Кълъраш ще разтовари значително трафика Русе - Гюргево, където 10-километровите опашки от камиони създават сериозни затруднения. Не виждам някой в България или Румъния да е възразил срещу необходимостта от този  мост и се надявам, че в най-скоро време този проект най-накрая ще излезе от сферата на споразуменията и обещанията\", каза още Петър Курумбашев. По думите на кмета на община Слобозия Адриан Мочианиу е много жалко, че до момента са провеждани много разговори по темата, но, за съжаление, намеренията за построяване на мост Силистра - Кълъраш са останали в много начален стадий. „Ползите от изграждането на моста са за целия регион\", допълни Мочианиу. В срещата участие взе и журналистът Мартин Карбовски, който коментира, че няма логика да се очаква решението на въпроса на дойде от Брюксел или другаде. „Изграждането на моста между Силистра и Кълъраш зависи от силистренци и кълърашци, от българи и румънци\", каза Карбовски. На срещата присъстваха още заместник-кметът на община Силистра Денка Михайлова, Стойка Александру, президент на областната организация на Социалдемократическата партия (ПСД) в Слобозия, Бакану Валентин, секретар на областната организация и общински съветник в община Слобозия, Мариан Драган, председател на Търговско-промишлената палата в Кълъраш, Вяра Емилова, член на Изпълнителното бюро на БСП, Георги Кирилов, областен председател на БСП Силистра.", "date": "2018.04.14", "title": "Петър Курумбашев: Изграждането на мост Силистра - Кълъраш е напълно по силите на България и Румъния"}
{"url": "http://www.cross.bg/korneliya-ninova-se-sreshta-s-mladezhi-ot-tzyala-evropa-1572545.html", "text": "/КРОСС/Лидерът на БСП Корнелия Нинова ще се срещне с членовете на бюрото на Младите европейски социалисти /ЙЕС/ днес, 14 април, в 15.00 ч. в зала 3 на хотел Рила, в София.На срещата с председателя на БСП ще присъстват  президентът на (ЙЕС) Жоао Албъкърк, заедно с  лидерите на ЙЕС от Германия, Франция, Великобритания, Испания, Италия, Австрия, Португалия, Швеция, Швейцария, Ирландия, Белгия, Унгария, Дания, Финландия, Хърватия, Чехия, Гърция, Румъния, Латвия, Литва, Сърбия, Албания.", "date": "2018.04.14", "title": "Корнелия Нинова се среща с младежи от цяла Европа"}
{"url": "http://www.cross.bg/obshtnostta-horata-razvitie-1572546.html", "text": "/КРОСС/В априлското издание на целогодишния проект \"Психотерапията е за всеки\", организирано от , лекторите се обединиха около идеята, че общността се заражда в естеството на човека, в основните му потребности и в най-личните му цели.Според седемте участника всяка общност развива собствен интерес, който произлиза именно от ежедневието на членовете.За общия интерес и любовта към доброволчеството, говореха съоснователят на TimeHeroes - Павел Кунчев и проектният мениджър - Ния Кирякова. \"Доброволчеството е различно за всеки човек и най-общо означава да помагаш на една кауза. То е възможност активно да участваш в промяната на общността, средата, организацията, взаимоотношенията\", сподели Павел, а Ния допълни \"Каузите, за които се помага с доброволен труд, са все по-предпочитани, поради възможността не просто да даваш, а да действаш, да участваш и да си активен, защото това носи на хората щастие и чувство за удовлетвореност.\"Доброволчеството е начин на учене, на придобиване на знания и умения през целия живот на човека. Никога не е късно да започнеш с това \"учене\".  От тази тази докосваща тема, разширяваща кръгозора ни, бяхме въвлечени в друга не по-малко вълнуваща, а именно къде се крие щастието.С три истории за добрина започна лекцията си Катя Георгиева, която освен масажист е и създадел на проекта . Тя зададе следния въпрос на аудиторията \"Вярвате ли, че разказаните истории могат да формулират реалността, в която живеем, да променят възприятията на хората около нас и да правят фона, в който ежедневно съществуваме?\"Резултатът от нашето общуване и взаимодействието с хората и с общността, радикално се променя от нашата настройка, намерение и как преминаваме през техния живот. Във всяка една житейска ситуация имаме избор как да постъпим. \"От тези истории за добрина, ние можем да се зареждаме позитивно и това ни прави щастливи\", беше финалното изречение на Катя.След нея щафетата пое Слави Стоев, консултант организационно развитие в . Той завъртя темата за общността от другото й полукълбо и разказа как емоционалната  зрялост прави хората по-автономни и от там по-способни да изпълняват сложни професионални роли.От личен опит той сподели, че организациите все по-често започват да инвестират не само в личностното развитие на мениджърите, но и на експертните позиции.Слави разказва за автономните екипи \"Те са екипи, които функционират без лидерска намеса. Те имат поставена цел, дадени са им ресурси и трябва да се справят с постигането на тази цел, управлявайки вътре помежду си процесите, активностите, разпределянето на задачите, контрола, обратната връзка, мотивирането и управлението на възприятието. Хората трябва да могат да осъзнават как пробването на новите неща и излизането извън границите на познатите области, е нещото, което може да им управлява идеята дали им е интересен животът или не.\"Гещалт психотерапевтът Десислава Лашкова говори за суеверията, дали те ни помагат или ни пречат и какво стои зад тях и как влияят в нашия живот.\"Обяснението за \"суеверие\" в тълковния речник е вярване на всичко, което не е в Светото писание, вярване в свръхестествени сили като двигател на събитията. Десислава добавя \"Използваме суеверията по два начина - превантивно или с идеята да коригираме. Превантивното е, ако видим черна котка да се опитаме да я избегнем, но ако все пак тя ни пресече пътя, се завъртаме три пъти, което е коригирането. Тоест имаме възможност за справяне, което ни дава усещане, че сме в контрол. Ако не можем да го избегнем, ще можем да го поправим.\"От суеверията, които до голяма степен биват предадени от общността, в която сме позиционирани, от семейството и от училище, сугестопедагогът Владислав Дамянов допълни темата и ни прехвърли във влиянието на обществената нагласа и как спонтанно да освободим потенциалните си възможности на ума. \"Когато общността е избрала кауза, трябва да я достига и осъществява с любов\", разказва Влади. Всички единодушно стигнаха до извода, че независимо от насоката и сложността на въпроса, те мислят различно. Честта да завърши събитието имаше Руслан Тодоров, който е гещалт психотерапевт и country manager за България в международна фирма. В практиката си вижда, че терапевтите биват търсени все по-често.Той споделя \"Животът е адаптиране - абдикиране от отговорност и обвиняване на съдбата, Вселената, правителството, астрологията и собственика на фирмата, за всичко, което ни се случва на работното място, а изборът е в нашите ръце като поемем контрол, направим осъзнат избор, взимаме решения и приемаме последствията в работен план. Осъзнатият избор на развитие ни поставя в друг среда. Често обученията, които помагат на фирмите и корпорациите, е да предизвикат някого да се опита да бъде различен\".Така завърши Руслан темата \"Голямата акула и фирменият терапевт.Събитията от проекта „Психотерапията е за всеки\" имат символичен вход, който е с благотворителна цел. hOUR SPACE дарява събраните средства на фондации, сдружения и неправителствени организации, работещи активно в тематиката на дадения месец.Приходите от априлското събитие бяха дарени на . Това e безплатна платформа, която помага на стотици каузи да намират своите доброволци. Те имат над 1400 каузи, много от които работят в посока личностно развитие и психическо здравеТемата на проекта за месец май 2018 г. ще бъде за връзката с храната.  ", "date": "2018.04.14", "title": "Специалисти споделят, че общността се заражда в естеството на човека"}
{"url": "http://www.cross.bg/siriya-postradali-ydarite-1572534.html", "text": "/КРОСС/Трима цивилни са пострадали след ударите над Сирия. Това сочат официалните данни на сирийските власти. Не се съобщава за жертви.Двете руски бази на територията на Сирия не са засегнати, съобщиха от руското военно министерство.", "date": "2018.04.14", "title": "Трима пострадали след ударите над Сирия"}
{"url": "http://www.cross.bg/faiilove-ompyutupa-ompanii-1572531.html", "text": "/КРОСС/ Специалистите от компанията Menlo Security са открили нова вълна от кибератаки срещу финансовите компании и организации от IT-сектора. Ocъщecтвявaнeтo нa ĸoнтpoлa нaд ĸoмпютъpa нa пoтpeбитeля ce извъpшвa пocтeпeннo c пoмoщтa нa yязвимocти в Місrоѕоft Wоrd. Зapaзeнитe дoĸyмeнти ce изпpaщaт нa пoтpeбитeлитe пo eлeĸтpoннaтa пoщa, a пoвeчeтo oт тяx ca нacoчeни ĸъм гoлeмитe ĸoмпaнии. Πpиĸaчeнитe фaйлoвe ca c paзшиpeниe dосх. Bъв вътpeшнocттa нa тeзи фaйлoвe ce нaмиpaт НТМL тaгoвe cъc зapaзeнитe eлeмeнти, предава Kaldata. Teзи eлeмeнти, cлeд пoпaдaнe в ĸoмпютъpa нa пoтpeбитeля, ce aĸтивиpaт и изтeглят cлeдвaщaтa cтeпeн нa зapaзявaнe. Toгaвa зaпoчвa дa paбoти coфтyepът Fоrm Вооk. Имeннo тoвa e пpилoжeниeтo, пpeдaвaщo ĸoмпютъpa в pъцeтe нa xaĸepитe. Te пoлyчaвaт дocтъп дo изтeглeнитe фaйлoвe, пapoли и лoгини, ĸaĸтo и cтapтиpaнитe пpoгpaми. Taзи ĸибepaтaĸa e нacoчeнa ĸъм aмepиĸaнcĸитe и близĸo-изтoчни ĸoмпaнии. Eĸcпepтитe пoдoзиpaт, чe нoвият мнoгocтeпeнeн мexaнизъм – тoвa e пpoдyĸт oт paбoтaтa нa xaĸepcĸaтa гpyпиpoвĸa Соbаlt (cъщo тaĸa извecтнa, ĸaтo Саrbаnаk и Аnunаk).", "date": "2018.04.14", "title": "В Microsoft Word е открит нов вирус"}
{"url": "http://www.cross.bg/yilyam-bebeto-razkri-1572529.html", "text": "/КРОСС/ Очаква се херцогиня Катрин да роди третото си дете от принц Уилям този месец. Двойката обаче не разкри нито потенциалното име на бебето, нито пола му. Досега...Във вторник Уилям гледа любимия си \"Астън Вила\" с бившия нападател на отбора Джон Карю. Джак Грилиш отбеляза гол за победата с 1-0 срещу \"Кардиф\".\"Ще настоявам да кръстим бебето Джак\", казал Уилям според в. \"Мирър\".Последвала пауза и добавил: \"... или Джаки\".Не е обявена точната дата за появата на третото кралско бебе на принца и Кейт. Приготовленията за раждането обаче вече започнаха в лондонската болница \"Сейнт Мери\", където на бял свят бяха посрещнати принц Джордж и принцеса Шарлот. ", "date": "2018.04.14", "title": "Принц Уилям разкри пола на бебето"}
{"url": "http://www.cross.bg/lydogoretz-levski-georgi-1572532.html", "text": "Левски посреща Лудогорец в дербито на 29-ия плейофен кръг на Първата шестица на Първа лига. Срещата е по-късно днес, от 20.00 часа на стадион „Георги Аспарухов\".„Сините\" имаха по-натоварена програма от „зелените\", след като през седмицата играха за Купата. В редиците на тима, воден от Делио Роси, може да има повече натрупана умора, но за сметка на това отборът ще посрещне разградчани в добро настроение след успеха над ЦСКА (2:0) в първия полуфинал във втория по престиж турнир в страната.Същевременно, след последната шампионатна загуба от Ботев с 0:1, Левски отстъпи третото място в класирането на Берое, който излезе пред столичния гранд с една пункт. Сега „сините\" ще се борят да възвърнат позициите си срещу коравия състав на „орлите\". Статистиката сочи, че Левски все още не е отбелязал гол на Лудогорец от началото на сезона. Последното домакинство на левскарите на Лудогорец завърши при 0:0, а при визитата си в Разград, софиянци инкасираха поражение с 0:2.В състава на Левски след изтърпяно наказание ще се завърне левият бек Иван Горанов.Последният двубой на шампионите, които се намират в серия от 10 поредни победи в Първа лига, бе на Разпети петък, когато обърнаха „червените\" на „Лудогорец Арена\" и дръпнаха с шест точки на върха на класирането. По време на този сблъсък обаче наставникът на „орлите\" Димитър Димитров бе изгонен и сега няма да помага на възпитаниците си с наставленията си край тъчлинията на „Георги Аспарухов\".Двубоя на Герена за Лудогорец ще пропуснат Абел Анисе, който е със скъсани връзки, както и наказаният Густаво Кампаняро. ", "date": "2018.04.14", "title": "Ще обърка ли Левски сметките на Лудогорец за титлата?"}
{"url": "http://www.cross.bg/vylkanichni-izrigvaniya-masovi-1572530.html", "text": "/КРОСС/ Според учените Земята е застрашена от масови вулканични изригвания. Климатолози и специалисти в изследванията на вулканичната активност от университета Клермон-Оверн във Франция смятат, че в резултат на масови вулканични изригвания или началото на активността на супервулкани, като този под парка Йелоустоун в САЩ, част от земното кълбо за 5 минути ще се превърне в непригодна за живот територия, съобщи Лайф. Катаклизмът може да доведе до изчезване на цели градове и дори държави. Експертите са уверени, че топенето на ледниците и повишаването на температурите на планетата ще доведат през следващите няколко десетилетия до масово изригване на всички вулкани, които по-рано са били смятани за неактивни.  По думите им, ниските температури и топенето на ледовете в Антарктида само ще влошат положението - в разстояние на милиони години ледената покривка е била своеобразна \"система за защита\" на околната среда срещу вулканични изригвания, но човешката дейност довела нещата до глобална катастрофа. Климатичните промени могат да повлияят дори върху вулкани, чиято активност по-рано е била смятана за хипотетична. Сред тях е вулканът Мийгър на територията на Британска Колумбия в Канада, който за последен път изригнал преди повече от 2500 години. При това главна роля ще изиграе Тихоокеанският огнен пръстен, който обхваща 328 действащи вулкана. ", "date": "2018.04.14", "title": "Идват масови вулканични изригвания?"}
{"url": "http://www.cross.bg/kosmosa-raketi-puti-1572533.html", "text": "/КРОСС/ Русия планира да извърши над 30 изстрелвания в космоса през 2018 г., предаде ТАСС. \"Тази година планираме увеличаване на изстрелванията, те ще са над 30\", заяви генералният директор на Роскосмос Игор Комаров по телевизия \"Россия 24\".  Комаров отбеляза, че ще бъде увеличено производството на космически апарати. Той поясни, че програмата за изстрелване на спътници \"One Web\" в космоса ще позволи да се увеличат космическите стартове през 2019 г. Комаров припомни, че в рамките на тази програма е предвидено изстрелването на 11 ракети \"Протон\". Русия понастоящем е на второ място по броя на изстрелванията в космоса - миналата година руски ракети са били изстреляни 21 пъти, американски - 29 пъти, а на трето място е Китай, с 18 изстрелвания в космоса. От началото на 2018 г. руски ракети са стартирали 5 пъти. ", "date": "2018.04.14", "title": "Русия с 30 изстрелвания в космоса през 2018 г."}
{"url": "http://www.cross.bg/dobri-planinite-tyrizum-1572528.html", "text": "/КРОСС/ Добри са условията за туризъм в планините. Това съобщиха от Планинска спасителна служба (ПСС) при БЧК. Времето е ясно и тихо, температурите са между 5 и 11 градуса. Все още работят лифтовете в Банско и Боровец. Във Витоша и Пампорово са преустановили работата си.От ПСС предупредиха туристите да внимават при пресичането на улеите, тъй като там ходенето по снега е трудно. Няма инциденти за изминалото денонощие. ", "date": "2018.04.14", "title": "Добри са условията за туризъм в планините"}
{"url": "http://www.cross.bg/sigyrnost-suveta-pytin-1572536.html", "text": "/КРОСС/ Владимир Путин съобщи, че Русия свиква извънредно заседание на Съвета за сигурност на ООН, за да се обсъдят \"агресивните действия на САЩ и съюзниците им\", съобщи ТАСС.По думите му те могат да предизвикат нова бежанска вълна.„САЩ с подкрепа на своите съюзници нанесоха ракетен удар по обекти на въоръжените сили и на гражданската инфраструктура на Сирия. Без санкция от страна на Съвета за сигурност на ООН и в нарушение с Устава ѝ, нормите и принципите на международното право е извършен акт на агресия срещу суверенна държава, която се намира начело в борбата срещу тероризма”, коментира още Путин.", "date": "2018.04.14", "title": "Путин: Русия свиква Съвета за сигурност на ООН (обновена)"}
{"url": "http://www.cross.bg/forman-pecheli-oskar-1572535.html", "text": "/КРОСС/Американският кинорежисьор от чешки произход Милош Форман почина на 86-годишна възраст.Той е роден през 1932 г. в Чеслав. Родителите му загиват в концлагер по време на Втората световна война /1939-1945 г./.Кинокариерата на Форман започва през 1955 г. В Чехословакия снима филмите „Черен Петър\" (1964 г.), „Любовта на русокосата\" (1965 г.) и „Пожар, момичето ми\" (1967 г.).През 1967 г. заминава на специализация в САЩ, през 1968 г. е в Париж за преговори за провеждане на снимки на нов филм и остава там, заради събитията от Пражката пролет.От 1971 г. работи в САЩ и още с първия си филм печели престижния Кански фестивал. През 1975 г. Форман постига световен успех с екранизацията на „Полет над кукувиче гнездо\" и за него печели награда „Оскар\". Други известни негови филми са „Коса\" /1979 г./ и „Амадеус\" /1984 г./. Последният получава 8 награди „Оскар\" и 4 „Златни глобуса\".Форман работи с операторите Хаскъл Уекслър и Мирослав Ондржичек, и актьорите Джак Никълсън, Луис Флечър, Трийт Уилямс, Джон Савидж, Джеймс Кагни, Хауърд Ролинс, Брат Дуриф, Том Хълси, Ф. Мъри Ейбръхам, Анет Бенинг и др. ", "date": "2018.04.14", "title": "Отиде си гениалният Милош Форман "}
{"url": "http://www.cross.bg/siriya-zayavi-frantziya-1572537.html", "text": "/КРОСС/ Военният удар срещу Сирия беше необходим и пропорционален. Това заяви федералният канцлер Ангела Меркел.Германия подкрепя военната акция на САЩ, Великобритания и Франция в Сирия, каза канцлерката.Берлин ще подкрепи всички дипломатически стъпки за недопускането на химически атаки в Сирия, заяви Меркел.В 4.00 часа тази сутрин САЩ, Великобритания и Франция започнаха да нанасят ракетни удари по Сирия, заявявайки, че това е в отговор на използването на химическо оръжие в град Дума. Ударени са 9 обекта.По данни на Пентагона операцията е продължила около 50 минути, в нея са задействани два пъти повече ракети, отколкото при удара по военното летище Шейрат миналата година. ", "date": "2018.04.14", "title": "Меркел: Ударът по Сирия беше необходим"}
{"url": "http://www.cross.bg/bulgariya-komentira-karakachanov-1572521.html", "text": "/КРОСС/ „Това, което видяхме през нощта, беше един удар – превантивен и предупредителен”, коментира военният министър. Той добави, че по никакъв начин не се очаква сухопътна операция.„Най-вероятно руснаците са били предварително предупредени кои райони в Сирия ще бъдат атакувани”, коментира Каракачанов.„Ударите приключиха, оттук нататък отново идва ред на дипломатите и политиците. Сигналите от България са за мирно разрешение на проблемите на масата за преговорите”, допълни още военният министър.Той коментира, че категоричната българска позиция е, че призоваваме за умереност и търсене на диалог.", "date": "2018.04.14", "title": "Красимир Каракачанов: Няма непосредствена заплаха за България след ударите по Сирия"}
{"url": "http://www.cross.bg/zayavlenie-zapadnite-osudi-1572527.html", "text": "/КРОСС/ Сирийското министерство на външните работи осъди западните удари като „брутална и варварска агресия\", часове след като САЩ, Франция и Великобритания започнаха съвместна операция срещу военните обекти на режима, предава Ройтерс.Според официално заявление на министерството ударите целят блокирането на разследването на ОЗХО по предполагаемото нападение с химическо оръжие в град Дума край Дамаск.„Атаката цели спирането на работата на мисията и разрушаването на резултатите\", пише в официалното заявление. ", "date": "2018.04.14", "title": "Сирия осъди „бруталната и варварска агресия“ от западните сили"}
{"url": "http://www.cross.bg/atanasov-kolanite-ivkoni-1572526.html", "text": "/КРОСС/ Нова телевизияТой обясни, че трябва да приемем, че коланът може да спаси човешки живот. Според него този проблем и е в Европа. \"Много е трудно шофьорът да задължи 50 пътника да си сложат коланите\", каза още Атанасов.Той съобщи, че шофьорът е от няколко години във фирмата, нямал е предишни провинения. \"За съжаление трагедията е факт, каквото е трябвало е направено от страна на превозвача, а надявам се и от водача\", каза още Атанасов.По време на самото пътуване от фирмата проверявали автобуса и шофьора.", "date": "2018.04.14", "title": "Шеф на \"Юнион Ивкони\": Хората гледат с насмешка към предупрежденията за колани"}
{"url": "http://www.cross.bg/kytev-horata-anton-1572517.html", "text": "/КРОСС/ „Държавата блести с отсъствието си и хората го виждат.“ Това заяви зам.-председателят на ПГ на „БСП за България“ Антон Кутев по БНТ. Той даде примери с избягалите затворници, с отношението на държавата към ЧЕЗ. „Сега са избягалите  затворници, преди това имаше масов убиец, избил няколко човека, както твърдеше вътрешното министерство, избягал затворник в Силистра, който също стреля с оръжие. Тези хора имат оръжие – излиза, че тук се търгува масово с него.Държавата я няма“, каза Кутев. По думите му същото е и с ЧЕЗ. „Някой продава ключово предприятие, от което зависи тока на 3 млн. души. Министър-председателят заявява, че не знаел. Е защо си министър –председател тогава, ако не знаеш?“, попита социалистът. Според Антон Кутев дали държавата ще контролира през дружествата или през регулатора, тя има начин за контрол.\"Позицията на БСП винаги е била за държавно участие и контрол. Държавата вече трети месец обяснява, че нищо не може да свърши. Ако тя не може да се намеси в такъв ключов процес, защо е държава?“, попита Кутев. По думите му вече 30 години се прави опит да се изтегли държавата отвсякъде. „ Държавата трябва да се върне там, където е необходима. Хората вече ясно разбират, че тя е изтеглена прекалено много\", категоричен бе той. ", "date": "2018.04.14", "title": "Антон Кутев: Държавата блести с отсъствието си и хората го виждат"}
{"url": "http://www.cross.bg/siriya-trump-ydari-1572522.html", "text": "/КРОСС/„САЩ не могат да прочистят света от цялото зло или да се намесят навсякъде, където има тирания\", заяви президентът на САЩ Доналд Тръмп при обявяването на въздушните удари в Сирия.„Америка не търси постоянно присъствие в Сирия. Гледаме към деня, в който нашите войници ще се върнат у дома\", каза още той.Рано призори САЩ, Великобритания и Франция започнаха да нанасят удари по цели в Сирия като отговор на предполагаемата атака с химическо оръжие, извършена в град Дума преди няколко дни.Тръмп нарече още Близкия изток „неспокойно място\", което САЩ ще се опитат да направят по-добро.  „САЩ ще са партньор и приятел. Но съдбата на региона е в ръцете на самите хора там\", каза президентът на САЩ.За пореден път той нарече сирийския президент Башар Асад „животно\" и също така критикува Русия, за която каза, че трябва да реши дали ще продължи да върви по „тази тъмна пътека\". ", "date": "2018.04.14", "title": "Доналд Тръмп: САЩ не могат да прочистят света от цялото зло"}
{"url": "http://www.cross.bg/zhyrnalist-bivsh-nachalnik-1572519.html", "text": "/КРОСС/Комисар Явор Колев, началник на отдел \"Компютърни престъпления\" към ГДБОПЗахари Карабашлиев, писател, драматург, главен редактор на издателство \"Сиела\"Анджела Родел, етномузиколог, преводач, актрисаВитомир Саръиванов, журналистСашо Йовков, журналист и тв водещСилвия Великова, журналистХристина Апостолова, актриса и сценаристДимитър Добрев, олимпийски шампион по класическа борбаДимитър Дъбов, бивш депутатМартин Димитров, основател и творчески директор на рекламна агенция \"Нитрам\"Милко Младенов, кмет на район \"Люлин\"- СофияПавел Гуджеров, кмет на община Раковски, бивш зам. -министър на околната среда и водитеО.з. ген. Цветан Тотомиров, бивш началник на ГЩ на БА ", "date": "2018.04.14", "title": "Родени на 14 април"}
{"url": "http://www.cross.bg/sotzialisti-evropeiiski-dnevniya-1572525.html", "text": "/КРОСС/ Президентът на Младите европейски социалисти (ЙЕС) Жоао Албъкърк, целият секретариат на ЙЕС, млади европейски лидери и представители на ръководството на МО в БСП проведоха първата си работна среща на Позитано 20.Деница Златева, зам.-председател на НС на БСП поздрави европейските социалисти с думите: „Щастлива съм да видя толкова много млади хора от толкова различни държави. За мен е чест да бъдете наши гости и се радвам, че ръководството на Младежкото обединение в БСП е домакин на заседание на Бюрото на Младите европейски социалисти. Като заместник-председател на БСП искам да ви споделя, че след изборите миналата година ние имаме най-младата парламентарна група, като почти половината са на възраст под 40 години. Съвсем скоро ни предстоят местни избори и съм убедена, че тенденцията към подмладяване на нашите представители във властта ще продължи. Успях да се запозная с дневния ред на заседанието и съм впечатлена от амбициозната програма и темите, които сте предвидили. Пожелавам ви успешно заседание и ползотворни дебати.”", "date": "2018.04.14", "title": "Проведе се първа част от заседанието на Младите европейски социалисти в България"}
{"url": "http://www.cross.bg/tyrtziya-e-ydovletvorena-ot-ydarite-po-siriya-1572523.html", "text": "/КРОСС/ Анкара е удовлетворена от операцията на Вашингтон, Лондон и Париж в Сирия.Това съобщи турското министерство на външните работи. ", "date": "2018.04.14", "title": "Турция е удовлетворена от ударите по Сирия"}
{"url": "http://www.cross.bg/pishe-zaharova-epryvetka-1572516.html", "text": "/КРОСС/ САЩ удариха Сирия, когато страната най-накрая имаше шанс за мир. Това заяви във \"Фейсбук\" говорителката на руското външно министерство Мария Захарова, след като по-рано тази сутрин САЩ, Великобритания и Франция нанесоха удари по сирийски правителствени цели.Ударена беше столицата на суверенна държава, която от много години се бори да оцелее в контекста на терористична агресия. За всичко това са отговорни онези, които претендират за морално лидерство в този свят и заявяват своята изключителност, пише Захарова.                           Тя обвинява Вашингтон, че решението му за удари се осланя на медийни съобщения.\"Белият дом обяви, че убедеността, че Дамаск стои зад химическата атака (в Дума, бел. ред.) се основава на \"медии, съобщенията за симптоми, видеа и снимки, както и на достоверна информация\" - пише Захарова. - Преди 15 години Белият дом използва епруветка и държавния си секретар (Колин Пауъл показа епруветка с бял прах пред Съвета за сигурност на ООН, за да оправдае нахлуване в Ирак, бел. ред.), сега, вместо епруветка, Вашингтон използва медиите\", пише говорителката. ", "date": "2018.04.14", "title": "Руското МВнР: САЩ удариха Сирия, когато имаше шанс за мир"}
{"url": "http://www.cross.bg/noshtta-patzientite-ymbal-1572524.html", "text": "/КРОСС/ Относително спокойно е преминала нощта за пациентите, настанени в УМБАЛ \"Св.Анна\"-София АД, които .Те са обезболени и контактни, заяви дежурният лекар в КАИЛ д-р Генджелиев. Все още, обаче състоянието им е критично.Вчера в УМБАЛ \"Св. Анна\"-София са направени операции на шест от пациентите (три жени и трима мъже).През нощта, около 22 часа приключи операцията на най-тежко пострадалата пациентка.По-рано през деня лекарите от Клиниката по ЛЧХ оперираха жената с тежка рана на скалпа.", "date": "2018.04.14", "title": "Критично остава състоянието на пострадалите от катастрофата до Вакарел, приети в Окръжна болница"}
{"url": "http://www.cross.bg/chasa-provede-sofiya-1572511.html", "text": "/КРОСС/ София От 10.30 часа Националният исторически музей (НИМ) организира безплатно приготвяне и опичане на обредни хлябове в своя Детски музейно-образователен център. София От 11.00 часа в БГ- Център за заваряване и квалификации ООД, Струна на ул. „П. Момчилов\" № 4, ще се проведе националният кръг на състезанието „Най-добър млад заварчик\". София От 11.30 часа в конферентната зала на хотел „Легендите\" на бул. „Черни връх\" 56 Българското Балинт общество (ББО) ще представи съвременните подходи и добри практики в превенцията на професионалното прегаряне. София От 15.00 часа в хотел „Рила\", зала 3, лидерът на БСП Корнелия Нинова ще се срещне с членовете на бюрото на Младите европейски социалисти.  София От 15.00 часа в конферентната зала на хотел „Арена ди Сердика\" „Движение България на гражданите\" ще проведе Национален съвет. София От 16.00 часа в Литературен клуб „Перото\" Национален център за книгата организира дискусия „Малките\" европейски литератури на българския пазар. Среща с издатели\". София От 19.00 часа в Кино Арена Запад, зала 14, ще се проведе „Дни на турското кино в България\". София От 20.00 часа в зала 1 на НДК легендарната оперна прима Катя Ричарели и тенорът Франческо Зингарело ще представят блестящия спектакъл „С музика в сърцето\". Благоевград От 15.00 часа в закрития плувен басейн на Спортен комплекс „Пирин\" ще се състои официалното откриване на Второто издание на турнира по Водно спасяване.  Благоевград От 19.00 часа в Американския университет в Благоевград (АУБ) ще се проведе церемония по награждаване на победителите в Седмото национално състезание по творческо писане на английски език. Боровец  От 10.00 часа в района на Боровец, Рила, ще се проведе Зимен републикански технически преглед на Планинската спасителна служба при БЧК. Бургас От 11.00 часа в двора на Етнографския музей, намиращ се на ул. Славянска 69, зад църквата „Св. св. Кирил и Методий\", Ансамбъл „Гоце Делчев\" при ВМРО - Бургас ще изнесе следвеликденски концерт за всички любители на традиционната българска музика. Варна От 14.00 часа пред Катедралата ще се проведе митинг срещу джендър-идеологията и нейното разпространение в учебните процеси в България. Варна От 14.00 часа в Арт салона на Радио Варна ще бъде представена първата самостоятелна стихосбирка на Александър Габровски „Истории от други светове\". Варна От 14.00 часа в сграда ''Варна 115'' на бул.\"\"8-ми Приморски полк 115'' ще започне Фестивалът Вино и храна 2018. Велико Търново От 9.00 часа в „Интерхотел\" ще се проведе Национална конференция „Приобщаващи образователни практики\" 2018г.  ***  Велико Търново.  От 11.00 часа в салон на НЧ „Искра\" Театър „Весел\" ще представи „Трите прасенца\" - детски куклен спектакъл на ДКТ - Русе.  ***  Велико Търново.  От 13.15 часа в пресклуба на БТА ще се състои пресконференция на Задругата за чиста храна. Ще бъде представено взаимодействието с институции и организации за законови мерки и приемане на критериите за чисти храни в детското и ученическото хранене.  Велико Търново.  От 19.30 часа голяма зала на МДТ „Константин Кисимов\" ще се проведе концерт „Българският дух през вековете\", със специалното участие на Теодосий Спасов.  Враца От 10.30 часа в куклена зала на Детски куклен театър ще бъде представена постановката „Приключение на горската полянка\". Враца От 11.00 часа в ЕВК „Св.Софроний Врачански\" ще се проведе Фолклорно матине на Група за изворен фолклор „Веселинче\" и приятели - „Червен, червен Великден, зелен, зелен Гергьовден\". Враца От 11.00 часа в малката зала на Регионален исторически музей - Враца ще се състои награждаването на победителите в конкурс на тема: „Свята и чиста Република\", организиран от ПП ГЕРБ - Враца. с. Драговищица/Костинброд От 12.00 часа министърът на отбраната Красимир Каракачанов ще открие мемориалния комплекс в с. Драговищица, посветен на загиналите във войните за национално освобождение и обединение на България. с. Ломница/Кюстендил От 10.00 часа в района на селото ще се извърши залесяване с участието на прокурори от страната. Пловдив. В 10.30 часа на площад „Съединение\" ще бъде дадено началото на Велосезон 2018 в града с велошествие.  ***  Свищов.   В салона на ПБНЧ „Еленка и Кирил Д. Аврамови - 1856\" се провежда XIV Национален конкурс за млади изпълнители на популярна песен „Звездици за Лора\". с. Слънчево/Варна От 10.00 часа край с. Слънчево, община Аксаково, ДГС „Варна\" организира мащабно залесяване на 4000 церови фиданки. Стражица.  От 10.00 часа по пътя между селата Мирово и Ново градище ще има протест на недоволни от лошото състояние на пътната инфраструктура граждани.  с. Ябълково/Кюстендил От 14.00 часа на площада пред читалище „Зора\" с голям фолклорен концерт ще бъде отбелязана 70-годишнината от създаването на читалището. ", "date": "2018.04.14", "title": "Предстоящи събития на 14 април 2018"}
{"url": "http://www.cross.bg/martin-papa-bili-1572509.html", "text": "/КРОСС/ Това е шестият ден от Светлата седмица след Великден, когато всеки ден се славят  Божията майка и светите апостоли.Тя се нарича още празна, заради забраната да се работи каквото и да е работа , както и Нова неделя, защото с нея започва цикълът от недели, които споменават Христовото възкресение.Седмицата завършва с Томина неделя, по името на св. ап.  Тома, който единствен  от дванайсетте апостоли на Исус не повярвал на Христовото възкресение.В този ден се чете евангелското четмо за явяването на Христос на Своите ученици, между които бил и Апостол Тома - един от дванайсетте апостоли на Иисус, който не повярвал на Христовото Възкресение.Когато мълвата за изчезналото от гробницата тяло Господне се разнесла, единствен апостол Тома не повярвал в това знамение и поискал лично да се увери, като докосне раните от гвоздеите на прикования към кръста Иисус.Осем дни след Възкресението Христос се явил пред Тома и така той сам се убедил в истината, паднал на колене и молел Бог да му прости.Заедно със свети Максим Изповедник римският папа свети Мартин (649-653 г.) защитавал истинското църковно учение от лъжеучението на монотелитите . Еретиците били покровителствани и от император Констанс, който споделял техните убеждения. Папа Мартин свикал в Рим поместен събор, на който ереста била осъдена, а еретиците - предадени на анатема. Като узнал това, императорът обвинил папа Мартин в държавно престъпление, в предателство. По заповед на Констанс двамата защитници на православното учение, Максим Изповедник и папа Мартин, били насила закарани в Цариград, където били изтезавани и съдени като политически престъпници. Положени били много усилия да се съгласят с учението на еретиците. И двамата обаче останали твърди в православните си убеждения и не престанали да изобличават лъжеучението на монотелитите. След като претърпял много оскърбления и лишения, папа Мартин бил изпратен на заточение в Херсон Таврически (Крим), където след две години починал, като до края на живота си останал непоколебим изповедник на православното учение. ", "date": "2018.04.14", "title": "Светла събота. Св. Мартин, папа Римски"}
{"url": "http://www.cross.bg/tema-govori-purviya-1572518.html", "text": "/КРОСС/ Нова телевизия, „Събуди се” Тема: След трагедията на АМ „Тракия”, какви са причините за катастрофата? Само по НОВА, говори шофьорът на автобуса. Тема: Пари и здраве. Колко ще доплащаме в болниците? Тема: Автопарк илиавтоморга? Наистина ли повечето коли втора ръка, внасяни у нас, са вече катастрофирали? БТВ, „Тази събота и неделя” Тема: Кой е виновен за поредната пътна трагедия? Тема: Новото предизвикателство пред алпиниста Дойчин Боянов, зад което застават десетки български спортисти. Тема: Мариана Векилска и Николета Маданска, на живо от първия щафетен супермаратон „Един ден на Витоша”. Тема: Летец за цял живот: Генерал Константин Попов, за кариерата си на военен пилот. Тема: Истории за изключителни личности, в третото издание на фестивала „Master of Art”. Тема: За куфара на емигранта и какво се крие в него? От първия Виртуален музей на българската емиграция. БНТ, „Денята започва с Георги Любенов” Тема: Килограми в излишък. Говори националният консултант по хранене проф. Веселка Дулева. Тема: Фестивал на виното и храната във Варна. Тема: \"Живите архиви\": Как народната власт направи от царски дворец санаториум? Тема: Светлин Русев: Правила и норми в изкуството. Тема: Вени Марковски: Контролът в интернет. Тема: В навечерието на наградите на името на Димитър Цонев, говори семейство Цоневи. ", "date": "2018.04.14", "title": "В сутрешните блокове днес"}
{"url": "http://www.cross.bg/april-vreme-svetovna-1572508.html", "text": "/КРОСС/ 73 г. - По време на римската обсада на израелската крепост Масада стотици евреи извършват акт на масово самоубийство, за да не бъдат пленени.971 г. - След ожесточено сражение, продължило два дни, византийската армия превзема Велики Преслав и пленява българския цар Борис II.1205 г. - В битката при Адрианопол (дн. Одрин) българският цар Калоян разгромява рицарите от Латинската империя.1611 г. - Принц Федерико Цези за първи път използва думата телескоп.1687 г. - Английският крал Джеймс II дава равни права на католици и протестанти.1775 г. - Бенджамин Франклин създава във Филаделфия първата организация за забрана на робството в САЩ.1849 г. - Унгария се обявява за независима от Австрия със свой лидер Лайош Кошут.1865 г. - Във Вашингтонския театър актьорът Джон Буут смъртоносно ранява президента на САЩ Ейбрахъм Линкълн, който умира на следващия ден.1876 г. - От 14 до 16 април се провежда Оборищенското събрание.1877 г. - Издадена е везирска заповед, с която екзарх Антим I е уволнен и изпратен на заточение в Мала Азия.1879 г. - Европейска комисия единодушно приема Органическия устав на Източна Румелия.1894 г. - Направена е първата демонстрация на кинескопа, изобретен от Томас Едисон.1900 г. - Избухва въоръжен бунт против натуралния десятък в Тръстеник, Русенско, потушен от армията на 19 април.1900 г. - Официално е открит моста Александър III в Париж от френския президент Емил Лубе по повод Световното изложение.1912 г. - По време на първото си и единствено плаване през Атлантическия океан корабът Титаник се сблъсква с айсберг около остров Нюфаундленд (през нощта на 14 срещу 15 април) и потъва.1916 г. - Това е първият ден от април с.г. след като от 24:00 ч на 31 март България преминава от Юлианския към Григорианския календар и вместо 1 април настъпва 14 април.1923 г. - Сключва се договорът Ено между Българската народна банка и подполковник Анри Ено за изплащане на българските задължения към Франция и Белгия, натрупани преди и по време на Първата световна война.1925 г. - Извършен е атентат над Цар Борис III в прохода Арабаконак от комунистическа групировка.1928 г. - Регистриран е първият трус на Чирпанското земетресение с магнитуд 6,8 по Скалата на Рихтер.1929 г. - В Монте Карло се провежда първото Гран При Монако.1929 г. - Учредена е Балканската купа по футбол.1932 г. - В Санкт Петербург е газифицирана първата жилищна сграда на улица \"Ризовская\" 15.1941 г. - Втората световна война: Британската авиация извършва втора бомбардировка на София без жертви.1941 г. - Втората световна война: Уинстън Чърчил издава тайна заповед за прекратяване на ежеседмичните отчети за загубите на британския флот като деморализиращи населението.1988 г. - СССР подписва споразумение, с което поема ангажимента да изтегли войските си от Афганистан.1991 г. - От музея на Ван Гог са откраднати 20 картини на стойност 500 млн. долара.", "date": "2018.04.14", "title": "14 април в историята"}
{"url": "http://www.cross.bg/zayavi-siriya-oruzhiya-1572515.html", "text": "/КРОСС/ Британският премиер Тереза Мей заяви, че е наредила нанасянето на координирани удари за намаляване на капацитета на сирийския режим за химически оръжия и възпиране на употребата им, предаде Ройтерс.Мей увери, че тези удари нямат за цел намеса в гражданската война, нито смяна на режима.\"Действаме заедно с нашите американски и френски съюзници\", каза Мей.Сирийската държавна телевизия съобщи, че в Сирия е започнала \"американска агресия в сътрудничество с Франция и Великобритания\", предаде Франс прес.Сирийската противовъздушна отбрана е влязла в действие срещу западните ракети. Според американски официален представител при ударите се използват крилати ракети \"Томахок\" и те са насочени към множество цели, отбелязва Ройтерс.Според свидетели е ударен столичният квартал \"Барзах\", където има научноизследователски обект.Сирийският център за наблюдение правата на човека заяви, че освен този обект са ударени редица сирийски военни бази в Дамаск. Сред ударените са елитните сирийски военни части Четвърта дивизия и Сирийската републиканска гвардия.Тереза Мей заяви, че ударите са ограничени и високоточни. По думите й те не ескалират допълнително напреженията в региона и се прави всичко възможно да се избегнат цивилни жертви.Целта на операцията е възпиране на сирийския режим. Тя ще изпрати ясен сигнал на всеки друг, който смята, че може безнаказано да използва химически оръжия, заяви британският премиер.Мей заяви, че решението за употреба на сила не е било взето с лека ръка. \"Направих това, защото смятам, че тези действия са в националния интерес на Великобритания\", каза тя.\"Не можем да допуснем използването на химически оръжия да се нормализира - в Сирия, по улиците на Великобритания или където и да било другаде по света\", заяви Тереза Мей.Мей заяви, че не е имало алтернатива на военната операция в Сирия и спомена руските налагания на вето на проекторезолюции в Съвета за сигурност на ООН, отбелязва ТАСС.Според британското министерство на отбраната, цитирано от Ройтерс, в операцията участват четири британски изтребителя \"Торнадо\". То уточни, че сред ударените цели има военен обект на около 24 км западно от Хомс, където се смята, че Сирия съхранява прекурсори (първични, изходни вещества) за химически оръжия. Министерството заяви, че удареният обект е бил отдалечен от всички известни струпвания на цивилни жилища. ", "date": "2018.04.14", "title": "Тереза Мей: Ударите по Сирия нямат за цел смяна на режима"}
{"url": "http://www.cross.bg/siriya-ydari-tzeli-1572512.html", "text": "/КРОСС/ „Целта ни е решително да спрем производството, разпространението и употребата на химически оръжия“, заяви Тръмп.„Това не са действия на човек, а престъпления на чудовище“, каза още той по адрес на сирийския президент Башар Асад и предполагаемата химическа атака в Дума.„За момента това е  и вярвам, че изпрати много силно съобщение“,  заяви американският секретар по отбраната Джеймс Матис, добавяйки, че първата вълна удари е приключила. Тръмп обаче подчерта по-рано, че съюзниците „са подготвени да удържат този отговор, докато сирийския режим спре да използва забранени химически агенти“. Цитиран от Си Ен Ен Тръмп казва още, че САЩ при никакви обстоятелства няма да останат в Сирия за постоянно.Пред екипа си по национална сигурност той е настоявал, че САЩ трябва да се изтеглят от Сирия .Според неназовани високопоставени американски представители, цитирани от Си Ен Ен, обаче .„Това, което виждате не е краят на американския отговор. Планът е много гъвкав и позволява още удари, в зависимост от това какво е ударено тази вечер“, казва един от тях.Британският премиер  участието на Лондон в ударите, които по думите ѝ нямат „практическа алтернатива“. Тя обаче подчерта, че акцията няма за цел смяна на режима в Сирия.„Не можем да позволим използването на химически оръжия да се превърне в нещо нормално – в Сирия, по британските улици или на други места по света“, каза още тя, визирайки случая със Сергей Скрипал, за отравянето на когото Лондон обвинява Москва.Операцията беше официално потвърдена и от .Нанесени са удари по множество правителствени цели в Сирия.Една от целите е бил , в който се предполага, че се съхраняват прекурсори за химически оръжия. Ударите по него са били нанесени от британски бойни самолети.Удари се нанасят и . Агенция Ройтерс цитира американски представител, според когото по различни цели в Сирия се използват ракети „Томахок“.Агенцията цитира и свидетел, който казва, че в сирийската столица са чути най-малко шест силни експлозии.Базираната в Лондон организация „Сирийска обсерватория за човешките права“ съобщи, че е бил ударен , както и няколко други военни обекта.Сирийската държавна телевизия съобщи, че правителствените военно-въздушни сили са свалили над дузина ракети.Ударите към момента са приключили съобщава Ройтерс.", "date": "2018.04.14", "title": "САЩ, Великобритания и Франция удариха Сирия"}
{"url": "http://www.cross.bg/antonov-posledstviya-poslanik-1572514.html", "text": "/КРОСС/ Изявлението му беше публикувано във фейсбук профила на посолството, след като тази сутрин САЩ, Великобритания и Франция  нанасянето на въздушни удари по Сирия като отговор на предполагаемото използване на химическо оръжие в град Дума миналата седмица.\"Най-лошите ни страхове се сбъднаха, предупрежденията ни останаха нечути\", написа Антонов, обвинявайки Запада, че действа по предварително скалъпен сценарий.\"Отново ни заплашват. Предупредихме, че такива действия няма да останат без последствия. Цялата отговорност за тях е на Вашингтон, Лондон и Париж\", пише посланикът.\"Да обидиш президента на Русия е неприемливо и недопустимо\", се казва още в изявлението. Антонов добавя, че САЩ нямат моралното право да обвиняват други страни, след като самите те притежават голям арсенал химически оръжия.  ", "date": "2018.04.14", "title": "Руският посланик в САЩ предупреди за последствия след ударите"}
{"url": "http://www.cross.bg/kolani-chasa-tzitira-1572520.html", "text": "/КРОСС/ Вестник \"24 часа\" цитира полицаи след инцидента, които са коментирали, че, \"ако (пътниците) бяха с колани, можеха да са живи\".  Всекидневникът посочва, че \"по закон използването на колани е задължително, ако автобусът има такива. Няма обаче забрана рейсове да се движат и без колани. По думите на собственика на фирмата превозвач Георги Атанасов автобусът е чисто нов и има обезопасителни колани. Той заяви още, че шофьорите призовават пътниците да ги слагат, но няма как да ги задължат, допълва \"24 часа\".7 от ранените са с опасност за живота, информира вестник \"Труд\" и цитира думи на шофьора на автобуса Веселин Георгиев, който казва, че след удара от кола в средната част на автобуса, той е станал неуправляем. По думите му, инстинктивната му реакция е била да завие наляво, но превозното средство е станало неуправляемо, посочва \"Труд\".Вестник \"Стандарт\" съобщава, че президентът Румен Радев ще посети Москва преди 24 май. По информация на всекидневникът все още не е ясна точната дата на пристигането му, но се очаква това да стане в дните около 19 май.", "date": "2018.04.14", "title": "Преглед на печата"}
{"url": "http://www.cross.bg/znayat-horata-dneshno-1572510.html", "text": "/КРОСС/В днешно време хората знаят цената на всичко, но не знаят стойността на нищо.Оскар Уайлд 1856-1900 ", "date": "2018.04.14", "title": "В днешно време хората..."}
{"url": "http://www.cross.bg/avtomagistrala-trakiya-dyshi-1572513.html", "text": "/КРОСС/ Днес, 14 април (събота) е обявен за ден на национален траур за жертвите от тежката катастрофа на автомагистрала \"Тракия\". Това решение на Министерския съвет, обявиха от пресслужбата на МС. Правителството изказва своите съболезнования на близките на загиналите. В тяхна памет националните флагове на всички държавни институции ще бъдат свалени наполовина. Припомняме, пътнически автобус се обърна преди обяд в петък, 13 април, на автомагистрала \"Тракия\" в района на Вакарел. Катастрофата стана при км 27 в посока София. По първоначални данни при инцидента на място са загинали 6 души. 22 души са ранени, сред които и дете. ", "date": "2018.04.14", "title": "Ден на национален траур"}
