{"url": "http://www.cross.bg/raneni-dyshi-tezhki-1580295.html", "text": "/КРОСС/ Петима души са загинали, а 30 са ранени при 21 тежки катастрофи в страната през изминалото денонощие. Това съобщиха от пресцентъра на МВР. В столицата са регистрирани 3 тежки и 45 леки пътни инцидента, при които са пострадали 4 души.  От началото на годината в столицата са загинали 306 души, а 4653 са ранени.", "date": "2018.07.29", "title": "Само за денонощие дадохме 5 жертви и 30 ранени по пътищата "}
{"url": "http://www.cross.bg/himiya-klas-zlaten-1580284.html", "text": "/КРОСС/ Българският национален отбор по химия се завръща от Чехия със златен, сребърен и бронзов медали.Това съобщиха от Сдружението на олимпийските отбори по природни науки.От 19 до 29 юли в Прага и Братислава се проведе 50-ото юбилейно издание на най-голямото международно състезание по химия.В надпреварата сили мериха над 300 ученици.Ръководители на българския отбор са доц. д-р Донка Ташева и доц. д-р Пенка Василева, Факултет по химия и фармация на СУ \"Св. Кл. Охридски\".Тазгодишният национален отбор по химия е в следния състав:Петър Христов, 12 клас, СМГ - златен медал;Евгени Стателов, 11 клас, ЕГ Пловдив - сребърен медал;Камен Петров, 11 клас, НПМГ София - бронзов медал;Денислав Станчев, 12 клас, ПМГ Велико Търново. ", "date": "2018.07.29", "title": "Отборът по химия спечели златен сребърен и бронзов медали"}
{"url": "http://www.cross.bg/pozharite-ostavka-zaradi-1580293.html", "text": "/КРОСС/  Първа приета оставка заради пожарите в Гърция. Един от заместник-кметовете в община Маратон, подаде оставка заради трагедията, съобщава гръцкото издание Катимерини. По-рано тази седмица министърът на обществения ред Никос Тоскас също подаде оставка, но премиерът Алексис Ципрас не я прие.След опустошителните пожари, връхлетели Гърция, властите признаха неадекватност при справянето с трагедията. Гръцкият премиер Алексис Ципрас пое политическата отговорност за бедствието, което отне живота на 88 души. Ден след извънредната среща на кабинета в петък, на която се обсъдиха мерките за възстановяване на щетите от пожарите, министърът на обществения ред Никос Тоскас обаче отрече властите да са допуснали грешки при спасителната операция. Той каза, че жителите на туристическото градче Мати, което беше засегнато най-тежко от пожарите, не са били евакуирани, защото огънят се е разраснал твърде бързо и не е имало достатъчно време. ", "date": "2018.07.29", "title": "Първа приета оставка заради пожарите в Гърция"}
{"url": "http://www.cross.bg/rila-postradal-sytrin-1580282.html", "text": "/КРОСС/ Планинските спасители от Благоевград помогнаха на пострадал турист в Рила, предаде БНТ. Туристът е пострадал в района на Мечи връх в Рила, съобщи началникът на Планинската спасителна служба в областния град Георги Ботев. По думите му сигналът за инцидента е подаден около 8.50 часа тази сутрин. Туристът бил от група от Петрич. Той се подхлъзнал и паднал върху камък. Вследствие на удара мъжът получил фрактура на раменната става.Планинските спасители от дежурния екип в ски-центъра се отзовават на подадения сигнал и оказват първа помощ на туриста с подръчни материали. Мъжът не можел да стигне сам до Благоевград, поради което той е бил транспортиран до здравно заведение от спасителите. Стана ясно и че групата е правила преход от хижа \"Рибните езера\" към \"Семково\", откъдето трябвало да продължат към хижа \"Македония\". Крайната цел на групата бил ски-центърът \"Картала\". Георги Ботев обясни, че сутрин условията в планината са опасни. По думите му над 2 000 метра надморска височина температурата рано сутрин е около 2 градуса. \"Препоръчваме на хората, които излизат в тази зона, да носят топли дрехи, дъждобрани и туристически обувки с добър грайфер, времето не е благоприятно за туристически преходи\", обясни спасителят. Ботев коментира и че в района имало много чужди туристи, които берат гъби, без да се съобразяват дали може да са отровни или ядливи. Това криело допълнителна опасност. \"В буферната зона на резерват \"Парангалица\" има над 100 вида гъби, но повечето от тях са отровни\", допълни още планинският спасител.", "date": "2018.07.29", "title": "Спасиха пострадал турист в Рила"}
{"url": "http://www.cross.bg/polyanata-byzlydzha-levitzata-1580292.html", "text": "/КРОСС/  Във връзка с медийните публикации, че поляната под връх Бузлуджа не е почистена след традиционния събор на левицата, от БСП заявиха, че имат сключен договор с общинската фирма в Казанлък за почистване.Днес сутринта почистването започна от прилежащите райони в посока към самата поляна.По-рано днес bTV съобщи, че ден след събора на левицата на Бузлуджа, големи количества боклуци остават. Социалните мрежи гръмнаха с коментари и снимки. Туристи посетили днес поляната определиха гледката като \"пълен погром\". С боклуци е заринат и паметника на Хаджи Димитър.От общината в Казанлък съобщиха за bTV, че е създадена организация и утре до края на деня районът ще бъде почистен. ", "date": "2018.07.29", "title": "БСП: Имаме договор за почистване на поляната на \"Бузлуджа\" "}
{"url": "http://www.cross.bg/igri-mezhdynarodni-armeiiskite-1580294.html", "text": "/КРОСС/ Руското министерство на отбраната отправи покана към всички страни от Северноатлантическия алианс да вземат участие в Армейските международни игри (\"АрМИ\"), съобщи началникът на Главното управление по бойна подготовка на Въоръжените сили на страната генерал-лейтенант Иван Бувалцев.\"Участие ще вземе само отбор на Гърция\", отбеляза Бувалцев, цитиран от руски медии.Армейските международни игри се провеждат от 28 юли до 12 август в Русия, Азербайджан, Армения, Беларус, Иран, Казахстан и Китай. Страните се състезават в различни конкурси: \"Танков биатлон\", \"Открита вода\", \"Авиадартс\" и други.Тазгодишният армейски форум беше открит от министъра на отбраната на Руската федерация Сергей Шойгу, който прочете приветствие към участниците от президента на Росия. В него не отбелязва, че игрите са станали добра традиция, а състезанията способствет за сближаването на страните - учаснички. Президентът Путин пожелава успех на всички участници в съревнованието, цитира агенция ТАСС.   ", "date": "2018.07.29", "title": "Русия покани всички членове на НАТО на Армейските международни игри"}
{"url": "http://www.cross.bg/erdogan-rysiya-sreshta-1580287.html", "text": "/КРОСС/ Турският президент Реджеп Ердоган обяви, че планира среща на върха с лидерите на с Франция, Германия и Русия на 7 септември за обсъждане на регионални проблеми и конфликта в Сирия, предаде АФП.„Ще обсъдим какво можем да направим заедно в региона\", заяви той, цитиран днес от в. „Хюрриет\".Ердоган не даде повече подробности за дневния ред на срещата, но каза, че Турция ще продължи диалога с Русия „извън това каре\", говорейки пред турски журналисти в края на визитата си в Йоханесбург за срещата на БРИКС на 25-27 юли. Там Ердоган разговаря с руския си колега Владимир Путин.„Отделно ще имаме среща на върха в Истанбул на 7 септември с участието на Русия, Германия, Франция и Турция\", казал Ердоган.Няма незабавно потвърждение за срещата от Москва, Париж или Берлин.Конфликтът в Сирия, който продължава вече над 7 години, вероятно ще заема централно място в евентуална такава среща. Русия, Иран и Турция продължават съвместните си усилията да сложат край на войната в рамките на започналия миналата година мирен процес от Астана, макар че подкрепят различни страни в конфликта.Москва и Техеран подкрепя режима на президента Башар Асад, докато Анкара настоява той да напусне сирийската политика и подкрепя бунтовници.През април Ерзоган организира срека с Путин и иранския си колега Хасан рохани в Анкара.Предстои тримата лидери да се срещнат отново в Техеран, каза Ердоган, без да посочи точна дата.Технически разговори в рамките на процеса от Астана са планирани за понеделник и вторник в руския черноморски курорт Сочи. ", "date": "2018.07.29", "title": "Ердоган планира среща на върха с Франция, Германия и Русия"}
{"url": "http://www.cross.bg/donbas-ykrainskite-voenni-1580290.html", "text": "Командването на украинската армия изписва боеприпаси, а после ги предава на националистите от „Десен сектор\". Това заяви началникът на пресслужбата на военните сили на самообявилата се Донецка народна република Даниил Безсонов, цитиран от донецката агенция „Новини\".Според него командирите на украинските бригади докладват за изпълнението на между 20 и 25 обстрела срещу опълченците на денонощие. В същото време обаче в Донбас засичат по не повече от 5 или 7 обстрела.Според данни на разузнаването на Донбас, украинските военни ежедневно успяват да съхранят по няколко тона гориво, което впоследствие продават на местните жители.", "date": "2018.07.29", "title": "Украински военни крадат боеприпаси и точат бензин "}
{"url": "http://www.cross.bg/slavchev-kampaniyata-sofiya-1580297.html", "text": "/КРОСС/ Общинският съветник Симеон Славчев стартира днес кампания \"София: Моят град\". Идеята на кампанията е гражданите на София да дадат своите предложения за подобряване на живота в столицата във всяка една сфера: екология, транспорт, инфраструктура, здравеопазване, образование, култура, сигурност, спорт и т.н. Предложенията могат да бъдат свързани както с центъра на София, така с всеки един от кварталите. \"Целта на кампанията е жителите на София пряко и активно да вземат участие във формирането на политики и вземането на решенията на Столична община и Столичният общински съвет\", каза инж. Симеон Славчев. Крайният срок за подаване на идеите, предложенията и сигналите е 10 септември 2018 г., а единственото условие е те да бъдат реалистични за изпълнение. Предложенията, идеите и сигналите могат да бъдат изпращани на имейла на кампанията: sofia.moyatgrad@gmail.com, чрез Фейсбук страницата на кампанията: https://www.facebook.com/sofiamoyatgrad, както и през онлайн приемната на общинския съветник Симеон Славчев: http://simeonslavchev.bg/ Получените идеи и предложения ще бъдат внесени за реализация в Столичния общински съвет от инж. Славчев още на първото заседание през септември месец.", "date": "2018.07.29", "title": "Общинският съветник Симеон Славчев стартира кампания “София: Моят град”"}
{"url": "http://www.cross.bg/frantziya-letishteto-drygi-1580296.html", "text": "/КРОСС/ Пътническият автобус, който аварира във френския град Пюи дьо Дом, пътува към България и сънародниците ни се очаква да се приберат днес, пише Монитор,бг. Кога точно ще пристигнат зависи колко ще се забавят по границите, заяви управителят на фирмата превозвач Георги Атанасов.Той обясни, че аварията е станала на магистрала около 5 ч. местно време, като на момента са информирани всички власти, включително и посолството ни във Франция. Автобусът е откаран в сервиз към 10 ч., където проблемът е бил отстранен и българите са потеглили към родината. Атанасов поясни още, че появила се информация за предложение от страна на фирмата да бъде изпратен автобус от България е невярна. Ако това се бе случило, той щеше да пристигне най-рано в 10 вечерта, което е щяло да забави допълнително завръщането на пътниците. Консулът ни във Франция е установил контакт с местните власти и автобусната компания, като пътниците не са пожелали съдействие от дипломатическо представителство във Франция.В същото време извънредна ситуация на летището в Мюнхен засегна други български пътници.Според органите на реда жената е била разпозната след няколко часа безуспешно издирване, но не се разкриват подробности какви последици може да понесе тя. Тогава немският Терминал 2 бе затворен за няколко часа заради подозрително лице, което не е преминало проверките за сигурност. Това засегна и българските полети, част от които пристигнаха със закъснение, а други бяха отменени.След тричасово закъснение полет от Мюнхен до София, каца на летището, но пътниците не са били качени на самолета. Те били пренасочени с други полети към София, от различни градове в Германия и Австрия възможно най-скоро. Около 700 души трябваше да спят събота вечерта на походни легла на летището, а стотици отседнаха в хотели, като най-малко 200 полета бяха отменени. Още 12 полета са били отменени вчера, въпреки че тревогата е била отменена още събота и самолетите са излитали нормално. Пътниците отново са чакали на дълги опашки на летището.", "date": "2018.07.29", "title": "Прибрат аварийно 29 българи от Франция"}
{"url": "http://www.cross.bg/burzo-tzyaloto-slunchev-1580278.html", "text": "/КРОСС/  Истински екшън се разигра в разгара на сезона на пътя срещу хотелите „Нифма\", „Русалка\" и „Морска сирена\" в Слънчев бряг. Фирмен автомобил тип „баничарка\" е пламнал в движение и е запушил пътя, съобщава бургаския сайт Флагман.бг.По първоначална информация огънят е тръгнал от двигателя на автомобила и е обхванал цялото купе изключително бързо. Шофьорът е успял да излезе навреме, но за возилото е нямало шанс. Въпреки че екип на пожарната е извикан своевременно, той е изгорял почти до основи. „Никой не опита да помогне на шофьора. Хората стояха отстрани и гледаха как цялото возило се възпламенява. Пожарната дойде бързо, но беше късно\", коментираха очевидци. Огънят е потушен бързо. За момента няма информация дали движението по централната улица е нормализирано.", "date": "2018.07.29", "title": "Кола пламна в движение в курорта в Слънчев бряг"}
{"url": "http://www.cross.bg/snimki-rokli-ynikalni-1580279.html", "text": "/КРОСС/  Руската фотографка Кристина Макеева заснема уникални снимки на модели с ефирни рокли, които позират на фона на цветна архитектура и природа, превръщайки сюжетите като извадени от приказките.Айфеловата кула и Санктпетербургската джамия са само част от забележителностите, които заснема, а една от най-впечатляващите й фотосесии е в турската историческа област Кападокия, където прави уникални кадри с цветни балони.\"За мен няма нищо по-красиво от ефирните рокли, които се развяват от вятъра, създаден от тичащия модел. Това е истинска магия\", споделя Кристина.Изящните снимки на Макеева бързо я превърнаха в Инстаграм звезда, където вече има над 300 000 последователи, ценящи творчеството й. Други нейни проекти включват заснемането на Москва, представяйки руската столица като зимна приказка, както и снимки из подземния свят на езерото Байкал. ", "date": "2018.07.29", "title": "Руска фотографка снима най-красивите рокли в света"}
{"url": "http://www.cross.bg/podpomagane-tazi-energiiino-1580283.html", "text": "/КРОСС/ От началото на месеца службите за социално подпомагане в страната приемат документи за т.нар \"енергийно подпомагане\". Новото тази година е, че енергийната помощ е увеличена, но има малки промени в условията за кандидатстване. Новото, което е тази година, че е увеличен коефициентът с който се намалява размерът на пенсиите на пенсионерите, което е в тяхна полза. От 1 януари 2018 г. е увеличен и гарантираният минимален доход, който е основа за определяне на размера на диференцирания минимален доход, който е критерии за достъп до тази целева помощ, така че в кръга да попаднат повече лица. Средствата за енергийно подпомагане за предстоящия отоплителен сезон са общо 374, 15 лв. за пет месеца, с увеличението от 9 лева на месец.От този отоплителен сезон с помощите могат да се купуват и  високоенергийните и екологични пелети, но едва ли мнозина ще се  възползват от тази възможност, тъй като те се изгарят в специални и  много скъпи котлета за парно.", "date": "2018.07.29", "title": "Започна кампанията за енергийно подпомагане през зимния сезон "}
{"url": "http://www.cross.bg/tyrist-spasiteli-vruh-1580285.html", "text": "/КРОСС/ Мълния е ударила и убила турист в Пирин на пътеката за връх Орeляк, съобщи БГНЕС. Мъжът е българин и е бил заедно с група туристи в планината. Планински спасители от Благоевград провежда акция в Пирин.Тялото на починалия мъж ще бъде транспортирано от планината, когато спасителите достигнат до него. По-рано днес планински спасители от Благоевград помогнаха на пострадал турист с фрактура на раменната става в района на Мечи връх в Рила.", "date": "2018.07.29", "title": "Мълния удари и уби турист в Пирин"}
{"url": "http://www.cross.bg/nasa-kosmicheski-mlrd-1580281.html", "text": " /КРОСС/  На 29 юли 1958 г. в САЩ със закон, подписан от президента Дуайт Айзенхауер, е създадено Националното управление за аеронавтика и космически изследвания (НАСА). Ведомството започва да работи на 1 октомври 1958 г. като правителствена организация, която осъществява координацията и изпълнението на националните програми на САЩ за усвояване на космоса и научно-технологичните изследвания в областта на авиацията и космонавтиката.Първоначално в структурата на НАСА влизат 4 лаборатории и около 80 сътрудници. Сред тях е Вернер фон Браун - създателят на първата в света балистична ракета с голям обсег на действие. Впоследствие в САЩ започват да наричат германския учен \"бащата\" на американската космическа програма.Понастоящем НАСА е най-голямата правителствена организация в света, разполагаща със съществен набор от изследователски лаборатории и аерокосмически центрове. В организацията работят над 17 000 души. Отрядът на \"активните\" астронавти, които участват в космически полети или се подготвят за такива, наброява 39 души. Бюджетът на ведомството за настоящата година е 19,5 млрд. долара, а за 2019 г. 19,9 млрд. долара.В началото на 2018 г. НАСА оповести близките си цели - подготовка за пилотирани полети до Луната и Марс. По пътя към осъществяването им продължава работата над многофункционалния космически кораб \"Орион\".НАСА разглежда и възможността през 2020 г. да изпрати апарат, който да събере и върне на Земята марсиански грунт - важна задача в изследването на Червената планета. Космическата агенция планира през 2021 г. да изстреля телескопа \"Джеймс Уеб\" - мощния наследник на \"ветерана\" \"Хъбъл\". ", "date": "2018.07.29", "title": "НАСА празнува 60-годишен юбилей "}
{"url": "http://www.cross.bg/avgyst-instityt-godina-1580280.html", "text": "/КРОСС/ Силният дъжд през летния сезон тази година изненада както почиващите, така и земеделцитe. Ще продължат ли обаче валежитe и през август или ни очакват високи температури? Синоптиците от Националния институт по метеорология и хидрология към БАН вече изготвиха прогнозата за следващия месец.Валежите по Черноморието се очаква да бъдат доста по-малко, но все пак ще има и дъждовни дни. Температурите няма да са значително по-различни от тези през юли. Според синоптиците от Националния институт, въпреки, че обикновено лятото у нас е горещо и сухо, това време, което наблюдаваме тази година, не е необичайно.Максималните температури през август ще са между 24 и 30 градуса, като най-топлите дни синоптиците очакват да бъдат в средата на месеца. Към края на август отново ще вали и температурите ще тръгнат слабо надолу. ", "date": "2018.07.29", "title": "Август идва с валежи, топли дни ще има в средата на месеца "}
{"url": "http://www.cross.bg/migranti-evropa-more-1580286.html", "text": "/КРОСС/ Турската брегова охрана е попречила на над 14 хиляди мигранти да преминат нелегално в Европа от началото на годината, съобщи Анадолската агенция, като се позовава на данни на Командването на бреговата охрана.Според данните броят на мигрантите, опитали да стигнат до Европа от Турция през първите седем месеца на годината, се е увеличил с 60 процента спрямо същия период м. г.Бреговата охрана е заловила общо 14 470 мигранти при акции в Егейско море, Черно море и Средиземно море.Най-голям е броят на заловените мигранти в Егейско море - 13 336. Бежанците предпочитат да използват нелегалните маршрути през Егейско море, тъй като много гръцки острови са разположени недалеч от турския бряг, отбелязва Анадолската агенция.Най-голям е бил броят на заловените мигранти през май - 3398.Бреговата охрана съобщи, че общо 54 нелегални мигранти са загинали при опита си да стигнат до Европа тази година, а през първите седем месеца на 2017 г. броят на загиналите бежанци е бил 20.През март 2016 г. ЕС и Турция сключиха споразумение за спиране на мигрантския наплив към Европа, припомня агенцията.Снимка: Reuters ", "date": "2018.07.29", "title": "Турската брегова охрана е спряла над 14 000 мигранти, тръгнали към Европа"}
{"url": "http://www.cross.bg/rabotnitzi-veliko-vsichki-1580288.html", "text": "/КРОСС/ В община Велико Търново не достигат работници във всички сектори, съобщи кореспондентът на БНР в региона. Фирмите от региона масово започнаха да правят изнесени трудови борси  по селата в съседни общини, за да търсят работници. През последния месец, в Бюрото по труда във Велико Търново са били заявени над 400 работни свободни места и вече са заети, посочи директорът на ведомството  Рашко Нечев:\"Във всички области се изпитва нужда от работници и служители, тъй като има разминаване между търсенето и предлагането. На трудовата борса са останали само безработни, загубили трудови навици. За едно работно място се конкурират трима безработни.", "date": "2018.07.29", "title": "Велико Търново отчете недостиг на работници във всички сектори"}
{"url": "http://www.cross.bg/tvurdi-nego-godina-1580289.html", "text": "/КРОСС/ Софийският градски съд остави за постоянно в ареста 15-годишния младеж, който в четвъртък намушка свой връстник на междустълбищната площадка  в жилищен блок  в столичния квартал \"Надежда-З\". Нападателят твърди, че повече от година е бил жертва на тормоз в социалните мрежи. Малко след инцидента, в интернет бе разпространено видео, на което Даниел описва какво е извършил и твърди, че не съжалява за него. Днес, на влизане в съдебната зала, той през сълзи изрази съжаление за стореното. Пострадалият Кристиян беше настанен в \"Пирогов\" с прободни рани в корема и врата. Направена му беше животоспасяваща операция, но състоянието му остава тежко.Мярката се гледа при закрити врати. Даниал Бейкверди е обвинен в опит за убийство на година по-големия от него Кристиян Сотиров.", "date": "2018.07.29", "title": "Младежът, намушкал връстник в четвъртък, остава в ареста"}
{"url": "http://www.cross.bg/sledobed-pak-shte-vali-i-gurmi-1580268.html", "text": "/КРОСС/ През деня отново ще се развива купеста и купесто-дъждовна облачност. Преди обяд главно над централните райони, а в следобедните часове и преди полунощ в почти цялата страна и ще има краткотрайни, в отделни райони интензивни валежи, придружени и с гръмотевици. Ще има условия и за градушки. Максималните температури ще са между 28° и 33°, в София - около 28°.", "date": "2018.07.29", "title": "Следобед пак ще вали и гърми"}
{"url": "http://www.cross.bg/kyltyrata-avtentichen-vuzstanovi-1580269.html", "text": "/КРОСС/ Столичната община ще задължи собственика на горелите днес „Царски конюшни\" да ги възстанови в автентичен вид, съобщиха от „Московска\" 33. Сформирана е експертна комисия от СО и Район „Оборище\", който ще оцени размера на щетите.Заради силния вятър тази нощ е имало опасения, че огънят може да засегне и Първа английска езикова гимназия. До началото на учебната година пострадалите сгради трябва да бъдат обезопасени, тъй като са по всекидневния път на ученици, родители и преподаватели.От общината упрекнаха Министерството на културата, че статутът на обекта е останал неуреден. Според зам.-кмета по културата Тодор Чобанов \"за пореден път сме свидетели на разрушителен и вероятно умишлен акт на посегателство срещу културното наследство на нашия град\".Снимка: БГНЕС ", "date": "2018.07.29", "title": "Общината: Собственикът да възстанови „Царските конюшни” в автентичен вид"}
{"url": "http://www.cross.bg/ybiiistvo-rani-provokirano-1580271.html", "text": "/КРОСС/ Софийският градски съд в този момент разглежда мярката за неотклонение на 15-годишния младеж, който преди дни рани с нож свой съученик.Дръзкото нападение беше провокирано от обиден колаж в социалните мрежи. Пострадалото момче все още се възстановява от порезните рани в Пирогов.По повод обвинението в предумишлено убийство адвокатът му Ивайло Абаджиев посочи, че според него 15-годишно момче не може да има такъв умисъл да отиде и съзнателно да изпълни убийство.Той допълни, че момчето е било тормозено и провокирано. ", "date": "2018.07.29", "title": "СГС решава да остави ли в ареста 15-годишния младеж, ранил с нож свой връстник"}
{"url": "http://www.cross.bg/stabilnost-rodina-valeri-1580272.html", "text": "/КРОСС/ Вицепремиерът Валери Симеонов заяви, че управлението на страната ни е стабилно, предаде БНТ.Заедно с депутати и представители на местната власт той присъства на възпоменателна церемония за 101-та годишнината от смъртта на генерал Иван Колев в Добрич. Поклонението се проведе на паметника на българския пълководец и загиналите за освобождението на Добруджа през 1916 г.„Няма нищо по-добро от една политическа стабилност в нашата родина, особено в един период, когато всичко наоколо се тресе, всичко се променя, под въпрос е даже съществуването на ЕС, така че нищо по-добро не можем да дадем на своята родина, освен стабилност. В името на тази стабилност се разбрахме да потушаваме нашите различия, разногласия\", каза вицепремиерът.", "date": "2018.07.29", "title": "Валери Симеонов: Управлението на страната ни е стабилно"}
{"url": "http://www.cross.bg/koraba-korabi-godinata-1580273.html", "text": "КРОСС/  Черноморския флот на Русия до края на годината ще приеме на въоръжение още щест нови кораба от различни класове. Това съобщи днес пред журналисти командващия флота вицеадмирал Александър Моисеев.„Ще ви кажа само, че през 2018: вече приехме три кораба. Това фрегата \"Адмирал Макаров\", която сега участва във военноморския парад. И още кораба Иван Курс и още няколко други кораби. До края на годината ще приемем на въоръжение още шест кораба от различни класове \", каза Моисееев.Той обясни, че става дума за включването на малки ракетни кораби.Според него през следващите месеци се планира да се завършат тестовете и да се приеме основният патрулен кораб на проект 22160 „Василий Бисков\" във флота.По-рано в Севастопол, в присъствието на руския премиер Дмитрий Медведев, се проведе военен парад в чест на Деня на флотата. На церемонията присъстваха повече от 30 военни кораби, подводници и кораби, пет спомагателни кораби, 20 самолета и повече от 30 единици на оборудването армейски корпус.", "date": "2018.07.29", "title": "Шест нови кораба влизат на въоръжение в руския флот до края на годината"}
{"url": "http://www.cross.bg/leva-mlrd-pomosht-1580270.html", "text": "/КРОСС/ Реформа в здравеопазването ще има, но засега не се знае нито каква, нито кога. Това е „новината\" от последното заседание на Надзорния съвет на НЗОК, което се проведе в МЗ и на което здравният министър Кирил Ананиев трябваше да разкрие най-дълбоко пазената тайна в държавата  - промените в здравно осигурителния модел. Това обаче не се случи, а загадката остава поне до септември, въпреки обещанията, че през лятото реформата ще бъде подложена на широко обществено обсъждане. Отлагането означава, че каквато и да е промяната, то тя няма да се случи през следващата година.Така през 2019 г. ще ни здравеопазват както и през тази, но с почти 350 млн. лева повече. Или поне това са предварително заложените числа в бюджета на НЗОК за догодина, който ще е в размер на 4,01 млрд. лева плюс 123 млн. лева резерв. От тези средства 215 млн. лева ще са за първична извънболнична медицинска помощ, 242,7 млн. лв. - за специализирана медицинска помощ, а 85 млн. лева са предвидени за медико-диагностични дейности. Бюджетът за лекарства ще се увеличи от сегашните 1 млрд. лева с допълнителни 175 млн. лв., а парите за медицински изделия ще са със 17 млн. лв. повече и ще са 11 млн. лева. Най-много са заложените средства за болнична помощ - 1,920 млрд. лв., което е с близо 100 млн. лв. над предвидените за 2018 г. харчове.Оказва се обаче, че парите пак няма да стигнат. „Разчетите ни показват, че бюджетът за идната година ще бъде с дефицит, въпреки увеличението по всички пера и обмисляме така да го гласуваме\", обясни зам.-здравният Жени Начева.Иначе до края на тази година болниците ще получават по 160 млн. лева месечно, вместо досегашните 153 млн. лева, съобщи още Начева. Освен това директорите ще могат да поискат увеличение на лимита си за даден месец с 5%, ако имат спешни случаи, но това ще е за сметка на следващия месец.", "date": "2018.07.29", "title": "С 4 млрд. лева ще разполага НЗОК догодина"}
{"url": "http://www.cross.bg/tank-versiya-novata-1580276.html", "text": "/КРОСС/ Новата версия танк Т-72М с повишена мощност на двигателя и усилена защита вече навлиза в руската войска и е предвидено да стане най-масовата машина в армията. Новата машина била представена на парада в Москва на 9 май, съобщили производителите от „Уралвагонзавод\", по чиято инициатива е извършена модернизацията, предаде Блиц.От корпорацията добавили, че основното различие на новата версия от базовата Т-72БЗ е повишената с 35% мощност на двигателя (1130 к.с. вместо 840 к.с.), усилената динамична защита, наличие на противокумулативни решетки и обновено бордно оборудване. На него е инсталирано най-съвременното руско танково гладкоцевно 125-мм оръдие 2А46М-5.   Танкът получил и лазерна система за отчитане на изкривяването на ствола (цевта) на оръдието след изстрела, което повишава точността на попаденията на снарядите.   „Очаква се този танк да стане най-масовият в руските Сухопътни войски\" - добавили от УВЗ. До неговото равнище „М\" ще бъдат модернизирани всички намиращи се във войските танкове Т-72Б3.", "date": "2018.07.29", "title": "Новата версия на Т-72 ще стане най-масовият танк в руската армия"}
{"url": "http://www.cross.bg/zhenite-kyrort-vrati-1580275.html", "text": "/КРОСС/  През юни край бреговете на Финландия отвори врати оздравителен курорт SuperShe Island. Ключова негова особеност е, че достъп до него е разрешен само на жените, пиша сайта profit.bg.Според Кристина Рот, създател на проекта, съвместната почивка на двойките води до това, че жените не обръщат никакво внимание на самите себе си. Вместо да се заемат с йога, медитация и да се отпуснат, те често се налага да обуват високи обувки, да носят грим и цели дни да се опитват да отговорят на мъжките очаквания.Оздравителният курорт се намира в Балтийско море. Той отвори врати в началото на лятото. На територията с площ 3,4 хектара има всичко, за да се чувстват жените максимално комфортно и да им е интересно.На разположение са спа център с финландска сауна и студио за масаж, площадки за практикуване на йога и различни спортове, четири корпуса за настаняване, построени от екологично чисти материали. Има открита кухня, в която съвместно може да се приготвят обяди.Има всичко, освен мъже. Забранено е да идват на острова. Целият персонал, включително хората, които доставят храната, са жени.Единствената причина тук мъже да не се канят е желанието на Рот да помогне на жените да се потопят в естествената им среда, да пообщуват една с друга, да обърнат внимание на самите себе си и най-вече на здравето си. За да купи острова и да организира оздравителния комплекс, Кристина Рот продава своята успешна консултанска компания, която ежегодишно има приход в размер на 45 млн. долара. Тя признава, че по ирония на съдбата е намерила това място благодарение на своя съпруг.Родителите му живеят на съседен остров. Те първи забелязват обявата за продажба и препоръчват на Рот да го огледа.Когато в новините се появяват първите съобщения за проекта на Рот, много експерти я обвинили в излишна избирателност и дори дискриминация. Един от кореспондентите на CNN изказал мнение, че „този остров е създаден от богата бяла жена за такива като нея\". ", "date": "2018.07.29", "title": "Във Финландия отвори врати курорт само за жени"}
{"url": "http://www.cross.bg/varna-layreatite-baleten-1580264.html", "text": "/КРОСС/ Завърши състезателната част на 28-мия международен балетен конкурс във Варна, в която взеха участие балетисти от 34 държави. За първи път в историята на най-старото професионално балетно състезание в света на традиционната пресконференция бяха обявени само имената на лауреатите по азбучен ред:Девойки:Бианка Скудамор - ФранцияЕлена Исеки - ГерманияСъй Ли - КитайМладежи:Антонио Касалинхо - ПортугалияИцуки Омори - ПортугалияХаруто Гото - ГерманияЖени:Катерин Беркман - САЩМию Такамори - УнгарияСофия Цуцакова - БългарияЮен Джъ Дзъ Сюен - КанадаМъже:Андраш Ронаи - УнгарияДжон Абенанти - БългарияСънуо Чанг - КитайФранческо Мура - ФранцияЧун Уинлам - ФранцияКласирането ще бъде обявено в неделя вечер от 20.30 ч. при награждаването, непосредствено преди гала-концерта в Летния театър във Варна. ", "date": "2018.07.29", "title": "България е сред лауреатите на 28-мия международен балетен конкурс във Варна"}
{"url": "http://www.cross.bg/hora-firmite-svobodnite-1580274.html", "text": "/КРОСС/ 70% от фирмите у нас трудно намират хора за свободните позиции България е почти на дъното в Европа по брой IT специалисти, сочат данни на Евростат. 70% от фирмите у нас трудно намират хора за свободните позиции, защото кандидатите не отговарят на съвременните изисквания. Ако през 2016 г. година IT специалистите са били по-лесни за откриване и наемане на работа, то през тази година те са сред най-трудно откриваемите кадри. Причината 24% от фирмите посочват липсата на твърди умения при кандидатите. 11% пък не откриват нужните талант и тясна специалност. В същото време за 10 години интересът на младите хора към компютърните специалности е нараснал с 10%. Заради бума на технологиите експерти прогнозират, че 65% от днешните деца ще работят професии, които още дори не съществуват.", "date": "2018.07.29", "title": "България почти на дъното по брой IT специалисти в Европа"}
{"url": "http://www.cross.bg/neizvesten-prostrelya-mlad-muzh-v-plovdiv-1580265.html", "text": "/КРОСС/ 33-годишен мъж е бил прострелян в краката тази сутрин в кв. Кършияка в Пловдив.Неизвестен е стрелял по него, докато е слизал от автомобила си. Пострадалият, който работел като охранител, сам е подал сигнал до тел. 112 към 7.30 ч.Пострадалият мъж е приет в болница без опасност за живота му.Престъплението се разследва от Трето РУ-Пловдив. Пострадалият е криминално проявен, уточняват от полицията.", "date": "2018.07.29", "title": "Неизвестен простреля млад мъж в Пловдив"}
{"url": "http://www.cross.bg/programa-bulgariya-kompaniyata-1580260.html", "text": "/КРОСС/.10-годишният юбилей на стажантската програма на ЧЕЗ бе отбелязан с обща среща на стажантите, техните наставници и висшия мениджмънт на компанията, която се проведе на 23 юли в Техническия учебен център на „ЧЕЗ Разпределение България\" АД в София. В срещата участваха 50 стажанти от 14 града - София, Разлог, Гулянци, Гоце Делчев, Плевен, Видин, Левски, Ботевград, Мездра, Бяла Слатина, Червен бряг, Тетевен, Дупница и Козлодуй. Те споделиха своите очаквания от стажа и наблюдаваха демонстрация на работа по въздушна линия средно напрежение, която бе представена от експертите на „ЧЕЗ Разпределение\" на учебния полигон в Техническия учебен център на компанията.„За десет години в стажантската ни програма се включиха повече от 650 младежи, а над 250 от тях намериха своята професионална реализация в ЧЕЗ и станаха част от голямото ни семейство\", отбеляза Евгения Накова, директор „Човешки ресурси\" в „ЧЕЗ България\" ЕАД.Стажантската програма на ЧЕЗ е целогодишна. Тя дава възможност на младите хора да придобият опит в реална работна среда, да се запознаят с дейността на компанията и с изискванията за избраната от тях професия. Участниците получават възнаграждение, докато същевременно натрупват ценни навици и умения.ЧЕЗ България провежда дългосрочна политика в подкрепа на младите таланти и професионалното образование. За целта компанията успешно си партнира с висши учебни заведения и с професионалните гимназии в Западна България. ", "date": "2018.07.29", "title": "Стажантската програма на ЧЕЗ навърши 10 години"}
{"url": "http://www.cross.bg/voda-sofiiiska-chasa-1580263.html", "text": "/КРОСС/ На 30 юли 2018 г. (понеделник), във връзка с подмяна на сградно водопроводно отклонение  на ул. „Черковна\" кв. „Горни Богров\", се налага спиране на водоподаването от 10:00 до 18:00 часа на клиентите на „Софийска вода\", живеещи в района на:ул. „Трети март\", ул. „Александър Стамболийски\", ул. „Здравец\", ул. „Морава\"  При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Стефан Караджа\" срещу 115 СОУ.На 30 юли 2018 г. (понеделник), във връзка с монтаж на спирателни кранове  на ул. „Елин Пелин\" и ул. „Лагадина\" кв. „Драгалевци\" , се налага спиране на водоподаването от 09:30 до 21:30 часа на клиентите на „Софийска вода\", живеещи в района на:ул. „Лагадина\", ул. „Елин Пелин\", ул. „Панайот Пипков\", ул. „Горска поляна\", ул. „Момино венче\", ул. „Вълшебно биле\", ул. „Горски дух\", ул. „Крайречна\", ул. „Папрат\", както и ул. „Глухарче\" от №2 до №6При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Лагадина\" ъгъла с ул. „Горска поляна\".На 30 юли 2018 г. (понеделник), във връзка с подмяна на сградно водопроводно отклонение  на ул. „Космонавт\" гр. Банкя кв. „Изгрев\", се налага спиране на водоподаването от 10:00 до 16:00 часа на клиентите на „Софийска вода\", живеещи в района на:ул. „Космонавт\", по ул. „София\" от ул. „Космонавт\" до ул. „София\" №88по ул. „Иларион Макариополски\" от ул. „София\" до ул. „Иларион Макариополски\" №60 При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „София\" до бензиностанция „Симона\".", "date": "2018.07.29", "title": "Спират водата утре в някои части на столицата"}
{"url": "http://www.cross.bg/razgovor-popov-filip-1580266.html", "text": "/КРОСС/ „Ние предлагаме нов разговор, разговор за промяна на системата, за развитие на регионите, за специфика на развитието на регионите. Ние предлагаме този разговор не само на нашите членове и симпатизанти, а на всеки един българин, който иска да се включи и да развие, и да даде своята идея, за развитието и на региона си, и на България. Ние този разговор го поставяме пред българския народ\". Това каза в интервю за предаването „Неделя 150\" по БНР Филип Попов от БСП, по повод проекта на левицата „Визия за България\".  „За достъпа до здравеопазване, до образование, изобщо за алтернативата на развитие на България, за новата политика, която следва да преследва всяко едно правителство, независимо какво е то\", допълни той. По думите му става въпрос за надпартиен разговор, разговор на национално ниво. На въпрос, защо точно сега БСП излиза с този проект, Филип Попов отговори: „Мисля, че не е по никое време. Напротив, беше крайно необходимо и точно време и място да излезем с тази визия. И тя не е наша предизборна програма, платформа, каквато сме правили винаги, тя остава отворена към този момент. Тя дава визията, общата, не е конкретизирана. Това е нашето послание, нашето желание към българския народ, да поемем по друг път\". Филип Попов изрази мнение, че всеки един български гражданин може да се изкаже по проекта „Визия за България\" и да даде предложение към него и посочи, че това може да са организации, неправителствени организации, извънпарламентарни политически сили. „Тя не се прави за един мандат, за едно управление, а тя е доста дългосрочен проект и документ, така че тя, към момента е отворена\", заяви Филип Попов.", "date": "2018.07.29", "title": "Филип Попов, БСП: Предлагаме разговор за промяна в системата"}
{"url": "http://www.cross.bg/yvrezhdaniya-polychavat-horata-1580259.html", "text": "/КРОСС/ „Допълнително над 100 милиона лева ще са необходими през следващата година, ако се приеме предложението на Социалното министерство, хората с увреждания да получават месечна финансова помощ, обвързана с прага на бедност\". Това каза министърът на труда и социалната политика Бисер Петков в интервю за предаването „Неделя 150\" по БНР. По думите му, тази помощ ще замени сегашните добавки за интеграция, а целта на законодателните предложения е хората с увреждания, над 18 години, да получават средства равни на тази, които им се полагат преди да навършат пълнолетие.„Подкрепата за тези хора, сумарно, която ще получават като социална инвалидна пенсия, на която те имат право и получават от държавното обществено осигуряване, и тази месечна финансова помощ да е 100 процента от линията на бедност. Като допълнително те получават и добавка за чужда помощ, допълнително имат право и на така наречената „асистентска услуга\". В момента от бюджета за хората с увреждания се заделят над 2 милиарда лева, като само за инвалидни пенсии се изплащат 1, 7 милиарда лева. Предстои изготвянето на финансова оценка на законопроекта, която ще се съгласува и с Финансовото министерство\", коментира министър Петков. „Въпросът е, че трябва кабинетът да има убеждението, че по този начин не решава съществените проблеми на хората с увреждания, защото не бива да се получава това, както стана, след като се увеличи финансовата подкрепа за семействата на деца с увреждания, за което се даде една немалка сума, а се оказа, че проблемите не са решени и майките излязоха на протест\", каза още Бисер Петков.", "date": "2018.07.29", "title": "Бисер Петков: Още 100 милиона лева са нужни за хората с увреждания "}
{"url": "http://www.cross.bg/oplakvat-zashtoto-kravoder-1580267.html", "text": "/КРОСС/ Кошмарен трафик в Северозапада, заради ремонта на моста край врачанското село Краводер. Жителите на няколко населени места, през които се отклонява движението от международния път Е-79, се оплакват от тежкотоварните камиони.В Криводол, например, хората се оплакват, че не могат да спят нощем. Друг изход няма, защото мостът при Краводер, изграден преди 35 години, никога не е бил основно ремонтиран и е пред разпад. Сега за него са заделени 700 000 лева.„Наложителен е, защото пътната плоча е много стара и изгнила и трябва да се подменят арматурата, плочата, нови тротоари и нова пътна настилка\", каза ръководителят на обекта Венцислав Матеев.Максималният срок на строителството е 90 дни, може да се скъси с една трета, но всичко зависи от времето. ", "date": "2018.07.29", "title": "Тежък трафик на Северозапад заради ремонт"}
{"url": "http://www.cross.bg/purvi-dokymentite-semeiistva-1580261.html", "text": "/КРОСС/ От началото на този месец започна приемът на заявления за еднократна целева помощ за първокласници в дирекция „Социално подпомагане\"-Велико Търново. Размерът на помощта, утвърден с Постановление на Министерския съвет от 25 юни, е 250 лева. Право на средствата имат семейства, чиито деца са записани за първи път в първи клас на държавно или общинско училище и средномесечният доход на член от семейството за предходните 12 месеца преди подаване на документите е по-нисък или равен на 450 лева, припомни Ивайло Деев, юрисконсулт в дирекция „Социално подпомагане\"-Велико Търново. Средствата се отпускат, за да покрият част от разходите за подготовка на учениците в първи клас. Доходният критерий не се изисква за деца с трайни увреждания, за такива с един жив родител или настанени в приемни семейства или семейство на близки или роднини.Заявлението се подава в РД „Социално подпомагане\" по настоящ адрес на родителя след записване на детето в първи клас, а крайният срок за приемане на документите е 15 октомври. Част от документите, които се прилагат към декларацията, е удостоверение за брутните месечни доходи за семейството за последните 12 календарни месеца, предхождащи месеца, в който е подадена декларацията.1 176 семейства са получили еднократна целева помощ за първокласници за миналата учебна година. Общият размер на средствата е 299 750 лв. ", "date": "2018.07.29", "title": "Започна приемът на заявления за еднократна помощ за първокласници"}
{"url": "http://www.cross.bg/festivala-istoriyata-moreto-1580262.html", "text": "/КРОСС/ Прецедент в историята на фестивала \"Бургас и морето\" регистрираха организаторите на тазгодишното му издание.Две песни \"Как искам времето да върна\", в изпълнение на Симона Загорова и \"Неочаквано\" на Димитър Атанасов и Гергана Великова си поделиха първото място във фестивала.36-тото издание на националния конкурс за песен \"Бургас и морето\" ще остане в историята с най-трудното решение на журито. И двете изпълнения получиха максималния брой точки дори и при повторното гласуване. Веднага след връчването на наградата Симона Загорова сподели:\"\"Как искам времето да върна\" е една много специална песен за мен\".Бургазлията Димитър Младенов, който вече е записал няколко втори награди в биографията си от същия конкурс, сподели:\"Много се радвам, че Гери прие моето предложение първо и че точно с нея успяхме накрая пауър-изпълнение да предложим на бургаската публика\".Третото място във фестивала остана за Дани Милев и неговата \"Песен на любовта\". Фаворит на публиката стана \"Морскосиня любов\" в изпълнение на Стефан Илчев, а призът за най-добър текст отиде при Ангел Симеонов за песента \"Закотвени мечти\". ", "date": "2018.07.29", "title": "Прецедент в историята на фестивала \"Бургас и морето\""}
{"url": "http://www.cross.bg/moskva-manezhniya-rysiya-1580258.html", "text": "/КРОСС/. Тържествен концерт „Русия в сърцето ми\", посветен на спортните победи на страната през 2018 година се проведе в Москва на Манежния площаз Близо 30 хиляди души проявиха интерес към събитието.Събралите се на Манежния площад танцуваха под чадърите си под проливния дъжд, излял се в Москва, скандирайки „Русия е в сърцето ми.\"На сцената се изявиха звезди на руската естрада, а водещи на шоуто бяха Дмитрий Губерниев и Олег Шелст, съобщава ИТАР ТАСС.", "date": "2018.07.29", "title": "Концерт на спортните победи през 2018 год. празнуваха в Москва"}
{"url": "http://www.cross.bg/trump-strani-iztochnitzi-1580256.html", "text": "/КРОСС/ Правителството на президента Доналд Тръмп придвижва напред тихомълком плана да се създаде нов съюз в сферата на сигурността и политиката заедно с шестте страни от Залива, Египет и Йордания. Една от целите му е да се противодейства на иранската експанзия в региона. Това заявиха американски и арабски официални източници, цитирани от Ройтерс.Белият дом иска отделните страни да си сътрудничат по-задълбочено в противоракетната отбрана, военното обучение, борбата с тероризма и дипломатическите отношения, заявиха четирима източници.Този план да се изгради нещо, което представители от Белия дом и Близкия изток нарекоха \"арабско НАТО\" от сунитски съюзници, вероятно ще повиши напрежението между САЩ и шиитски Иран. Двете страни са в остър конфликт, откакто Доналд Тръмп стана президент, отбелязва Ройтерс. Надеждите на правителството в САЩ са тази идея, която временно беше известна под името Близкоизточен стратегически съюз, да може да бъде обсъдена на среща на върха, която като начало е насрочена за 12-13 октомври във Вашингтон, заявиха няколко източници.Белият дом потвърди, че работи по идеята за съюза \"заедно с регионалните партньори в момента, както и през последните няколко месеца\".Саудитски представители лансираха идеята за пакт за сигурност миналата година, преди Доналд Тръмп да посети Саудитска Арабия, където обяви голяма оръжейна сделка. Но по предложението не е имало по-нататъшно развитие, заяви американски източник. Източници от някои от включените арабски страни също казаха, че знаят за новите усилия да се задейства планът. Представители на други потенциални участници не отговориха на запитванията за коментар. ", "date": "2018.07.29", "title": "Тръмп иска да съживи идеята за \"арабско НАТО\" "}
{"url": "http://www.cross.bg/svetovnata-pozharnata-banka-1580249.html", "text": "/КРОСС/ В България персоналът в МВР е сред най-добре платените в Европа. Това е записано в доклад за разходите на полицията и пожарната, изготвен от Световната банка, цитиран от БНР. От институцията препоръчват намаляване на административния персонал и оптимизация на регионалните структури на поличията и пожарната.Средният месечен разход на човек, работещ в структурите на МВР, е над 1 700 лева, изчисляват от Световната банка и подчертават, че заключенията им противоречат на общоприетото схващане, че заплатите в полицията и пожарната са ниски. След като се отчетат разликите в дохода на глава от населението, заплатите на полицейските служители са на равнището в Швеция и Словения и по-високи от тези в Дания, Естония, Литва и Латвия. Причината е във високите социални вноски. Те са 51% от общия месечен разход, правен за служител в полицията и пожарната. Фактът, че вноските, които по принцип се дължат от служителите, също се поемат от МВР, прави общия разход висок, но служителите получават сравнително ниски възнаграждения.За да се подобри ефективността на харчовете в системата, трябва да се помисли и за оптимизация на звена и освобождаване на административен персонал, подчертават от Световната банка. ", "date": "2018.07.29", "title": "Световната банка: Персоналът на МВР в България е сред най-добре платените в Европа"}
{"url": "http://www.cross.bg/sofiya-nyama-terena-1580250.html", "text": "/КРОСС/ Пожар унищожи  около 2 000 квадратни метра покривна конструкция в сградите на бившите \"Царски конюшни\" в центъра на столицата.Инцидентът е станал миналата нощ. Няма пострадали хора. Причините се изясняват.Пожарът е тръгнал от покрива, изгорели са близо 500 квадрата. Сигналът за инцидента е подаден в 3,10 часа. Това твърди Дир.БГ, позовавайки се на собствени източници.В сградата няма ток, като се предполага, че някой е запалил огън вътре, но това ще се изяснява днес по светло, когато полицията ще направи оглед на място.8 пожарни автомобила са се справили с огъня, като за гасенето са използвани и две механични стълби, за да могат огнеборците да пръскат от височина.Към момента пожарът е напълно овладян и няма никаква опасност за близките сгради.Горялата снощи сграда не е част от активите на дружеството-собственик на терена и основната сграда от комплекса \"Царските конюшни\" в центъра на София. В официална позиция от управителят на \"Евротрансбилд\" ЕООД - Янко Иванов, казва, че в терена има над 20 отделни сгради, като тази, която е засегната от огъня не е тяхна собственост.В съобщението се казва, че сградата, на която \"Евротрансбилд\" е съсобственик, заедно с Националната художествена академия, се намира на административен адрес бул \"Васил Левски\" 108, а засегната от пожара сграда се намира на ъгъла между ул \"Врабча\" и ул. \"Панайот Волов\"\".В терена има и сграда на Министерството на вътрешните работи, като по информация на \"Би Ти Ви\" именно тя е засегната от пожара.\"Спекулации, че опожаряването на сградата отваря врати към последващо застрояване на терена не отговарят на фактическата обстановка\", се казва в позицията.Пожарът е силно е притеснил дружеството, като изказват увереност, че компетентните органи ще установят причините за пожара. \"На разположение сме на разследващите органи при нужда от съдействие и допълнителни разяснения\", се казва още в позицията.Малко по-рано днес зам.-кметът на София по културата Тодор Чобанов се обърна към министъра на културата Боил Банов чрез профила си във \"Фейсбук\". В текста Чобанов задава въпроса защо няма резултат от изпратените до министерството предложения от общината за възстановяване на статута на паметници на култура. Такъв е случая с \"Царските конюшни\", като според Чобанов от общината са поискали комплексът да получи най-високия статут - \"национално значение\", още миналата зима.\"Уважаеми г-н Министър на културата, ще \"доживеят\" ли знакови обекти в риск подчинените на министерството структури и експерти да си свършат работата?\", пише Чобанов.Зам.-кметът на София иска и отговор защо от Националния институт за недвижимо културно наследство все още не са осигурили на общините в страна достъп до архива си. Това задължение беше включен в Закона за недвижимото културно наследство през 2016 г., като поправката беше оспорвана от експерти.\"Искрено се надяваме, че този пореден призив няма да остане без последствия и ще видим реални действия, доказващи също така, че от съществуването на специализирана администрация за опазване на културното наследство все още има смисъл\", пише още зам.-кметът на София.   ", "date": "2018.07.29", "title": "Горяха \"Царските конюшни\" в центъра на столицата  (обновена)"}
{"url": "http://www.cross.bg/sobstvenika-pitbyli-pitbylite-1580253.html", "text": "/КРОСС/ Питбули разкъсаха собственика си и раниха друг мъж, съобщава NOVA.Инцидентът е станал в сливенското село Сотиря. След като нападнали и убили собственика си - 34-годишния Живко Димитров, седемте кучета избягали. Кметът на селото Димчо Георгиев предупредил хората да не излизат от домовете си, докато питбулите не бъдат открити.На кучетата обаче се натъкнал Мартин Стоянов, който отивал до магазина. Младият мъж тръгнал да бяга и те го последвали и ухапали.Приятел на собственика на животните твърди, че питбулите не са гледани за бой, а за търговия и не били агресивни.До другия ден на обяд кучетата са открити и евтанизирани във ветеринарна клиника в Сливен.В редица държави, като Германия, Франция, Великобритания, Италия, Португалия, Полша и други, кучета от така наречените бойни или опасни породи са забранени за отглеждане или това става със специален режим. ", "date": "2018.07.29", "title": "Питбули разкъсаха собственика си и раниха друг мъж"}
{"url": "http://www.cross.bg/poleti-zaradi-otmeneni-1580254.html", "text": "/КРОСС/ Туристи, и британци, които се надяваха да потеглят за ваканция този уикенд, имат проблеми с трафика във Великобритания, след като силни бури причиниха отмяна и закъснения на полети и на влакове в тунела под Ламанша.Седмицата на рекордни горещини във Великобритания отстъпи тази нощ на мощни гръмотевични бури.В рубриката на NOVA \"Моята новина\" зрители сигнализираха, че са били принудени да чакат с часове заради отменени полети, без да получат никаква информация.„Чаках полет, за да летя от Великобритания за София. След един час закъснение започнаха да анулират всички полети на Летище Лутън. Вече натоварени в самолетите, пътници чакаха с часове и на финала бяха отменени и свалени обратно. Следваха още и още анулирани полети. Без информация по уредбата, без промяна на таблата. Някои от нас получихме SMS за отмяната. Говорим за 15+ броя полети. Никаква информация. Равносметката - три часа в очакване да ни върнат багажите, 15 часа на летището, не подсигуриха дори вода, да не говорим за храна и хотел. Намали възможност - пълно безхаберие! След 12 часа тази сутрин благоволиха да започнат някакво смешно презаверяване на билети. Снощи сайтът на „Wizzair\" не работеше нормално и нямаше възможност сами да го направим, но можехме да си купим билети и да платим отново. За мен резултатът е, че платих сама отново 340 паунда нов билет, плюс 40 паунда за автобус, за да не спя до утре на летището. Много нерви и на финала щели да ми върнат парите за отменения полет - 150 паунда. Всъщност всички разходи са за мен\", разказа Мая Маркова.Как да получим обезщетение при закъснял или отменен полетНискобюджетната компания Райънеър каза, че заради бурята, както и заради недостиг на авиодиспечерски персонал, са били отменени 14 полета от летище Станстед.Други летища в района на Лондон - Лутън, Гетуик и Хийтроу - също предупредиха за закъснения.Британската служба за контрол на въздушния трафик каза, че непредсказуемият характер на бурите означава, че самолетите няма да могат да летят по обичайните си пътищаНационалната железопътна компания пък съобщи, че трафикът по някои линии е нарушен заради повалени дървета и проблеми със сигнализационната система.Метеорологичната служба предупреди за обилни дъждове и силни ветрове в някои части на страната днес и утре.   ", "date": "2018.07.29", "title": "Отменени полети във Великобритания–българи чакат с часове по летищата"}
{"url": "http://www.cross.bg/izbori-arheolozite-godina-1580251.html", "text": "/КРОСС/ \"Рекорд на Бузлуджа. 60 000 души събра БСП на традиционния си събор, най-много от 2005 година, пише в заглавие на първата си страница вестник \"24 часа\". От Бузлуджа лидерът на социалистите Корнелия Нинова заяви, че държавата се управлява от \"шайка\", която \"пороби народа си\". Сергей Станишев поиска предсрочни избори. Според него \"това управление не може да произведе перспектива, затова трябва да се работи за предсрочен вот\". \"Убеден съм, че БСП ще ги спечели\", заявява Станишев, цитиран от \"24 часа\".Вестник \"Телеграф\" цитира отговора на премиера Бойко Борисов по повод призива на левицата за предсрочни избори: \"Три пъти им поднасях властта и какво - на шест месеца да правим избори?\"Всекидневникът съобщава, че археолозите ще търсят закопани съкровища и ценни находки на 115 места в България. Затова са отпуснати 1,5 млн. лева, което е с 50% повече от миналата година. Според археолозите средствата са недостатъчни и изчисляват, че се падат по около 15 хил. лева на обект, но те разчитат все повече на общините, които финансират дейността им, допълва \"Телеграф\". ", "date": "2018.07.29", "title": "Преглед на печата на 29 юли"}
{"url": "http://www.cross.bg/brekzit-zaltzbyrg-evropeiiskiya-1580247.html", "text": "/КРОСС/ Лидерите на страните в Европейския съюз ще обсъждат Брекзит на следващата среща на върха в австрийския град Залцбург на 20-и септември. Това съобщи кабинетът на британският премиер Тереза Мей след разговорите й в Залцбург с австрийския канцлер Себастиан Курц.\"На срещата на върха ще се обсъжда и нелегалната миграция. По този въпрос Тереза Мей потвърди, че Обединеното кралство ще продължи да работи заедно с Европейския съюз сега и след Брекзит\", гласи декларация на премиерския кабинет, цитирана от Ройтерс.Курц заяви, че е важно и за двете страни да не допуснат \"твърд\" или хаотичен Брекзит, добавя Ройтерс.", "date": "2018.07.29", "title": "Лидерите на страните в Европейския съюз обсъждат Брекзит на срещата в Залцбург"}
{"url": "http://www.cross.bg/evropa-pozhari-pomosht-1580248.html", "text": "/КРОСС/ Европа преразглежда системата си за спешно реагиране при пожари, основаваща се на доброволно отзоваване на страните членки със собствени технически средства, тъй като тя вече се е изчерпала, съобщава в. \"Монд\" в електронното си издание. Установявайки мащабите на щетите от пожарите около Атина, говорителят на гръцкото правителство Димитрис Дзанакопулос още на 24 юли поиска помощ от Европа. В телевизионно изявление той съобщи, че Испания ще изпрати самолети, а Кипър - няколко десетки пожарникари. Впоследствие европейската мобилизация се засили: от 25 юли на разположение са шест самолета за борба с пожарите от Италия, Румъния и Испания. Предложения за помощ на Гърция чрез механизма за спешно реагиране бяха отправени и от България, Хърватия, Португалия, Малта и Черна гора. Задействана беше и европейската система за сателитна картография \"Коперник\" за предоставяне на много прецизни карти на местните власти. Седмица по-рано Швеция беше изправена пред вълна от безпрецедентни пожари и също поиска помощ от Европа, припомня \"Монд\". Европейската комисия оказа подкрепа за незабавната мобилизация и досега е помогнала за изпращането на седем самолета, шест хеликоптера за борба с пожари и шест модула за наземно гасене на пожари от Италия, Франция, Германия, Литва, Дания, Португалия, Полша и Турция. Чехия и Австрия също предложиха помощ на Швеция. Общо участвалите в акциите страни са предоставили над 340 души и 77 превозни средства, уточни говорителят на ЕК по въпросите на гражданската защита Карлос Мартин Руис де Гордехуела. Комисията съфинансира разходите за транспорт на помощта чрез своя механизъм и така установява връзка между всички служби за гражданска защита в Европа.", "date": "2018.07.29", "title": "Европа преразглежда системата за спешно реагиране при пожари"}
{"url": "http://www.cross.bg/partiya-reiitingut-merkel-1580252.html", "text": "/КРОСС/ Рейтингът на консервативния блок на германския канцлер Ангела Меркел падна до рекордно ниско ниво от 2006 г. насам, показват резултати от социологическо проучване, публикувани във вестник \"Билд ам Зонтаг\".Спад в доверието се отчита и за участващата в управляващата коалиция Германска социалдемократическа партия.Трета по рейтинг е крайнодясната популистка партия \"Алтернатива за Германия\", сочат още данни от проучването. То показва още, че ако изборите за Бундестаг бяха днес, за социалдемократите щяха да гласуват 18 процента от избирателите. ", "date": "2018.07.29", "title": "Рейтингът на партията на Меркел удари дъното"}
{"url": "http://www.cross.bg/prestuplenie-moreto-zhena-1580255.html", "text": "/КРОСС/ Труп на жена е бил изваден вчера следобед от морето в района пред Морската гара във Варна. Това съобщи говорителят на Областната дирекция на МВР Ивана Милева.По думите ѝ сигнал е подаден около 15.10 часа. Тялото е забелязано близо до заведенията в Зоната за отдих до Вълнолома.Жената е на видима възраст около или над 60 години.Към момента все още самоличността ѝ се установява, въпреки че има някакви насоки коя е тя. Засега в полицията не разполагат с данни за престъпление. Не са установени притеснителни улики или такива, свързани с криминално престъпление. ", "date": "2018.07.29", "title": "Намерена е мъртва жена в морето във Варна"}
{"url": "http://www.cross.bg/flot-moryatzi-pytin-1580257.html", "text": "/КРОСС/ Русия празнува днес Деня на военноморския флот, който е един от най-обичаните празници. Военният парад прие президента на страната Владимир Путин, а главните тържества и издигането на бойните флагове са в Санкт Петербург, съобщава агенция ТАСС. „В главния военно-морски парад участват повече от четири хиляди моряци от Балтийската, Северната, Черноморската и Касписката флотилии, повече от 40 бойни кораби и катери от различни класове, както и бойни части от морската авиация.\"  Това се казва в разпространено съобщение от пресслужбата на президента Путин.Президентът благодари на моряците от Военноморския флот за добрата служба и за това, че те „високо държат нивото на несъкрушимия руски флот.\" „Благодаря ви за службата, за това че високо и гордо държите знанието моряци от непобедимия руски флот.\", каза Путин, цитиран от ТАСС.Главата на Руската федерация отбеляза, че към военните моряци в Русия има особено отношение.  „Защото службата на море е по силите само на смели и устойчиви хора, на тези които знаят цената на дисциплината, сплотеността и благородството.\", добави президентът.Той подчерта, че тези качества, съчетани със съвременните знания и безупречното притежаване на усъвършенствано военно оборудване, позволяват на военните моряци да решават най-трудните задачи.\n\t\t\t\t\t", "date": "2018.07.29", "title": "Русия празнува Деня на военноморския флот,  Путин приветства моряците (обновена)"}
{"url": "http://www.cross.bg/visarion-episkop-smolenski-1580277.html", "text": "/КРОСС/  Църквата \"Св. Висарион Смоленски\" в Смолян отбеляза храмов празник. Светата литургия бе отслужена от Викарийния епископ на Пловдивска митрополия Арсений в съслужение с духовници от Смолянска област. В църковния календар на 29 юли се почита св. Висарион Смоленски - последният епископ на Смолянска епархия, мъчен и убит заради отказа си да приеме исляма по време на първото насилствено помохамеданчване на Родопите.Когато почитаме празника на този дивен в мъченията и търпението свещеномъченик Висарион, ние се удивяваме на неговата искрена вяра, на жертвената му любов и всеотдайност на Господа, посочи в проповедта си епископ Арсений. Той спомена в словото си за заплахата да \"станем роби на чужди неправославни и нехристиянски цивилизации и антибългарски култури\", ако не съхраним народната святост.\"Ако не престанем да продаваме православната си вяра и народността си, то ние ще погинем и физически, и духовно\", заяви епископ Арсений. \"Някога в навечерието на турското робство, България е била изправена пред едно от най-големите си изпитания за своето съществуване. Днес България е изправена пред още по-голяма опасност, защото чезне не само държавата ни, но и вярата, и народността ни\", допълни викарийният епископ. Напомняйки на миряните, че днес повече от всякога имаме нужда от примера на св. Висарион Смоленски, свещеникът се обърна с молитва: \"Боже, пази България! Боже, по молитвите на св. Висарион Смоленски, запази страната ни православна и християнска!\"", "date": "2018.07.29", "title": "Църквата \"Св. Висарион Смоленски\" чества храмов празник"}
{"url": "http://www.cross.bg/obyad-chasove-grumotevitzi-1580243.html", "text": "/КРОСС/Атмосферното налягане ще остане без съществена промяна - по-ниско от средното за юли. През нощта само на отделни места, главно в централните райони на страната ще превали краткотраен дъжд. Утре преди обяд облачността ще е разкъсана, на места намаляваща до слънчево. В следобедните часове и до полунощ отново ще има краткотрайни, в отделни райони интензивни валежи, придружени и с гръмотевици. Възможни са и градушки. Максималните температури ще са между 28° и 33°, в София - около 28°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус\"дежурният синоптик Анна Дякова.По Черноморието ще има превалявания от дъжд, след обяд и до полунощ, придружени с гръмотевици. Вятърът ще е слаб, от север, североизток. Максимални температури: 28°-29°. Температурата на морската вода е 25°-27°. Вълнението на морето ще бъде 1-2 бала.В планините преди обяд ще преобладава слънчево време. В следобедните часове ще се развива купесто-дъждовна облачност, ще има краткотрайни валежи с гръмотевици. Ще духа слаб север-северозападен вятър. Максимална температура на височина 1200 метра около 21°, на 2000 метра - около 16°.И през последните дни на месеца на места, главно след обяд и до полунощ, ще има краткотрайни, в отделни райони интензивни валежи, придружени и с гръмотевици, възможни са и градушки. Вероятността за значителни количества намалява, но все пак на изолирани места са възможни такива. Преди обяд ще има и слънчеви часове. Температурите ще останат малко по-ниски от обичайните за периода - преобладаващите максимални ще са между 27° и 32°. В началото на август преваляванията ще намалеят, ще има повече слънчеви часове.", "date": "2018.07.29", "title": "НИМХ: Максималните температури утре ще са между 28° и 33°"}
{"url": "http://www.cross.bg/tema-razgovor-subota-1580238.html", "text": "/КРОСС/ Тема: Анализирай това: Краят на горещия политически сезон.Тема: Внимание: Обират ни, докаот спим. Как да се пазим от среднощните атаки на крадци?Тема: Владо Пенев: Нова роля за един герой, в навечерието на 60-те.Тема:  Избрано от „Тази събота и неделя\".Тема: 130 години столичен зоопарк. Разговор с Добромир Бориславов, директор на зоопарка.Тема: Аферата \"Месут Йозил\". Разговор с Александър Андреев от „Дойче веле\".Тема: Славчо Атанасов от \"Обединените патриоти\"= Проработиха ли новите мерки срещу футболното хулиганство?Тема: Елена Поптодорова: Докъде ще се затяга примката ЕС - САЩ?Тема: Най-доброто от сезона: Говори Стефан Данаилов.Тема: Социоложката Мира Радева: Когато музиката те вдъхновява.  ", "date": "2018.07.29", "title": "Теми и гости в сутрешните блокове на телевизиите на 29 юли "}
{"url": "http://www.cross.bg/voiina-kral-yaponiya-1580241.html", "text": "/КРОСС/ 626 г. - Започва десетдневната аварска обсада на Константинопол с участие на славяни, българи и други народи.•\t1014 г. - Българо-византийски войни: Българската войска претърпява поражение от войските на византийския император Василий II в Битката при Беласица; цар Самуил умира при вида на 15 000 осакатени военнопленници.•\t1586 г. - Основан е руския град Тюмен, нефтената столица на Сибир.•\t1588 г. - Англо-испанска война (1585-1604): Военният флот на испанският крал Филип II е изпратен, за да завладее Англия, но е разбит в протока Ла Манш от английската флота.•\t1830 г. - След избухването на Юлската революция във Франция е детрониран крал Шарл X.•\t1856 г. - Българските земи под османско владичество: В Търново Капитан Дядо Никола обявява въстание. (стар стил)•\t1858 г. - Подписана е първата търговска спогодба между САЩ и Япония, по силата на която Япония открива за посещения на чужденци Токио и Осака.•\t1877 г. - Главната щабквартира на руския император Александър II по време на Руско-турската освободителна война се премества в Бяла (Област Русе).•\t1885 г. - На заседание на Българския таен централен революционен комитет (БТЦРК) в село Дермендере (днес Първенец) се взима решение за обявяване на въстание за Съединението на Княжество България с Източна Румелия.•\t1900 г. - Италианският крал Умберто I е убит от анархист.•\t1913 г. - След края на Междусъюзническата война с царски указ на Фердинанд I е обявена демобилизация на българската армия.•\t1917 г. - с православен ритуал е осветена Вилата на Генерала.•\t1921 г. - Адолф Хитлер е избран за ръководител на Националсоциалистическата германска работническа партия.•\t1946 г. - Започва Парижката мирна конференция с цел уреждане на проблемите в Европа след Втората световна война.•\t•  1948 г. - Олимпийски игри: След 12-годишно прекъсване поради Втората световна война се откриват Летни олимпийски игри 1948 в Лондон. •  1957 г. - Основана е Международна агенция за атомна енергия (МААЕ). •  1958 г. - В САЩ е създадено Национално управление по въздухоплаване и изследване на космическото пространство (НАСА). •  1967 г. - Учредена е Задруга на майсторите на художествени занаяти. •  1973 г. - Георгиос Пападопулос става временен президент на Гърция, след като е оглавил военния държавен преврат през април 1967 г., бил е министър-председател от 1967 до 1972 г. и от март 1972 г. е бил регент на Гърция. •  1981 г. - Даяна Спенсър и английският престолонаследник и принц на Уелс Чарлз сключват брак в катедралата Свети Павел в Лондон. •  1992 г. - Учредена е Българска асоциация на туристическите агенции (БАТА). •  1994 г. - Бившият министър-председател на Италия Бетино Кракси е осъден на осем и половина години затвор заради злоупотреби. •  2002 г. - Министър-председателят Симеон Сакскобургготски представя България на срещата на Пакта за стабилност в Залцбург, Австрия. •  2005 г. - Астрономи обявяват откриването на планетата джудже Ерида в Слънчевата система.", "date": "2018.07.29", "title": "На този ден в историята"}
{"url": "http://www.cross.bg/postradali-tonen-sozopol-1580244.html", "text": "/КРОСС/ 80-тонен кран се стовари върху лодки на яхтеното пристанище в Созопол. По данни на очевидци са пострадали две от яхтите на кея, предава Нова тв.Жертви и пострадали при инцидента няма.На място пристигнаха екипи на противопожарната служба, които да почистят района от разлятото гориво.Инспекцията по труда ще проверява причините, довели до инцидента. ", "date": "2018.07.29", "title": "80-тонен кран падна върху яхти в Созопол"}
{"url": "http://www.cross.bg/chasa-provede-povod-1580242.html", "text": "/КРОСС/ София.От 19.00 часа на лятната естрада в Борисовата градина ще се проведе концерт на „Александров Рагтайм Бенд\".***Брезник.От 09.30 часа Белоградчишкият епископ Поликарп ще оглави архиерейска света Литургия в храм „Св. Георги\" , по повод 70 години от освещаването на храма.***Смолян.От 09.00 часа Знеполският епископ Арсений ще оглави архиерейска света Литургия в катедралния храм „Св. Висарион Смоленски\" по повод празника на храма. От 18.00 часа епископ Арсений ще отслужи Празнична вечерня с петохлебие за храмовия празник на църквата.***Бургас.От 18.30 часа на сцена „Охлюва\" ще бъдат представени видеоклип, рап-песен и театрален скеч за лятната кампания за борба с трафика на хора.***Добрич.От 10.00 часа пред паметника на генерал Иван Колев и загиналите за освобождението на Добруджа през 1916 г. ще се състои поклонение по повод 101 години от смъртта на прославения български пълководец. На събитието ще присъстват вицепремиерът Валери Симеонов и народните представители от Националния фронт за спасение на България.***Каварна./с. Камен бряг.От 20.00 часа ще се проведе концерт от поредицата „Джаз на село\".***Кюстендил./с. Гюешево.От 13.00 часа ще се проведе и традиционният събор Хайдушка вечер\".***Неделино./с. Гърнати.От 12.00 часа на площад „Чаршията\" ще бъде открит шестият поред традиционен родов събор.***Перник.От 10.00 до 11.00 часа крепост „Кракра\" ще отвори вратите си за децата.***Перник.От 11.00 часа пред Двореца на културата ще се проведе театрална програма за деца „Не пресичай на червено\", по инициатива на ОбДТ „Боян Дановски\".***Разград.От 07.00 часа със старт на дуатлонци и колоездачи ще започне петия Лудогорски маратон, който ще се проведе в местността Пчелина.  ", "date": "2018.07.29", "title": "Престоящи събития на 29 юли 2018"}
{"url": "http://www.cross.bg/sveti-kilik-kymiri-1580239.html", "text": "/КРОСС/ Пресветата Българска православна църква почита днес Св. мчк Калиник, както и Св. свщмчк Висарион СмоленскиСвети мъченик Килик е роден в Киликия (Мала Азия). От ранна детска възраст бил възпитан в духа на християнските идеи и когато порастнал, решил да посвети живота си в служба на Бога. Обиколил множество населени места, изнасяйки своите проповеди за силата, всемогъществото и справедливостта на християнския Бог. Успял да приобщи много езичници към лоното на християнството. Пристигайки в Галатийския град Анкира (дн.Анкара) свети мъченик бил нападнат от фанатизирани езичници, които в гнева си го задържали и го завели при градоначалника Сакердон. Той се славел с жесток и тираничен характер. Първоначално Сакердон предложил на свети Килик да се откаже от християнството и да извърши жертвоприношение на езическите кумири в капището. Светецът отказал да се подчини и заради дързостта си бил подложен на множество мъчения. След това бил изпратен в гр.Гангра, където трябвало да бъде умъртвен чрез изгаряне на клада. Пътят на свети Килик и придружаващите го войници бил труден и мъчителен - настанала нечувана горещина, нямало вода. Светецът отправил гореща молитва към Бога и от един камък бликнала вода. Много от войниците повярвали във величието на християнския Бог и се отказали от служенето на кумири. Пристигайки в Гангра, на лобното си място, светецът сам влязъл в пламъците на кладата и бил удостоен с мъченически венец.Имен ден празнуват: Калина, Калин и Горан ", "date": "2018.07.29", "title": "Св. мчк Калиник. Св. свщмчк Висарион Смоленски"}
{"url": "http://www.cross.bg/aktrisa-bivsh-kazak-1580240.html", "text": "/КРОСС/  Мартина Вачкова, актрисаБойко Илиев, режисьорВасил Божков, бизнесменГеорги Динев, депутатЕлена Райнова, актрисаМариян Христов, треньор, бивш футболистМетин Казак, посланик в Катар, бивш евродепутатЧетин Казак, зам.-председател на Парламентарната асамблея на НАТО, бивш депутатМихаил Пандурски, режисьорСтефания Колева, актриса ", "date": "2018.07.29", "title": "Родени на 29 юли"}
{"url": "http://www.cross.bg/rysiya-politika-durzhavi-1580245.html", "text": "/КРОСС/ Европейският съюз провежда \"примитивна\" политика по отношение на Русия, заяви в събота министър-председателят на Унгария Виктор Орбан пред етнически унгарци в румънския град Байле Тушнад, предава ТАСС цитирани от Фокус.\"От моята гледна точка, ЕС провежда, простете за израза, примитивна политика по отношение на Русия, твърдейки, че тя е заплаха. Действително в Евросъюза има държави, които могат да се чувстват застрашени от Русия. Това са балтийските страни и Полша, чиито история и географско положение потвърждават това, но по-голямата част от държавите в ЕС не чувстват такава опасност - нито словаците, нито чехите, нито унгарците имат причина да вярват, че Русия представлява заплаха за тях\", заяви Орбан.\"При тези условия е ясно, че балтийските държави, Полша и други държави биха спечелили от допълнителни гаранции от НАТО и ЕС, за да се чувстват спокойни, но останалите държави биха спечелили от развитието на двустранните отношенията с Русия\", продължи унгарският премиер.\"Така че вместо тази примитивна политика към Русия, ние имаме нужда от много по-диференцирана, много по-специфична политика\", казва той.Според него \"... Русия не се чувства безопасно, ако около нея няма буферни зони\" и затова се интересува от създаването на такива.\"Това се случи с Украйна, но украинците заявиха ясно и твърдо, че не желаят да се превръщат в такава буферна зона, а искат да се приближат към ЕС и НАТО и да построят една модерна Украйна\", обясни още Орбан. ", "date": "2018.07.29", "title": " Виктор Орбан: Политиката на ЕС спрямо Русия е примитивна "}
{"url": "http://www.cross.bg/krasi-stanislava-godini-1580246.html", "text": "/КРОСС/ Много приятна новина споходи актьора Краси Радков. След 16 години брак, съпругата му Станислава Ганчева го дари с момче, което са кръстили Теодор.Щастливата новина съобщи във Фейсбук преподавателят му в НАТФИЗ Любо Гърбев, но по-късно реши да премахне поста.Както е известно, актьорът и половинката му са женени повече от 16 години, в които многократно са правили опити да имат свой наследник. Станислава и Краси са семейство от далечната 2002 г.Бебето е с перфектни мерки - 48 см и тегло 2,900 кг.Щастливите родители благодарят за грижите на докторите Стаменов, Арабаджиева, Генадиева, Давидова и на целия екип на болница \"Надежда\". ", "date": "2018.07.29", "title": "Актьорът Краси Радков стана баща "}
