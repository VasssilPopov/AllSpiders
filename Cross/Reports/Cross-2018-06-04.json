{"url": "http://www.cross.bg/mars-nyama-horata-1576170.html", "text": "/КРОСС/ Всички големи космически агенции, както и SpaceX, имат планове за създаването на колония на Марс. Тази идея е приветствана от много учени, като способ гарантиращ оцеляването на вида ни, защото той вече няма да е концентриран само на 1 планета.Почти сигурно е, че в следващите 30 години човек ще стъпи на Червената планета, а колонизирането макар и с бавни темпове може да започне малко след това. Всъщност учените вече са изчислили колко ще струва създаването на средно голяма и напълно независима от Земята колония на Марс - около 10 трилиона долара. Макар и тази сума да звучи доста, то трябва да отчетем, че това са парите, които САЩ дават за 15 години за своята армия.Излиза, че създаването на колония на Марс е трудно, но постижимо занятие. Но дали наистина то може да спаси човешкия вид?Тук учените дават уклончив отговор. Да, хората родени и живеещи на Марс ще са част от нашата цивилизация, но само след няколко поколения няма да са част от нашия вид.Ниската гравитация - само 1/3 от земната и по-голямото количество радиация от заредените слънчеви частици (макар учените да планират различни защити, включително и и изкуствено електромагнитно поле) ще доведе до мутации.Очаква се хората на Марс да станат по-високи, с различно кръвно налягане и малко по-слаби мускули. В крайна сметка това ще доведе и до по-различно устройство на костите.След дълги години, може да се окаже, че \"марсианците\" не могат да живеят на Земята или в по-добрият случай ще се чувстват крайно некомфортно на нея. Възможните изменения може да доведат и до това, че хората родени на Марс и тези на Земята няма да могат да имат общи деца или пък това ще е крайно опасно - като за родителите, така и за плода.Учените разкриват, че дори и хората, живеещи на Марс да се отделят в различен подвид, то заради сравнително близкото разстояние те ще останат част от нашата цивилизация. Това най-вероятно няма да е така, ако след хилядолетия напуснем пределите на нашата Слънчева система. Дори и да се заселим на други звезди, огромните разстояния няма да позволяват комуникация в реално време и връзката с родната планета най-вероятно ще се загуби в даден момент.", "date": "2018.06.04", "title": "Скоро ще се обособи нов човешки подвиг"}
{"url": "http://www.cross.bg/merkel-makron-suzdavaneto-1576167.html", "text": "/КРОСС/ Германският канцлер Ангела Меркел е предпазлива по отношение на предложенията на френския президент Еманюел Макрон за реформа в Еврозоната, но подкрепя идеята му за създаването на европейски отбранителни сили, отбелязва \"Politico\", цитиран от Агенция \"Фокус\".Меркел подчерта, че инициативата може да бъде отворена за участие на Великобритания след излизането й от структурите на Общността. Макрон настоява за създаването на комбинирана военна сила на ЕС, която да бъде разгръщана при бедствени ситуации, независимо от точката им.Идеята вече не бе приета добре в Берлин – германският министър на отбраната Урсула фон дер Лайен заяви, че тя не е „проект за утрешния ден“. В тази връзка изявлението на Меркел бележи значителна промяна в тона на германците., заяви Меркел в интервю за неделно германско издание.По думите й инициативата „трябва да се впише в структурата на сътрудничеството в областта на отбраната\", която според нея трябва да намали броят на различните оръжейни системи на ЕС от 180 на „около 30\".„С това ние ще задълбочим европейското единство. То трябва да бъде допълнено от съвместно стратегическо действие при [военно] разгръщане\", обясни германският лидер. ", "date": "2018.06.04", "title": "Ангела Меркел подкрепи военния план за ЕС на Еманюел Макрон"}
{"url": "http://www.cross.bg/purvenstvo-svetovnoto-spisuk-1576161.html", "text": "/КРОСС/ Първа лига ще има своите представители на световното първенство по футбол, което започва на 14 юни в Русия. Това са централният защитник на \"Левски\" Холмар Ейолфсон и халфът на шампиона \"Лудогорец\" Яцек Горалски.Горалски се пребори с голямата конкуренция в полския национален отбор и за първи път ще участва на голямо първенство. Полузащитникът има три мача за представителния тим на своята родина, а дебютът му бе при равенството със Словения (1:1) през 2016 г.Полша започва участието си на световното на 19 юни срещу Сенегал. Другите два отбора в групата са Колумбия и Япония.Бранителят на \"Левски\" Холмар Ейолфсон попадна в окончателния списък от 23-ма футболисти на Хеймир Халгримсон. Централният защитник има девет мача и един гол за Исландия. Той бе част от разширения състав на \"викингите\" за европейското първенство във Франция пред две години, но тогава не намери място сред финалните избраници.За Исландия това ще бъде дебют на световно първенство. Малката северна страна е в група с Аржентина, Нигерия и Хърватия. Първият мач на \"викингите\" е срещу Меси и компания на 16 юни.С участие на Мондиала в Русия се размина защитникът на \"Локомотив\" Пловдив Стивън Езе. Той попадна в разширения състава на Нигерия, но не намери място в окончателния списък на селекционера Жерно Рор.", "date": "2018.06.04", "title": "Двама представители на Първа лига отиват на световното"}
{"url": "http://www.cross.bg/puten-vladaya-vuzel-1576166.html", "text": "/КРОСС/ Утре - 5 юни, и на 6 юни (сряда) от 10 ч. до 18 ч. ще се спира движението на леките автомобили по АМ „Люлин“, в участъка от пътен възел „Даскалово“ до пътен възел „Мало Бучино“, за обрушването на скатове при 9-ти км. За пътуващите за София обходният маршрут е по път I-1 през Владая, а в посока Перник е по път I-1 през Владая и път III-1801 през Мало Бучино.Камионите над 12 тона, преминаващи по АМ „Люлин“, ще бъдат спирани на интервали от два часа и ще изчакват на място. Първото спиране е от 10 ч. до 12 ч. Движението на тежкотоварния трафик ще бъде пуснато за един час от 12 ч. до 13 ч. След това преминаването на МПС над 12 т отново ще бъде спряно за два часа. Агенция „Пътна инфраструктура“ благодари на шофьорите за търпението от причинените неудобства, които обаче са наложителни, за да се пътува удобно и безопасно. ", "date": "2018.06.04", "title": "На 5 и 6 юни от 10 ч. до 18 ч. се спира движението на леките автомобили по АМ „Люлин“"}
{"url": "http://www.cross.bg/koryptziyata-durzhavi-predsedatelyat-1576150.html", "text": "/КРОСС/ На , вторник,държавният глава Румен Радев ще открие в зала „Средец“ на столичния София Хотел Балкан международна конференция на тема „Европейски практики и възможности за противодействие на корупцията“.На форума, който се провежда под патронажа на българския държавен глава, ще бъдат представени практиките на различни европейски държави в борбата с корупцията. На конференцията ще бъдат сравнени и  антикорупционните модели в Европа, както и законодателствата, регламентиращи взаимодействието между органите за борба с корупцията и прокуратурата.Участие в събитието ще вземат утвърдени експерти от различни европейски държави, както и представители на български институции, ангажирани в противодействието на корупцията - председателят на Комисията за противодействие на корупцията и за отнемане на незаконно придобитото имущество Пламен Георгиев, председателят на Държавна агенция  „Електронно управление“ Атанас Темелков, доц. Диана Ковачева д-р по международно право и международни отношения.Форумът ще се предава на живо в ефира на БНТ2 от 10.00 до 13.00 часа.", "date": "2018.06.04", "title": "Международна конференция за представянето на опит в борбата с корупцията ще се проведе под патронажа на Румен Радев"}
{"url": "http://www.cross.bg/klintun-patersun-roman-1576158.html", "text": "/КРОСС/ Бившият американски президент (1993 – 2001) Бил Клинтън и авторът на бестселъри Джеймс Патерсън издават тази седмица съвместен роман за президент, който изчезва, докато се опитва да предотврати апокалиптична кибератака, съобщи АП.Макар и трилърът The President Is Missing (Президентът изчезна) да е художествена измислица, и двамата автори се кълнат, че това би могло наистина да се случи.Сътрудничеството между президента и писателя е по идея на вашингтонския адвокат Робърт Барнет, който се грижи за авторските сделки и на двамата.Клинтън и Патерсън залагат на специфичния си опит, за да напишат романа от 500 страници, който  още преди да е излязъл в продажба.Това е , макар и вече да е издал биографията си „Моят живот“. Той не е трябвало да прави проучвания, за да разкаже на читателите какво е човек да седи в кризисната зала в Белия дом или да те информират за възможна терористична атака, или пък направо да изчезнеш.„Джим искаше да е автентично – каза Бил Клинтън по време на интервю в х-л „Риц-Карлтън“. – Това означава: А) физическата обстановка трябва да е автентична; Б) процедурите трябва да са автентични и взаимоотношенията между президента и сътрудниците му, и всички световни лидери, и всичко трябва да създава усещане за реалност, дори как работят тайните служби“.Анотации за романа написаха Мери Хигинс Кларк, Уолтър Мозли и дори авторът на „Хамилтън“ Рон Черноу. Историкът каза, че първоначално изпитвал съмнения за проекта, но е .„Предполагам, че живият ритъм идва от Патерсън, но няма съмнение, че автентичността на подробностите се дължи на годините, прекарани от Клинтън в Белия дом – написа Черноу. – Усещането от книгата е, като да е написана от вътрешен човек“.Сътрудничеството с президента Клинтън е , сподели Патерсън, който има зад гърба си над 100 творби, преобладаващо трилъри.Клинтън пък призна, че да работи с Патерсън е било страхотно, и че .Бил Клинтън е сред малкото президенти, захванали се да пишат роман – по идея на Франклин Рузвелт няколко автори пишат романа „Загадъчният сюжет на президента“, а роман публикува и Джими Картър.", "date": "2018.06.04", "title": "Бил Клинтън издава роман за... президент, който изчезва"}
{"url": "http://www.cross.bg/sotzialnata-mrezha-danni-1576163.html", "text": "/КРОСС/ За последните 10 години американската компания Facebook е сключила договори с минимум 60 големи производители на телефони, смартфони и други електронни устройства, които им отварят достъп до личните данни в социалната мрежа. Повечето от тези договори продължават да са в сила, съобщава вестник \"Ню Йорк таймс\", цитиран от БГНЕС. Според информацията процесът е започнал, когато Facebook се опитва да заеме доминиращо място сред социалните мрежи и засяга такива компании като Apple, Microsoft, Amazon и Samsung. Както отбелязва изданието сключените договори поставят под съмнение спазването на собствените правила на компанията на Марк Зукърбърг и на изискванията на Федералната комисия по търговия на САЩ. Производителите на смартфони са получили достъп до данните не само на използващите социалната, но и до данните на техните приятели, при това без тяхното съгласие. Блокирането на функцията \"сподели\" не винаги помага, разкрива \"Ню Йорк таймс\". Facebook ще продължи да събира информация не само от потребителите си, но и от лица, които не са част от социалната мрежа, но поне веднъж са ползвали услугите и приложенията на Facebook, включително и whatsapp, съобщи през май пресслужбата на Европейския парламент, след като ръководителите на Facebook отговориха на 18 въпроса на евродепутатите. Създателят на социалната мрежа Марк Зукърбърг се яви пред Европейския парламент, за да бъде разпитан по въпроси, свързани с фалшивите новини, сигурността на потребителските лични данни в социалната мрежа и злоупотребите на \"Кеймбридж Аналитика\". Изслушването беше по повод скандала с \"Кеймбридж Аналитика\" – компания, работила по предизборната кампания на американския президент Доналд Тръмп – за нелегалното източване на данните на над 87 млн. Фейсбук потребители. Според данни на Европейския парламент, почти 3 млн. от засегнатите са европейски граждани. Зукърбърг обаче потвърди, че Facebook ще се съобразява напълно с новия регламент за защита на личните данни в Европа (GDPR), които влязоха в сила на 25 май.  ", "date": "2018.06.04", "title": "Facebook продава данните ни на 60 големи производители на електронни устройства"}
{"url": "http://www.cross.bg/otnosno-predsedatelstvo-otnoshenie-1576180.html", "text": "/КРОСС/ Под председателството на министъра на правосъдието на България г-жа Цецка Цачева министрите на правосъдието на ЕС постигнаха в понеделник споразумение за някои от правилата, които ще улеснят предприемачите да започнат отново работа, след като вече са изпаднали в несъстоятелност.Заедно с колегите си министри, отговарящи за вътрешните работи, те обсъдиха правилата на ЕС относно електронните доказателства и постигнаха съгласие относно подхода на ЕС към последните международни събития в областта, като по този начин изпратиха силен сигнал за единство на равнище ЕС.Българското председателство постигна частичен общ подход по Директивата относно неплатежоспособността, преструктурирането и втори шанс в съответствие с първоначалния си ангажимент да се придвижат напред преговорите по този правен акт. Днешното споразумение обхваща аспекти, свързани с освобождаването от отговорност, мерки за повишаване на ефективността на процедурите и събиране на данни за тези процедури. Българското председателство ще продължи да работи до края на юни по останалите открити въпроси и ще предаде досието на своя наследник, за да финализира позицията на Съвета и да проведе преговори с Европейския парламент.\"Няма да ви изненада, ако споделя, че добре функциониращите системи за несъстоятелност и преструктуриране са от ключово значение за подпомагане на икономическия растеж и създаването на работни места. Този правен акт, по който днес постигнахме частичен общ подход, като по този начин улесняваме встъпващото австрийско председателство да го завърши скоро, ще увеличи възможностите за предприятия, които са във финансово затруднение, да се преструктурират рано, за да се предотврати банкрут и да се избегне съкращаването на персонала. Това ще гарантира, че предприемачите ще получат втори шанс за бизнес след фалит. Същевременно това ще доведе и до по-ефективни производства по несъстоятелност в целия ЕС.\"Съветът проведе два политически дебата.По отношение на преработването на Регламента \"Брюксел ІІа\" министрите изразиха своята благодарност за огромната работа, извършена по време на българското председателство, при разработването на текста на всички глави от Регламента.„Решихме да поставим най-добрия интерес на децата при упражняване на родителски права в трансгранични случаи и в случаи на международно отвличане на деца начело на дневния ред на ЕС по време на нашето председателство. Работихме неуморно с държавите-членки и Комисията и успяхме да постигнем очевиден напредък в преговорите по Регламента Брюксел ІІа, като по този начин правим възможно приемането му до края на тази година, което би било огромен успех за нашето трио председателства в полза на всички наши граждани,\"подчерта министър Цачева.Напредъкът, постигнат по време на българското председателство, позволи на министрите да се ангажират да финализират този сложен инструмент до края на 2018 г. Министрите също дадоха насоки за бъдещата работа по три изключително важни теми - прилагането на временни, включително и защитни мерки; настаняването на дете в друга държава-членка и премахването на екзекватурата.Беше постигнато споразумение относно целта за предоставяне на повече правна сигурност и опростени правила за засегнатите страни и компетентните органи. Министрите постигнаха съгласие за по-нататъшното укрепване на правилата за: гарантиране на най-добрия интерес на детето чрез осигуряване на прилагането на защитни мерки не само от съда, постановил решение относно упражняването на родителските права, както и за вземането на координирани решения между държавите-членки в случаите на настаняване на детето в друга държава-членка, различно от обичайното местопребиваване.По отношение на премахване на  екзекватурата, имаше достатъчно подкрепа за продължаване на работата на техническо равнище, за да се постигне компромис, основаващ се на комбинацията от изпълняемост на основните и привилегированите решения.Вторият политически дебат се проведе по измененото предложение за Директива относно продажбата на стоки в рамките на стратегията за цифровия единен пазар. Бяха осигурени необходимите политически насоки, за да се проправи пътят за по-нататъшен напредък в преговорите. Министрите се съгласиха, че трябва да се търси съгласуваност на правилата, регулиращи правата на потребителите по отношение на вграденото съдържание в случаите на онлайн и офлайн продажби на стоки.На съвместната сесия министрите на правосъдието и на вътрешните работи на ЕС обсъдиха предложението за Регламент относно електронните доказателства и потвърдиха важността да се осигурят ефективни и бързи механизми за събиране и използване на електронни доказателства. Те постигнаха съгласие относно необходимостта от по-нататъшно проучване на възможностите за разширяване на обхвата на инструмента с пряк достъп до съхранявания в електронната система доказателствен материал и за прихващане на електронни съобщения в реално време. По отношение на неотдавнашните международни събития, и по-специално приемането на американския закон CLOUD, Съветът продължи подкрепата си за общ подход на равнище ЕС по отношение сключването на споразумения с американската страна. Това беше силно послание за единство. Сега се очаква Комисията да предприеме по-нататъшни стъпки за защита на интереса на ЕС в тази област по най-добрия възможен начин.„Много е важно да имаме единна европейска позиция и днес отново потвърдихме становището, че Европейският съюз се нуждае от общо споразумение със САЩ за прилагането на американския Закон CLOUD. Възложихме на Комисията да подготви възможно най-скоро проекта на мандат за преговори. Събитията се развиват бързо и трябва да сме готови да реагираме бързо и адекватно, като защитаваме нашето единство.\"Министрите бяха информирани за напредъка по новата Стратегия и план за действие за електронното правосъдие от 2019-2023 г.„Основните елементи на проекта на стратегия вече са оформени, което ще допринесе за развитието на модернизацията на правосъдието на национално и европейско ниво\",каза министър Цачева.\"Тази тема е приоритет за триото председателства - Естония, България и Австрия. Българското председателство работи интензивно и разшири рамката и принципите на проекта на стратегия и план за действие, които ще включват: осигуряване на устойчивост на проектите в областта на електронното правосъдие, разработване на принципа на оперативна съвместимост между националните електронни системи на държавите-членки и запазване на принципа на доброволно участие в проекти.\"Отчетен бе и напредъкът по създаването на Европейската прокуратура (ЕРРО) и присъединяването на две нови държави-членки към EPPO благодарение на активната политика на българското председателство и на Европейската комисия за привличане на нови държави-членки към засиленото сътрудничество при подготовката на EPPO да започне да функционира до 2020 г.", "date": "2018.06.04", "title": "Министрите на правосъдието на ЕС изпращат сигнал за единство на Съвет Правосъдие и вътрешни работи в понеделник"}
{"url": "http://www.cross.bg/grad-suobshtava-magistrala-1576168.html", "text": "/КРОСС/ 17-годишен пилот успял да приземи неизправния си самолет на магистрала, съобщава Global News. Инцидентът станал в събота вечерта, на 2 юни близо до Торонто.Самолетът излетял от летището в Ошава, промишлен град на брега на езерото Онтарио и малко след това пилотът съобщил за проблеми с двигателя. Аварийното кацане е било на оживено трасе недалеч от град Съндърланд.Никой не е пострадал при кацането, самолетът също е бил в добро състояние. Не се съобщава колко души е имало на борда.", "date": "2018.06.04", "title": "17-годишен пилот приземи самолет на магистрала в Канада"}
{"url": "http://www.cross.bg/iiotova-evropa-iliyana-1576165.html", "text": "/КРОСС/ „Бюрокрацията и финансите погребаха ценностите и човешките права. Най-голямата опасност пред Европа днес е отказът от защита на човешки права. До това доведоха многото кризи, които връхлетяха ЕС, и неспособността му да се справи с тях. Съществува реален риск да превърнем Стария континент в място на национализъм, шовинизъм, ксенофобия и популизъм.“ Това заяви вицепрезидентът Илияна Йотова на среща на „Дондуков“ 2 с делегация от бивши евродепутати от различни държави членки. Асоциацията на бившите членове на Европейския парламент е създадена през 2001 г. и има 630 членове, чиято основна цел е стабилизирането на парламентарната демокрация в името на европейското единство.Вицепрезидентът представи основните си дейности в качеството си на евродепутат в продължение на 10 години. Като зам.-председател на Комисията по граждански свободи, правосъдие и вътрешни работи Илияна Йотова активно работи по мигрантската тема. „Много се надявах, че ревизията на Дъблинския регламент ще бъде завършена по време на Българското председателство на Съвета на ЕС“, отбеляза вицепрезидентът.Гостите проявиха интерес към позициите на българския вицепрезидент по широк диапазон от теми – от мястото на Европа на глобалната сцена, през икономическите и финансови предизвикателства и следващата Многогодишна финансова рамка, до спешната необходимост от реформи в начина, по който функционират европейските институции. Акцент в разговорите бе и проведената в София среща на върха ЕС-Западни Балкани. Илияна Йотова сподели, че е очаквала по-амбициозна заключителна декларация.Участниците в срещата бяха единодушни, че основният въпрос, на който трябва да се намери отговор, е как си представяме развитието на европейския проект. „Темата за реформите в Европа застина“, изтъкна Илияна Йотова и посочи като неотложна необходимост промените в европейското законодателство. „Загубили сме представа какво законодателство отговаря на реалните нужди на нашите граждани“, отбеляза вицепрезидентът.Илияна Йотова представи пред присъстващите инициативата, която подема със студенти в български университети в навечерието на европейските избори догодина. Тя ще включва дискусии за това каква Европа искат младите.", "date": "2018.06.04", "title": "Вицепрезидентът: Най-голямата опасност пред Европа е отказът от защита на човешки права   "}
{"url": "http://www.cross.bg/prevozvachi-referendym-kamioni-1576164.html", "text": "/КРОСС/ Напрежението между европейските власти и българските превозвачи нараства. От бранша обявиха, че ще инициират референдум за излизане от Европейския съюз, ако \"планът Макрон\" бъде приет в първоначалния му вид.Сред редиците с камиони превозвачите размахаха в своя защита бюлетината - да останем или да напуснем Евросъюза., заяви Йордан Арабаджиев, изпълнителен директор на Съюза на международните превозвачи.От бранша отново призоваха Европа за компромис. У нас по закон, за да се свика референдум, е необходимо да бъдат събрани над половин милион подписа.  В събирането на подписи очакванията са да се включат и от другите браншове, които ще бъдат засегнати от новите правила. На помощ разчитат и от страна на държавата. Обещание за подкрепа получиха на среща с транспортния министър. Не стана ясно обаче как Ивайло Московски приема идеята за референдум. За втвърдяване на тона по-рано днес призова и Красимир Каракачанов. заяви Каракачанов.Всъщност става въпрос за редица ограничения за тежкотоварните камиони, засягащи както българските превозвачи, така и тези от други държави от Централна и Източна Европа, свързани с Мобилен пакет 1 или т.нар \"закон Макрон\".- Задължително връщане за почивка на шофьорите до дома им на всеки три седмици.- Да нощуват в места за настаняване, а не в кабините на камионите, без да е предвидена охрана за паркираните камиони.- След третия ден в страна от ЕС да получават колкото са ставките в съответната държава.", "date": "2018.06.04", "title": "Превозвачите заплашват да инициират референдум за излизане от ЕС"}
{"url": "http://www.cross.bg/zadurzhani-poboya-nedelya-1576156.html", "text": "/КРОСС/ Дядо, чичо и внуче са задържани за побоя над шофьор след  в неделя, съобщи шефът на 5-то РУВ предаването „Тази сутрин” потърпевшият Цветан Петров разказа, че в неделя по обяд на бул. „Владимир Вазов”, докато чакал на светофара, към колата му се спуснал обезумял кон, носещ със себе си част от каруцата, от която се е отскубнал. Той излязъл, за  да види кой е собственикът на коня и тогава бил нападнат и бит от няколко души.Първо бил нападнат от 17-годишно момче. На помощ се притекъл и дядо му, а минавайки оттам с такси, случката видял и чичото на детето, който също се включил в масовия бой. Тримата са задържани за 72 часа и обвинени за нанасяне на лека телесна повреда. Един от тях е криминално проявен. Задържаните твърдят, че са били нападнати.Комисар Василев уточни, че днес ще бъдат прегледани записи от камерите на Столична община и ако на тях се вижда, че и други участват в побоя, те също ще бъдат задържани. ", "date": "2018.06.04", "title": "Дядо, чичо и внуче са задържани за побоя над шофьор в София"}
{"url": "http://www.cross.bg/drygi-merki-redaktziya-1576169.html", "text": "/КРОСС/ Президентът на Русия подписа Закона „За мерките на въздействие на недружествените действия на САЩ и други държави“. Съответстващият документ е публикуван на руския официален портал за юридическа информация, предава РИА Новости, цитирана от Фокус.Законът влиза в сила от деня на официалното му публикуване.Документът позволява въвеждане на контрасанкции в отговор на недружествени действия на САЩ и други страни. Мерките могат да се използват по отношение на държави, организации намиращи се под тяхна юрисдикция, както и длъжностни лица.Автори на законопроекта са председателят на Държавната дума Вячеслав Володин и председателите на партиите в народното събрание. В хода на обсъждането на закона в долната палата на парламента съдържанието му е било променено значително, уточнява РИА.В първоначалната му редакция на правителството се предоставяше право на 16 ответни мерки. На второ четене останаха само шест.Законопроектът разрешава да се въвеждат и други ограничения – „в съответствие с решението на президента, за да има възможност да се реагира оперативно на променящата се обстановка“.Във втората редакция от документа са изключени споменаванията на конкретни отрасли, стоки и услуги. Контрасанкциите няма да се разпространяват над жизнено необходимите стоки, включително лекарствата.Също така от проекта отпадна нормата, заради която под ограничителните мерки можеха да попаднат практически всички руски компании и банки с чуждестранно участие.", "date": "2018.06.04", "title": "Владимир Путин подписа закон за контрасанкции"}
{"url": "http://www.cross.bg/zakrila-deteto-detza-1576157.html", "text": "/КРОСС/ Председателят на Държавната агенция за закрила на детето (ДАЗД) д-р Елеонора Лилова бе домакин на координационна среща по зачестили случаи на български граждани, декларирали проблеми със социалните служби в Норвегия и други страни. Повод на събирането бе жалбата от г-жа Цветелина Уланд, която потърси съдействие от българските институции за защита правата на двете й деца, които имат двойно гражданство. На 25.04.2018 г. децата й са били изведени от семейството от органите за закрила на детето в Кралство Норвегия и са настанени в различни приемни семейства.На срещата се обсъдиха механизми за синхронизирани действия на институциите по тези случаи, както и превантивните мерки, които следва да се предприемат за информирането на българските граждани, отглеждащи децата си в чужбина. Г-жа Уланд присъства на срещата и пое ангажимент да предостави всички документи, свързани със съдебните дела, които води в Норвегия. Органите по закрила на детето ще използват всички правни и дипломатически механизми за защита правата на двете деца.Участие в работната среща взеха заместник-омбудсманът доц. д-р Диана Ковачева, заместник-министърът на външните работи г-н Георг Георгиев, г-н Димитър Арнаудов, директор на Дирекция „Консулски отношения“, г-жа Мария Спасова, директор на Дирекция „Права на човека“ в Министерството на външните работи,г-жа Милена Първанова, директор на Дирекция “Международна правна закрила на детето и международни осиновявания”, Министерство на правосъдието, експерти от ДАЗД и от трите ведомства.", "date": "2018.06.04", "title": "ДАЗД бе домакин на междуинституционална среща по норвежкия и други случаи, свързани с български деца в чужбина"}
{"url": "http://www.cross.bg/tema-forym-krymova-1576174.html", "text": "/КРОСС/ Утре, 5 юни, заместник-министърът на регионалното развитие и благоустройството Малина Крумова ще участва в дискусионен форум на тема „Кръговата икономика: От голямата мечта - към практически решения\".Събитието се организира от „Софийска вода\" АД по случай Световния ден на околната среда и ще се проведе от 9:00 ч. в Аулата на Софийски университет „Св. Климент Охридски\". ", "date": "2018.06.04", "title": "Заместник-министър Крумова ще участва в дискусионен форум на тема „Кръговата икономика''"}
{"url": "http://www.cross.bg/erdogan-kyurdite-durzhava-1576162.html", "text": "/КРОСС/ Турската държава принадлежи също и на кюрдите в страната, каза президентът Реджеп Тайип Ердоган на изборен митинг в югоизточната провинция Диарбекир, информира БГНЕС.Той твърди, че управляващата Партия на справедливостта и развитието (ПСР) е спасила \"кюрдския народ от потисничеството на деспотичния стар режим\", казвайки, че \"ние гарантираме вашите свободи\"., каза Ердоган.Турският президент също така критикува призивите за освобождаване на кандидата за президентския пост Селахаттин Д3емирташ от Народната демократична партия, който е в затвора. Призивът беше отправен от кандидата в надпреварата за висшия държавен пост Мухарем Индже от най-голямата опозиционна сила Републиканската народна партия.. Индже посети Демирташ в затвора в началото на предизборната кампания. ", "date": "2018.06.04", "title": "Ердоган: Никой не трябва да търси държава за кюрдите"}
{"url": "http://www.cross.bg/nankov-oblast-shymen-1576175.html", "text": "/КРОСС/ Отборът на Област Шумен спечели първия полуфинал на образователно-патриотичната кампания на МРРБ „Моят град е моята крепост“, която стартира днес в областния град. Над 400 ученици от Североизточна България – областитеВарна, Добрич, Силистра, Шумен, Търговище, Разград и Русе, препълниха залата на Младежкия дом, в която протече надпреварата по знания, с водещи актьорите Димитър Рачков и Васил Василев – Зуека. Те „изпитваха“ участниците в три кръга игри с въпроси, свързани с българската история, география, фолклор, както и обновяването на регионите с проекти на Министерството на регионалното развитие и благоустройството. На сцената бе и познатата от телевизионния екран Евелина Павлова, която помагаше на отборите. Официални гости и жури на конкурса бяха министърът на регионалното развитие и благоустройството Николай Нанков, заместник-министър Деница Николова, заместник-министърът на образованието и науката Таня Михайлова, областният управител на Шумен проф. Стефан Желев и кметът на Община Шумен Любомир Христов. Домакините събраха максимален брой точки, с което предизвикаха бурни емоции и радост на своите съграждани. На второ място застанаха представителите на Област Добрич, трети се класира отборът на Област Силистра, четвърто място зае отборът на Област Русе, пети се класираха отборите на областите Разград и Търговище, а участниците от Област Варна останаха седми. Съгласно регламента отборът победител ще представи Североизточния район за планиране на големия финал, който ще се състои през есента в София. Изненадата за участниците и гостите бе появата на известния изпълнител Веселин Маринов, който поздрави всички с изпълнението на песента „За теб, България“, с което нахъса допълнително всички състезатели в патриотичното състезание. „Развълнувам съм от старта на кампанията, която не случайно тръгва от Шумен и района – люлка на българската държавност. За нас политиците е важно да виждаме толкова будни и умни деца, защото всичкото което правим е заВас - нашето бъдеще, заяви министър Николай Нанков, който бе и председател на журито.Като регионално министерство искаме да създадем усещането у нашите деца, за бъдещите поколения, че в родните им места се случват и то положителни неща, а и във всеки български град, всяка община, областен център има перспектива за развитие. Хората трябва да остават по родните си места, трябва да познават историята и настоящето, коментира министър Нанков. Освен популяризиране на нашата оперативна програма, чрез която финансираме кампанията „Моят град е моята крепост“, патриотичният дух и ценностите, които възпитаваме чрез нея у нашите деца, са наша основна цел, заяви регионалният министър. Получи се уникално мероприятие. Мисля че атмосферата, зарядът, емоцията сред децата бяха невероятни. Те се представиха прекрасно, заяви Николай Нанков след края на състезанието и изказа благодарности към всички присъстващи деца, към местната власт за любезното домакинство и към водещите.Утре - 5 юни, в Кюстендил сили ще премерят ученици от области София-град, София-област, Перник, Пазарджик, Благоевград и Кюстендил. Децата ще премерят знания в три състезателни кръга. В първия всеки отбор ще отговаря на два въпроса от родния му край, като ще трябва да познае обектите от снимката (културна и туристическа инфраструктура, финансирана от ОПРР). Във втори кръг участниците ще трябва да познаят изпълнителя и името на песента, от която ще чуят откъс. Последният кръг ще е колело на късмета с имената на всичките 28 области - всеки отбор отговаря на въпроси за района, който му се е паднал след завъртане на колелото. Петчленно жури ще оценява представянето на учениците. Негов председател е министър Нанков. Децата ще бъдат оценявани още от зам.-регионалния министър Деница Николова, зам.-министъра на образованието и науката Таня Михайлова, както и от кмета и областния управител от града-домакин. Всяко събитие ще бъде съпътствано от атрактивна програма, игра с публиката със забавни въпроси, скечове и музикални изпълнения. За всички участници ще има награди.Ученическите състезания са част от мащабната кампания на МРРБ „Моят град е моята крепост“. Тя ще се разгърне в множество състезания с награди и през лятната ваканция.Инициативата се финансира със средстваот Оперативна програма „Региони в растеж“ 2014-2020 г.", "date": "2018.06.04", "title": "Министър Нанков: Целта на \"Моят град е моята крепост\" е да възпитава патриотичния дух и ценностите у нашите деца"}
{"url": "http://www.cross.bg/byri-valezhi-shteti-1576160.html", "text": "/КРОСС/ Гръмотевични бури и обилни валежи причиниха щети и наводнения в Централна Европа. Наводнени пътища, разрушени мостове, свлачища и унищожена реколта – това са част от пораженията, причинени от пролетните бури в Полша.Опасно време и във Франция – оранжев код е обявен в 16 департамента.Сред най-пострадалите населени места е градчето Морле, където обилните дъждове и бури наводниха улици и нанесоха много материални щети. ", "date": "2018.06.04", "title": "Обилни валежи причиниха наводнения в Централна Европа"}
{"url": "http://www.cross.bg/godina-shymen-nankov-1576149.html", "text": "/КРОСС/ До 15 юни ще завърши ремонтът на 22-километровия участък от магистрала „Тракия\" между Пловдив и Стара Загора. Това съобщи при посещението си в Шумен днес министърът на регионалното развитие и благоустройството Николай Нанков. В отговор на въпрос на представители на медиите той информира, че в същия срок ще приключи и изпълнението на проекта за разширяване на пътя Бургас - Слънчев бряг в участъка Поморие - Ахелой и обходния път на Ахелой.                      До 21-22 юни ще завърши ремонтът на 10 км от АМ „Хемус\" в района на с. Невша, за да се осигури нормалното преминаване през най-активния туристически сезон. Дейностите там ще продължат през есента. По магистралата се ремонтират три тежки съоръжения, като работата по мостовете „Ечемишка\" и „Витиня\" е по основите им. През тази година ще бъдат ремонтирани и още няколко пътни трасета в Област Шумен - около 30 км по преминаващи през Никола Козлево участъци и 12 км между Нови пазар и разклона за с. Енево, който е алтернативен на магистралата, информира регионалният министър.До края на месец юли може да стартира частично строителството на участъка между пътните възли „Буховци\" и „Белокопитово\" на АМ „Хемус\". По цялата дължина на трасето работа ще започне най-късно през месец септември. До тогава ще се провеждат процедурите по отчуждаване на засегнатите от строителството имоти, каза министърът и допълни, че до година и шест - седем месеца изграждането на тези 16,3 км ще бъде завършено.                      Николай Нанков напомни, че чрез проведените до момента процедури срокът за завършване на цялата магистрала е съкратен до началото на 2024 г. В момента се строят 9,3 км от Ябланица към п.в. „Боаза\", които ще са готови до година и 4 месеца. Почти готов е проектът за 52-та км до разклона Ловеч-Плевен, където с преработката му на бюджета ще бъдат спестени около 200-300 млн. лв.Тръжните процедури ще стартират през есента на тази година. Така от 2019-та нови 52 км от „Хемус\" могат да бъдат в строеж, като срокът за завършване ще бъде отново около 1 година и 7-8 месеца. Не по-късно от август тази година ще стартира  и тръжна процедура за инженеринг за 85 км в участъка между разклона Ловеч-Плевен и второкласния път Русе-Бяла, който ще бъде разделен на три подучастъка.Тръжните процедури за участъка от там до п.в. „Буховци\" се предвижда да стартират през следващата година, каза още министърът и допълни, че за финансиране на най-важния за Северна България проект се разчита на приходите от тол системата. Той подчерта, че въвеждането на този по-справедлив модел няма да доведе до повишаване на цените на винетките, а с по-високи такси ще бъдат натоварени тежкотоварните автомобили, които рушат повече инфраструктурата. Освен това по-големият ресурс ще позволи извършването на повече пътни ремонти.До 15 юли ще бъде обявена обществената поръчка за строителство на пречиствателната станция за питейни води на Шумен. Надявам се до септември - октомври да има избран изпълнител. Срокът, който залагаме за изпълнение е 18 месеца и ако няма обжалвания на процедурата е обозримо тя да бъде завършена за две години, като няма да доведе до оскъпяване на водата, коментира министър Нанков. За съоръжението са осигурени 23 млн. лв. от Оперативна програма „Околна среда 2014-2020 г.\", а проектът за него е финансиран от бюджета на Министерството на регионалното развитие и благоустройството.Малко над 50 млн. лв. ще бъдат вложени и в реконструкцията на довеждащия водопровод от яз. „Тича\". Министърът коментира, че очаква до края на тази година да влязат в сила промените в Закона за устройство на територията за заварени обекти, какъвто е водопроводът, което ще позволи използване на старите сервитути.С промените отчуждителните процедури ще се облекчат като скорост и процедура без  да се нарушава частната собственост на хората, но ще позволят бързата и качествена реконструкция на съоръжението. Николай Нанков подчерта, че учредяването на нова санитарно-охранителна зона на яз. „Тича\" заради промяна в нормативната уредба няма да се отрази на изграждането на пречиствателната станция за питейни води.Над 110 млн. лв. са средствата от оперативната програма за всички ВиК мерки за областта, информира министърът. Той уточни, че освен пречиствателната станция за питейни води и довеждащия водопровод, в Шумен ще бъде надградена пречиствателната станция за отпадъчни води чрез нова инсталация за оползотворяване на утайките.Ще бъде подменена и вътрешната водопроводна мрежа. Така проблемът с питейното водоснабдяване ще бъде решен в рамките на година и половина до две години, посочи той. Николай Нанков съобщи още, че се обмисля възлагането на алтернативен водоизточник за Шумен на същите проектанти, които са готвили идейните разработки за добиващи кладенци през 90-те години, като това ще даде нова перспектива пред цялата водоснабдителна система за града и региона и проблемът с водата там ще бъде решен за десетилетия напред.В Шумен министър Нанков отчете, че предстои довършването на още няколко сгради по Националната програма за енергийна ефективност, като ресурс за такива дейности има и по Оперативна програма „Региони в растеж\". Той посочи, че предстои на обществено обсъждане да бъде подложен проектът на нова жилищна стратегия, в която са предложени различни механизми и предстои да се вземе решение какви ще бъдат дейностите, които ще се изпълняват в бъдеще.                       По време на посещението на министъра в града  стана ясно, че ще бъде направен ремонт и ще се ушири пътният надлез над ж.п. линията София - Варна, който не е ремонтиран от близо 35 години. Със съдействието на регионалния министър вече са осигурени мантинели за подмяна на ограничителните системи по ключов булевард в града, а до 10-12 дни се очаква строителите да приключат довършителните дейности по новата спортна зала и да внесат документи за приемателна комисия.   ", "date": "2018.06.04", "title": "До 15 юни ще завърши ремонтът на 22 км от магистрала „Тракия“ и разширението на пътя Бургас – Слънчев бряг"}
{"url": "http://www.cross.bg/atentat-stolitza-talibanite-1576147.html", "text": "/КРОСС/ Най-малко 8 души бяха убити, след като терорист самоубиец с мотор се взриви близо до събрание на мюсюлмански духовници в афганистанската столица Кабул, предаде „Ройтерс”.Целта на събитието с над 20000 участници е била отправянето на фетва именно срещу този тип атентати.Бомбата се е взривила на входа на голяма шатра след напускането на повечето от духовниците, посочват очевидци.Никой не е поел отговорност за атаката, а талибаните директно отрекоха да имат общо.Това е поредният атентат в афганистанската столица през последните месеци. Голяма част от атаките са дело на „Ислямска държава”, но има и такива, зад които стоят талибаните.", "date": "2018.06.04", "title": "Самоубийствен атентат срещу духовници в Кабул, най-малко 8 жертви"}
{"url": "http://www.cross.bg/tzentura-prodazhba-sofiya-1576148.html", "text": "/КРОСС/Сагата с държавните железници продължава. Сградата на БДЖ в центъра на София е обявена за продажба от частен съдебен изпълнител.В момента там се помещава администрацията на дружеството. Тя обаче е паметник на културата и се намира на изключително атрактивно място в центъра на града.Обявена е за продажба като офис с над 1800 кв. м площ. Исканата цена е повече от 7 млн. лева.Срокът за подаване на оферти е до 2 юли.  ", "date": "2018.06.04", "title": "ЧСИ обяви за продан сградата на БДЖ в центъра на София"}
{"url": "http://www.cross.bg/purvenstvo-evrofytbol-specheli-1576145.html", "text": "/КРОСС/Спортният талант на „Еврофутбол“ Диана Петкова извоюва 4 златни и един сребърен медал на турнира по плуване „ІV Делфин Куп 2018“ в Скопие – Македония, който се проведе на 2 и 3 юни 2018 г. Тя спечели и наградата за най-добра състезателка в надпреварата. Първите места на Диана са на 50 м кроул с 27.26 сек., 100 м кроул - 59.82 сек., 50 м бруст - 34.74 сек. и 50 гръб - 31.50 сек. На 100 гръб тя завърши втора с 1:06.76 мин. 16-годишната Мария Делчева спечели бронзов медал на сингъл жени на международния турнир по бадминтон в Йелгава - Латвия. Тя постигна пет поредни победи, преди да загуби на полуфиналите от Алеся Зайцева от Беларус. Мария е №1 в европейската ранглиста по бадминтон при девойките и №12 в световната ранглиста за същата възрастова група.                          Тенисистката Гергана Топалова започна с летящ старт представянето си в основната схема на турнира „Ролан Гарос“ при девойките, като отстрани американката Наташа Събаш с 6:4, 6:0. Топалова ще участва и на двойки. Миналата седмица талантът на „Еврофутбол“ спечели лятното държавно първенство на България по тенис за девойки до 18 години.Състезателката по таекуондо Александра Георгиева стана трета в категорията до 41 кг при кадетите на I-то мултиевропейско първенство, проведено в Пловдив. В първата си среща тя победи представителката на Гърция, след това преодоля туркиня, а на полуфинала загуби от състезателка на Русия с 5:6. Александра официално печели квота за Европейското първенство, което ще се проведе през октомври.Лекоатлетът Антонио Иванов завърши 4-ти на 100 метра на международния турнир „Самарско знаме” в Стара Загора с време от 10.66, което е на 11 стотни от норматива за световното първенство във Финландия.", "date": "2018.06.04", "title": "Талантът на „ЕВРОФУТБОЛ“ Диана Петкова с 4 златни медала по плуване в Скопие"}
{"url": "http://www.cross.bg/kosovo-kosovskite-vychich-1576151.html", "text": "/КРОСС/  Сърбия е изпратила военни части и жандармерия на границата с Косово - тази информация в косовските медии предизвика опасения от ескалация на напрежението в региона. В крайна сметка обаче се оказа, че тя не отговаря на истината.Според Kosovapress сръбската армия и жандармерия контролират всички, които влизат или напускат Косово. Информацията беше цитирана и от белградското радио Б92 и в.\"Блиц\". Сърбия така и не опроверга официално информациите за изпратени военни.Това щеше да е първият такъв случай, откакто Косово обяви независимостта си през 2008 г.Държавната сръбска телевизия RTS съобщи днес, че президентът Александър Вучич е отхвърлил т.нар „американски пакет” за разрешаването на кризата между Косово и Сърбия. Той предвиждаше повече права и административна самостоятелност за сръбските общини в младата република и техен собствен вицепрезидент срещу приемане на Прищина в международните организации като ООН и, в перспектива – ЕС.Според Вучич обаче косовските власти години наред пречат на сръбското самоуправление и така предложеният вариант става напълно несъстоятелен.", "date": "2018.06.04", "title": "Косовски медии \"пратиха\" сръбски войски на границата си"}
{"url": "http://www.cross.bg/pesni-aleksandrov-bulgariya-1576146.html", "text": "/КРОСС/Четири български града ще посрещат обновения състав на Ансамбъла за песни и танци на Руската армия \"Александров\" - Варна - 26 юни, Бургас - 27 юни, Пловдив - 28 юни, София - 29 юни, съобщиха от ансамбъла.\"Работим усилено, за да остане зрителят доволен. Многократно съм пял пред българската публика, много пъти съм бил в България. Ние сме славяни и прекрасно се разбираме\", заяви в интервю за БТА солистът на състава Вадим Ананиев, известен в цял свят като \"Мистър Калинка\".\"Ще се радваме да се докоснем отново до слънчевите лъчи на България и да изпълним любимите на редица поколения песни за нашите български почитатели. Основният ни, т.нар. златен, репертоар ще си остане. Допълнително ще изненадаме публиката с изпълнение на български песни. Имаме нови танци в репертоара. Ще покажем много интересни неща на българския зрител, но нека това да е нашата изненада. Наблюдавал съм публиката у вас, която заедно с нас е пяла нашите песни, не само българските. Убеден съм, че ще намерим общ език. Сигурен съм, че хората, които ще дойдат на концерта ни, ще бъдат заредени с онова, което са искали да чуят и да видят. Благодаря Ви за възможността да поканя всички на нашите концерти в България\", каза още Вадим Ананиев. По семейни причини той не се качи в самолета, който се разби край Сочи в края на 2016 г.Тогава руски военен Ту-154 с 91 души на борда, сред които и голяма част от артистите на хора, се разби край Сочи и падна в Черно море.Така цветът на ансамбъла - 64 души от неговия състав, загина на път за авиобазата Хмеймим в Сирия, където трябваше да поздрави с настъпването на Новата година авиогрупата на руските военно-космически сили. Сред загиналите са художественият ръководител генерал-майор Валерий Халилов, балетмайсторът Вячеслав Ермолин, главният хормайстор Константин Майоров, солистите Виктор Санин и Григорий Осипов. Само за месец Ансамбъл \"Александров\" се вдига като феникс от пепелта. \"Болката не е утихнала, но именно и заради паметта на загиналите си колеги, тръгваме отново на път!\", казват от ръководството на ансамбъла. Ансамбълът за песни и танци на Руската армия \"Александров\" е създаден през далечната 1928-а. Негов основател е преподавателят от Московската консерватория Александър Александров. Вече 90 години изпълнителите му пеят най-популярните руски народни и военни песни, танцуват народни танци и съхраняват руската хорова традиция. На турнетата артистите са приемани от крале, президенти, министър-председатели.По време на Втората световна война ансамбълът става бастион на съпротивата и борбата срещу хитлеристката окупация. След победата - на 18 август 1948 година, трупата изнася историческия \"Концерт в руините на Берлин\". Диригент е Борис Александров. На 10 юли 1949 г. ансамбълът приема името на своя основател \"Александров\". През 1978 г. на хора е дадено почетното звание академичен. От началото на съществуването си ансамбълът гастролира и изнася стотици концерти в повече от 70 страни по света. През 2004 г. ансамбълът е поканен във Ватикана по случай рождения ден на папа Йоан Павел Втори. През 2007 г. \"Александров\" става първият в историята руски музикален колектив, изнесъл концерт в централата на НАТО. Тогава музикантите изпълняват емблематичната \"Священная война\".Отговор: Да, наистина, тази година е юбилейна за ансамбъла, който навършва точно 90 години. Традициите, които са заложени от самото начало на основаването на ансамбъла \"Александров\", се предават от поколение на поколение. При нас има такова понятие - приемственост. Песните, изпълнявани от нашите предшественици, по-старото поколение колеги, са се запазили едно към едно и ние продължаваме да ги изпълняваме и до момента по същия утвърден начин. Това го спазваме, тъй като предишните изпълнители са внесли изключително много талант и душевност в тези песни, а също така и в танците. Да допълваме нещо или да променяме би било нелепо. Това е еталон на ансамбъла ни. Що се отнася до по-съвременните песни, тях ние вече ги изпълняваме по свой начин и ние сме тези, които ги формираме, а те ще се предават по нашия модел на следващите поколения. Отговор: Създателят на ансамбъла Александър Василевич Александров е роден на 13 април 1883 година в село Плахино, Рязанска област. Той е руски и съветски композитор, хоров диригент, народен артист със звание генерал-майор, автор е на музиката на химна на Русия. Първата публична изява на новосформирания състав на хора е на 12 октомври 1928 г. в Централния дом на Червената армия. Отначало се е наричал Ансамбъл за червеноармейска песен на Централния дом на Червената армия \"Михаил Фрунзе\", а през 1935 г. е преименуван на Червенознаменен ансамбъл за червеноармейски песни и танци на СССР. В началото трупата е малка. В първия му състав има едва 12 музиканти: осем певци, двама танцьори, акордеонист и четец. През 1937 г. броят на артистите достига 274 души. През същата година ансамбълът печели голямата награда на световното музикално изложение в Париж. Репертоарът му става огромен и включва повече от 2 000 произведения - народни песни и танци, духова музика, класически произведения, шедьоври на световната рок и поп музика. По време на Втората световна война ансамбълът става бастион на съпротивата и борбата срещу хитлеристката окупация. На 26 юни 1941 г. на Белоруската гара в Москва при изпращане на военна част на фронта ансамбълът за пръв път изпълнява известната днес песен \"Священная война\". Певците в униформи правят над 1500 концерта пред различни военни части на армията и играят изключителна роля за вдъхновяването на бойците преди бой. След победата - на 18 август 1948 година, трупата изнася историческия \"Концерт в руините на Берлин\". На 10 юли 1949 г. ансамбълът приема името на своя основател \"Александров\".През 1978 г. на хора е дадено почетното звание академичен. През цялото време на съществуването си ансамбълът гастролира и изнася стотици концерти в повече от 70 страни по света. През 2004 г. бяхме поканени във Ватикана по случай рождения ден на папа Йоан Павел Втори. През 2007 г. \"Александров\" става първият в историята руски музикален колектив, изнесъл концерт в централата на НАТО. Тогава изпълнихме емблематичната \"Священная война\".Сега юбилейното турне за 90-те години история вече е в ход. Интересът към него е огромен от редица страни. Ние пеем за всички, които обичат нашата музика, пълним залите и дори стадионите. Всеки концерт започва с минута мълчание в памет на загиналите край Сочи. Новото ръководство е направило програмата за турнето само от най-популярните руски народни и военни песни - от \"Катюша\" и \"Смуглянка\" до \"Очи черние\" и \"Вдоль по Питерской\". Препълнени бяха дори огромните спортни зали в 19 града в Словакия и Чехия, 10 - Полша, 8 - в Румъния. Ансамбълът е награждаван многократно за значителни творчески постижения - орден \"Червено знаме\", орден \"За боеви заслуги\", орден \"Червена звезда\" (Чехословакия), \"Златен дискобол\" за най-добра грамофонна плоча и \"Златен диск\" за рекорден тираж на грамофонна плоча (Франция), \"Златен диск\" (Нидерландия), премия \"Белите жерави на Русия\" и др. Турнето ни в България ще е в края на юни. Така че, заповядайте на нашите концерти в България. Ще се радваме да се докоснем отново до слънчевите лъчи на България и да изпълним любимите на редица поколения песни за нашите български почитатели.Отговор: Преди всичко, съответното музикално образование. Повечето от нас са завършили консерваторията. Всички са професионалисти. Относно танцьорите в състава, всички те са завършили професионална хореографска школа.Така че, като първо изискване към абсолютно всички е - те да са завършили музикална школа или консерватория, хореографско училище или съответното професионално учебно заведение. След това кандидатът задължително трябва да мине изпитния конкурс, а той е много сериозен към кандидатите и доста труден.За да се изпълняват хоровите композиции е необходимо кандидатът да притежава определени професионални умения и навици, за вокалните солисти е необходимо да притежават определен диапазон за соловите партии. Музикантите пък трябва, разбира се, да са подготвени да изпълнят определени произведения така, че да проличи тяхната виртуозност, музикалност, майсторство и технически умения. Отговор: След 2016 година хорът на ансамбъла се попълни с нови 50 процента, повече от половината солисти са нови и почти целият състав на балета. Доста са новите ни колеги, всички са млади и много талантливи. Много от тях са от провинцията, дойдоха от оперните театри и филхармониите. Дадоха им дори жилища. Всички са изключително добре подготвени, истински професионалисти. Но, за да се влеят в колектива и да се почувстват истински \"Александровци\", беше необходимо време. Лично аз усещам вече, че имат необходимия \"Александровски\" хъс и желание да са част от този колектив. Сега, във времето на интернет и ютюб, спокойно могат да се видят изпълненията на предходния състав, да се поучат от техните маниери на изпълнение и да ги усвоят, стига да имат желание, а те имат. Дори впиват от онази незаменима енергетика. Мисля, че се справят добре. С една дума, желаещите да попълнят състава бяха много, бързо се направиха кастинги, обявиха се конкурси и ето, че сега вече редиците са попълнени. Назначен е нов художествен ръководител - полковник Генадий Саченюк. На 16 февруари 2017 г. на сцената на Централния академичен театър на Руската армия изнесохме и първия концерт на обновения ансамбъл. Отговор: Вече 31 години съм в редиците на ансамбъла \"Александров\". Първоначално започнах като хорист. Вече отдавна съм солист.Отговор: Основният ни, т.нар. златен, репертоар ще си остане. Допълнително ще изненадаме публиката с изпълнение на български песни. Имаме нови танци в репертоара. Разбира се, че ще покажем много интересни неща на българския зрител, но нека това да е нашата изненада. Многократно съм пял пред българската публика, много пъти съм бил в България. Ние сме славяни и прекрасно се разбираме! Наблюдавал съм публиката у вас, която заедно с нас е пяла нашите песни, не само българските. Убеден съм, че ще намерим общ език. Сигурен съм, че хората, които ще дойдат на концерта ни, ще бъдат заредени с онова, което са искали да чуят и да видят. Благодаря Ви за възможността да поканя всички на нашите концерти в България. Ние работим усилено, за да остане зрителят доволен.Въпрос: Колко души ще пристигнат за гастролите в България?Отговор: Принципно съставът за турнета наброява 120 артисти - хорът, солистите, балетът и оркестърът.Отговор: Разбира се, с любимата на всички песен \"Калинка\", заради която си заслужих международния прякор \"Мистър Калинка\".                   ", "date": "2018.06.04", "title": "Ансамбълът за песни и танци на Руската армия \"Александров\" пристига в България "}
{"url": "http://www.cross.bg/evropa-partii-evro-1576152.html", "text": "/КРОСС/ Уважаеми колеги, допуснаха се грешки, които сринаха доверието и в нас, и в десните партии. Популистките и националистически партии печелят привърженици и заради тези грешки. Сега всички говорим, че трябват реформи в Европейския съюз. Добре.  Но какви реформи? Да вземем общото разочарование от бюрокрацията в Брюксел и чиновническото отношение към проблемите на хората. Приветстваме мерките за опростяване на процедурите по оперативните програми, за тяхното окрупняване, с цел по-лесно администриране и контрол срещу злоупотреби. Но някой може ли да ми обясни следното противоречие- опростяват се процедурите, сливат се програми, а бюджетът за издръжка на брюкселската администрация се увеличава с осем милиарда евро- от 77 на 85 млрд евро. Значи, намаляват се средствата за изоставащите региони, за земеделците и се увеличават средствата за чиновниците. Защо? Заплатите ли им вдигат, броят им ли расте? Знам,че в моята страна някои ще кажат- щом критикуваш така, значи сте против Европа. Европа не е бюрокрацията в Брюксел и чиновниците с големи заплати. Европа са народите. А моят е най- бедният в Европейския съюз. Имаме пенсионери, които живеят със 100 евро. Как мислите, че им звучат 85 млрд евро за издръжка на администрация. Подобна политика увеличава още повече евроскептицизма. Вместо да се поучим от грешките, те се повтарят", "date": "2018.06.04", "title": "Корнелия Нинова: Европа не е бюрокрацията в Брюксел, а  народите"}
{"url": "http://www.cross.bg/repyblika-makedoniya-radev-1576153.html", "text": "/КРОСС/ Партньорството между конституционните съдилища на България и на Република Македония е важна стъпка за развитието на двустранните отношения в духа на Договора за приятелство, добросъседство и сътрудничество между двете държави. Това заяви президентът Румен Радев на среща с делегация от Конституционния съд (КС) на Република Македония, оглавявана от председателя - Никола Ивановски.Държавният глава посочи, че с подписването на договора за добросъседство България и Република Македония са дали пример на всички страни от региона как проблемите могат да бъдат преодолявани в името на диалога и разбирателството, а сътрудничеството между конституционните съдилища на двете държави дава своя принос. „Важно е да покажем, че този договор работи и да се водим от духа му“, заяви Румен Радев.„Конституционният съд е гарант за върховенството на закона, а това е сред най-важните условия за членство в Европейския съюз“, заяви държавният глава. Президентът посочи, че конституционните съдилища  могат да си сътрудничат ползотворно и да обменят опит предвид редица сходства. Румен Радев призова и мултидисциплинарните комисии на двете държави, които се занимават с решаването на откритите въпроси между България и Република Македония, да получат необходимата подкрепа в работата си.Председателят Никола Ивановски запозна държавния глава Румен Радев с работата, компетенциите и правомощията на КС на Република Македония. Той благодари за всестранната подкрепа на България като председател на Съвета на ЕС и особено по отношение на евроатлантическата перспектива пред западната ни съседка. ", "date": "2018.06.04", "title": "Президентът Румен Радев прие делегация от Конституционния съд на Република Македония"}
{"url": "http://www.cross.bg/rebrovo-prohod-kostinbrod-1576154.html", "text": "/КРОСС/ Временно е затворен пътят  Реброво -ЛуковоОбходeн маршрут : Своге - Искрец, Бучин проход - Костинброд - СофияСигнал за пътен инцидент е подаден малко след 14.30 часа. По първоначални данни на пътя Луково - Реброво са се ударили товарен автомобил, превозващ дърва и лек автомобил. Към момента има данни за двама пострадали.Пътни полицаи регулират движението на място. Обходни маршрути : Своге - Искрец, Бучин проход, Костинброд - София.*Снимката е илюстративна ", "date": "2018.06.04", "title": "Катастрофа затвори пътя  Реброво -Луково в двете посоки "}
{"url": "http://www.cross.bg/armagedon-nyama-brekzita-1576155.html", "text": "/КРОСС/ Британското правителство е убедено, че няма да има Армагедон, след като Великобритания напусне ЕС, каза днес говорител на британския премиер Тереза Мей, цитиран от „Ройтерс”. Изявлението бе по повод вчерашна публикация във в. \"Сънди таймс\", че според официален доклад се очаква дефицит на горива, храни и лекарства при брекзит без споразумение. На въпрос дали има истина в твърдението, че провалът на преговорите за брекзита ще доведе до Армагедон във Великобритания, цитираният говорител каза: \"Извършена е работа в значителен обем и са взети решения за плановете ни \"без сделка\", особено що се отнася до пристанищата. И ние знаем, че нищо такова няма да се случи\". ", "date": "2018.06.04", "title": "Лондон: Брекзит без сделка няма да е Армагедон"}
{"url": "http://www.cross.bg/politziyata-krazhbi-vzlom-1576136.html", "text": "/КРОСС Поредица от кражби с взлом в Плевенско разгневи местните. На прицел са магазините, които предлагат акцизни стоки. Маскираните обирджии са уловени от охранителните камери на почти всички похитени обекти, но засега не и от полицията.Последният случай е от 22 май. В 3 ч. през нощта четирима маскирани влизат с взлом в хранителен магазин в центъра на град Искър. Преодоляват ролетна щора, двойна врата, видеокамери и настъпват към целта.„Влизането им с взлом беше два пъти. В смисъл - единият път бяха влезли, напълниха си два чувала с цигари и явно са имали още време и са влезли втори път и са си напълнили още един чувал с цигари\", казва собственик на търговския обект Борислав Пърлийски.„Интересното в случая е, че наистина полицията е на доста близко разстояние, може би 50 или 100 метра, и никой нищо не е чул, никой нищо не е видял\", коментира Анатоли Димитров, също собственик на магазин.Загубите са за малко над 3000 лева.Месеци по-рано, крадците необезпокоявано разбиват съседен обект.Венета Христова - съпругата на собственика, вижда обира от дома си, през камерите в магазина.През цялото време отпред пазел един от крадците, въоръжен с нож, разказва жената.Загубата е за над 7000 лева, отново в цигари и няколко бутилки скъп алкохол. Обирът на магазина е пети за последните 10 години.„Подали сме жалба, разпитаха ни от полицията, както всеки път, и досега - нищо. Получаваме след известно време, че е прекратено производството, че е неизвестен извършител\", казва Венета.От полицията уверяват, че работят по всички случаи, но умишлено отказват да разкрият оперативни подробности.„Да, при кражбите от хранителните магазини обект на престъпление са цигари с редовен български акцизен бандерол. Това също затруднява работата, тъй като в момента, в който излязат цигарите с редовен акцизен бандерол, знаете, после трудно доказваме произхода по отношение собствеността на цигарите\", коментира Петър Георгиев - началникът на участъка Искър към РПУ Долни Дъбник.Докато чакат разследващите обаче, потърпевшите от Искър и от съседни населени места се обединяват и сами започват издирването на извършителите.„Аз тръгнах с две снимки на тези разбивачи. Оказа се, че полицаи ги разпознаха. Твърдят, че ще направят всичко възможно да ги задържат. Въпросът е, че полицията на мен ми отговаря, че искат да ги хванат в момент на кражба\", казва Дида Комитска, която е собственик на магазин в село Горна Митрополия.„В продължение на близо година в плевенския район се извършват може би от една група най-нагло кражби. И досега от полицията няма почти никакви задържани\", добавя Борислав Пърлийски.Според официалната статистика на МВР от началото на годината досега в Плевенска област са регистрирани 74 кражби от магазини. Петдесет от тях са разкрити. Разкрити са и осем кражби от търговски обекти от минали периоди.Обраните търговци обаче не вярват на официалната статистика. Дори подозират, че от полицията изтича информация, в коя нощ кое населено място остава без патрул.„Категорично не, отговарям ви на въпроса - за изтичане на информация не може да се говори\", твърди Петър Георгиев.Потърпевшите започват подписка с искане за реални действия от страна на институциите. Подготвят и отворено писмо до вътрешния министър.Това е възмутително поведение на държавата - един път ще им платим данъците, един път сме платили ДДС, плащаме данъците и в един момент ние се грижим за хората, които ни обират, защото те са безработни и няма какво да им се вземе, възмущава се Комитска. ", "date": "2018.06.04", "title": "Поредица от кражби с взлом в Плевенско разгневи местните"}
{"url": "http://www.cross.bg/igraem-vsichki-rysiya-1576135.html", "text": "/КРОСС/ Селекционерът на националния отбор по волейбол Пламен Константинов заяви, че загубата на \"лъвовете\" от Русия е дошла закономерно и неговите възпитаници не са имали с какво да се противопоставят на съперниците си.\"Нека сме реалисти – днес Русия ни надигра по всички показатели. Надигра ни и физически. С това, което показахме, нямаме аргументи срещу такава игра. Не че не са искали момчетата, просто говорим за друга височина и друга класа откъм представяне. Руснаците играха феноменално днес. Не че ние сме били толкова слаби, но просто те бяха действително феноменални\", каза Константинов.Той изрази съжалението си, че не отборът не успя да зарадва българската публика с победа.\"Според мен българският фен и любител много-много не обича да ходи на мач, ако ще губи. Иска да печели и за това и ние трябва да ги дръпнем с някоя победа, с някоя хубава игра, за да дойдат да ни подкрепят и да има повече вяра. Това зависи и от нас. В крайна сметка си мисля, че българите обичат волейбола. Подкрепата е по-важна, когато има някакви проблеми и спадове. Тези момчета имат нужда от подкрепа, не ги винете прекалено много, защото са дошли да играят за страната си. Могат да отидат и да си почиват, но играят. Дори само за това заслужават подкрепата\", каза още той.Капитанът на тима Виктор Йосифов бе категоричен, че всички играчи са приели тежко трите загуби.\"В точково отношение беше по-слаб турнир, след като в Китай записахме победи. Може би трябва да има и малко разочарование. И ние не искаме да губим. Повярвайте ни, и на нас не ни е леко. Опитваме се, правим каквото можем, играем, но това е положението. Надяваме се полека лека да излезем от тази ситуация и да спечелим някои от следващите мачове\", каза той след мача с Русия.Теодор Салпаров пък апелира за по-малко критики към играчите и заяви, че на световното първенство през септември тимът ще изглежда по различен начин.\"Гледаме напред в другите турнири, имаме нашите си шансове. Заедно сме месец и половина, а целта крайната е да не изпаднем и да се представим на много добро ниво пред вас и феновете на Световното първенство, защото след три месеца и половина ще играем по много по-различен начин. И сега не играем лошо. Хубавото е, че сме един отбор, треньорът дава наставления всички да играем. За това апелирам за по-малко критики\", каза либерото.За \"лъвовете\" следва пореден турнир от Лигата на нациите. Те заминаха за Япония тази сутрин.", "date": "2018.06.04", "title": "Пламен Константинов: Русия ни надигра по всички показатели. Съжалявам за публиката"}
{"url": "http://www.cross.bg/politikata-sblizhavane-sledovatelno-1576137.html", "text": "/КРОСС/ Ние, министрите отговорни за Политиката на сближаване от Вишеградската четворка, Хърватия, Румъния и Словения (В4+3) се срещнахме в Будапеща на 2-ри февруари 2018г., след покана на Унгария, която е ротационен председател на В4 в периода юли 2017 - юни 2018г. Дискутирахме и се съгласихме относно нашата позиция по основни принципи на Политиката на сближаване след 2020г.ПОДЧЕРТАВАМЕ, че Политиката на сближаване е един от най-важните и успешни \tинструменти, който укрепва икономическото развитие и допринася за по-\tдобре функциониращ Единен пазар; като тя е и основна инвестиционна \tполитика на ЕС, която подкрепя постигането на Договорните цели и \tефективното изпълнение на необходимите инвестиции за постигането на \tконвергенция и кохезия  между страните-членки и техните региони. По този \tначин Политиката на сближаване подпомага укрепването на глобалната \tконкурентоспособност и устойчивия растеж на Съюза, като цяло; следователно \tтази политика трябва да е един от водещите приоритети на бъдещата \tМногогодишна финансова рамка;ПРИВЕТСТВАМЕ заключенията на 7-ми Доклад за Политиката на сближаване, който \tподчертава факта, че Политиката на сближаване доставя и представлява \tпървостепенен модел за европейска добавена стойност, както и че предоставя \tползи за трети страни, не участващи в Политиката на сближаване, в резултат на \tинвестициите в кохезионните страни.Ние сме УБЕДЕНИ, че Политиката на \tсближаване трябва да остане за всички региони на ЕС, но основният и приоритет \tтрябва да са по-слабо развитите региони и държави-членки;ОТЧИТАМЕ растящите предизвикателства пред Съюза; въпреки това смятаме, че \tтяхното преодоляване не трябва да бъде за сметка на Политиката на \tсближаване; следователно смятаме, че увеличението на общата сума за \tследващата \tМногогодишна финансова рамка над 1% от БНД на ЕС, трябва да \tсе вземе предвид;ПРИПОМНЯМЕ, че според Член 174 от Договора за функционирането на Европейския \tсъюз, всички политики и действия на ЕС трябва да водят към укрепването на \tнеговото икономическо, социално и териториално сближаване с цел \tнамаляването на неравенството между нивата на развитие на различните \tрегиони и насърчаването на цялостното хармонично развитие;В ролята си на страна председателстваща Съвета на ЕС от 1-ви януари 2018г. и зачитаща безпристрастността и неутралитета, като присъщи особености на председателството, представлявайки всички държави-членки, България се въздържа от изразяването на национална позиция и следователно няма да може формално да приеме настоящата Съвместна Декларация на седемте държави-членки. Въпреки това България приветства инициативата, която, чрез насърчаването на дебат и водейки до сближаване на позициите на държавите-членки, изгражда важен на брой общи позиции, като по този начин предоставя един прагматичн подход към бъдещите преговори и ги улеснява от към време и качество.ПОДЧЕРТАВАМЕ - в контекста на настоящия дебат за бъдещето на Европа -\tнеобходимостта от фокусиране върху нуждите и очакванията на нашите \tграждани, защитавайки значителните постижения на ЕС, от които гражданите \tизвличат ползи, като по този начин подържат своето доверие в Съюза; 1.\tПОДЧЕРТАВАМЕ, че развитието е процес, който зависи от множество взаимно свързани фактори и следователно СМЯТАМЕ, ЧЕ е от съществено значение запазването на тематичния обхват на Европейските структурни и инвестиционни фондове, за да се позволи гъвкавост при справянето с местни и регионални социо-икономически предизвикателства, като по този начин допринася за реализирането на целите на ЕС;2.\tУБЕДЕНИ СМЕ, че ефекивността на тематичната концентрация на Политиката на сближаване може да се подобри, като се вземат предвид местните и национални приоритети, както и териториалните специфики на държавите-членки и региони, като целесъобразно се допълнят, чрез гъвкаво програмиране и ре-програмиране на целите поставени на национално и регионално ниво;3.\tСМЯТАМЕ, че в съответствие с дългосрочното програмиране и ориентираността към резултати на Политиката на сближаване и повечето гъвкавост, не бива да води до преформулиране на Политиката на сближаване към управлявани директно програми и към приоритети, които не са свързани с Политиката на сближаване.4.\tСЧИТАМЕ, че БВП на глава на населението е подходящ основен индикатор за определянето на разпределението на финансовите средства в Политиката на сближавне; и ПОДЧЕРТАВАМЕ значението на „предпазната мрежа\" за националните разпределения на средствата и ПРИЗОВАВАМЕ за гъвкавост, що се отнася до определянето на дялове от фондовете, като се вземе под внимание социо-икономически условия в страните-членки;5.\tПОДЧЕРТАВАМЕ, че принципът на споделено управление на Политиката на сближаване е най-добрият начин за засилване на отговорността за нейното ефективно изпълнение, както на национално, така и на регионално ниво; освен това, Политиката е основен инструмент, който ще доведе до увеличаването на видимостта на Съюза сред гражданите; въпреки това НИЕ ПРИЗОВАВАМЕ за ясно и балансирано разпределение на отговорности между Европейската комисия и държавите-членки в процеса на програмиране, осъществяване и одит на Политиката на сближаване, чрез съществено опроствяване на системата за изпълнение за всички държави-членки, основавайки се на партньорство, субсидиарност, континуитет и взаимно доверие;6.\tВЗЕМАМЕ ПРЕДВИД факта, че нациолните публични и частни ресурси значително допринасят за финансовото изпълнение на Политиката на сближаване, както и факта, че коефицентите на реалното национално съфинансиране, вече са над регулационния таван поради ограниченията наложени от правилата за държавна помощ и картите за регионална помощ, както и ПОДЧЕРТАВАМЕ голямата тежест на недопустимите разходи определени в рамката на Европейските структурни и инвестиционни фондове, които въпреки това са жизненоважни за осъществяването и устойчивостта на проектите; следователно ПОДКРЕПЯМЕ запазването на настоящите ставки на съфинансиране;7.\tИЗРАЗЯВАМЕ МНЕНИЕ, че грантовете трябва да запазят своята роля на основен инструмент за предоставяне на помощ, но също така и ПРИЗНАВАМЕ констатациите от оценките, че финансовите инстурменти могат да бъдат използвани ефективно, особено в съчетание с грантове във финансово целесъобразни инвестиционни части на Политиката на сближаване; въпреки че разпоредбите свързани финансовите инструменти трябва да бъдат радикално опростени;8.\tВЪЗ ОСНОВА НА НАУЧЕНИТЕ УРОЦИ СЧИТАМЕ, че застъпванията между програмните периоди предизвикват административна тежест за бенефициентите и системата на управление, възпрепятстват ефективното програмно изпълнение и инвестиционния процес; следователно ПРИЗОВАВАМЕ за мерки, които да позволяват  безпроблемен преход между програмните периоди по отношение на управлението и работата по Политиката на сближаване. Освен това, ПОДЧЕРТАВАМЕ факта, че настоящото право на освобождаване от задължение, предоставя адекватна и предвидима времева рамка за програмирането, изпълнението и финансовото възстановяване на програмите и проектите, като същевременно осигурява ефективните и ориентирани към резултати разходи. ПРЕДЛАГАМЕ всяка значителна промяна в правилата и механизмите за прилагане на Политиката на сближаване, през съответния програмен период да бъде детайлно обсъдена със страните-членки;9.\tПРИЗОВАВАМЕ за по-близък диалог между различните компетентни органи, отговорни за одита и проверката за управление с оглед преразглеждане и хармонизиране техните вътрешни принципи, процедури и методики, в изпълние на критерия за полезен и ефективен одит  - ефективни одиторски и контролни рамки, при които всеки един зачита уверението на другия: процесите на одит и контрол да бъдат изпълнявани на база на субсидиарност, по един превентативен и пропорционален начин.10.\tПРИПОМНЯМЕ позитивния ефект, който синхронизацията на правилата по отношение на  Европейските  структурни и инвестиционни фондове оказва на Политиката  на сближаване и ПОДЧЕРТАВАМЕ значението на хармонизираното прилагане на хоризонталните правила сред инструментите на ЕС и по-специално на правилата за държавна помощ, от които изключенията за Политиката на сближаване трябва да бъдат предоставени на програмно ниво, чрез регулация;11.\tПОДЧЕРТАВАМЕ, че допълнителното опростяване на правилата трябва да вземе предвид и опита от настоящия програмен период, както и най-добрите практики използвани от управляваните директно инструменти на ЕС; както и че правилата основно трябва да подкрепят реализацията на резултатите;12.\tПОДЧЕРТАВАМЕ, че програмите на европейското териториално сътрудничество носят ясна европейска добавена стойност и са важни инструменти при увеличаването на потенциала за развитие и при насърчаването на конкурентноспособността на ЕС; следователно, ПОДКРЕПЯМЕ решението за запазване на европейското териториално сътрудничество, като един от основните приоритети на Политиката на сближаване; въпреки това ВЯРВАМЕ, че разработените  бъдещи правила трябва по-добре да отчитат спецификите и многостранния подход, следователно ПРЕПОРЪЧВАМЕ приемане на изключение при подхода за прилагане правилата за държавни помощи.", "date": "2018.06.04", "title": "Съвместна декларация на Вишеградската четворка "}
{"url": "http://www.cross.bg/tema-aleksandur-aleksandrov-1576139.html", "text": "/КРОСС/ На 05.06.2018 г. от 10.00 ч. в Информационния център на Министерство на отбраната, намиращ се на ул. „Г. С. Раковски” № 106, главният изпълнителен директор на „Български пощи” ЕАД Деян Дънешки ще пусне в употреба издание на тема: тема „30 години от космическия полет на Александър Александров на орбитален комплекс „Мир“ –  една пощенска марка в блок и специален пощенски печат.Изданието е в тираж от 10 100 броя.Автор на проекта е художника Емил Христов.", "date": "2018.06.04", "title": "Пускат пощенско издание на тема : „30 години от космическия полет на Александър Александров на орбитален комплекс „Мир“"}
{"url": "http://www.cross.bg/durzhavi-vishegradskata-chetvorka-1576138.html", "text": "/КРОСС/ Благодаря на Роберт Фицо за поканата да участвам в тази среща. Ние за пръв път сме включени в такъв формат- партиите от четирите държави от Вишеградската четворка и БСП. Това е пътят да се търсят съмишленици за защита на интересите на по-малките държави и на нашите народи. По въпроса, за който сте ни поканили- бюджета 2021-2027 и политиката на сближаване между различните държави членки, ние нямаме различия с вас. Подкрепяме декларацията на Вишеградската четворка от 02.02.2018г, приета в Будапеща. Ако ние управлявахме в България, бихме я подписали, защото тя напълно отговаря на принципа на създаване на Европейския съюз за солидарност и на българския национален интерес. Съжалявам,че българското правителство ви е отказало с аргумент, че като председател на Съвета на ЕС няма право на национална позиция. Този аргумент не е верен. Да си председател на Съвета не означава да се откажеш от национален суверинитет. Ние ви подкрепяме, защото намаляването на средствата за сближаване между по-слабо развитите и по-бързо развиващите се държави, ще задълбочи различията в Европа. А намаляването на парите за общата селскостопанска политика ще засегне болезнено българските земеделски производители. Нашите земеделци и сега получават по-малко от тези в Германия и Франция. Нашата продукция не е конкурентоспособна. Ако ни орежат още от тези средства, българското производство ще бъде ликвидирано. Тук българският национален интерес съвпада с този- на вашите четири държави и е хубаво да се подкрепяме, за да защитим икономиките и хората си.", "date": "2018.06.04", "title": "Корнелия Нинова: Подкрепяме декларацията на Вишеградската четворка от Будапеща"}
{"url": "http://www.cross.bg/halacheva-mladite-obekti-1576141.html", "text": "/КРОСС/ „За трети път парламентарното мнозинство отказа да допусне за разглеждане внесения от БСП законопроект за младежта”, съобщи народният представител Теодора Халачева на среща с млади хора в Пловдив. По думите й управляващите не желаят да обсъждат проблемите на младото поколение. „Изумително в противоречието си е подобно поведение, защото непрекъснато тръбят, че бъдещето е на младите, но в действителност виждаме точно обратното”, посочи Халачева.Тя представи основни аспекти от законопроекта на социалистите, който предлага решения за доброволчеството, за младежките обекти за отдих и култура, за образователна младежка инфраструктура. „Нашият законопроект създава условия за широко участие на младите в процеса на вземане на решения на местно и национално нови. Той постановява и регламентира изграждане на младежки центрове в съотвествие със Стратегията за детето 2018-2018”, посочи пловдивската депутатка. Според нея такива младежки средища се явяват конкретна полезна алтернатива на кафенетата и моловете. „Смятам, че интересите на младите хора на България заслужават да бъдат обсъдени в българския парламент”, заяви Теодора Халачева и гарантира, че парламентарната група на „БСП за България” ще продължи да настоява за адекватна младежка законодателна политика. „Младите не са просто обекти, а фактор в собственото си развитие”, подчерта тя. ", "date": "2018.06.04", "title": "Теодора Халачева: Младите не са просто обекти, а фактор в собственото си развитие"}
{"url": "http://www.cross.bg/fullview-displeii-huawei-1576140.html", "text": "/КРОСС/ Пазарът на мобилни телефони е свидетел на динамични трансформации в продуктовите технологии: от по-малък екран към по-голям и от ниска резолюция към висока. FullView диспелят се превърна в актуална тенденция за потребителите, които търсят качество и интересно изживяване.Отскоро на българския пазар се предлага и 5.99-инчовия HUAWEI Y7 Prime 2018 с FullView дисплей, специално създаден за хората, търсещи стилен и голям екран, фотографски способности и отлично изживяване, на достъпна цена. Той е част от обновената Y серия на компанията, която е отличен избор за първи смартфон в живота на младите хора. Една от най-добрите новини за HUAWEI Y7 Prime 2018 е въвеждането на висококачествената FullView технология на дисплея в смартфон от базов клас, предлагаща по-голям и добре изразен екран от тези на конкурентите в този ценови сегмент. Новият смартфон на HUAWEI предлага разширен изглед и позволява на потребителите да играят свободно игри, да гледат видеа и да правят снимки толкова, колкото им харесва. Това постижение е резултат от непрекъснатите инвестиции на компанията в научноизследователска и развойна дейност, голяма част от които са насочени към преодоляване на различни технологични предизвикателства.От втората половина на 2017 г. мобилните телефони с FullView дисплей бързо се превърнаха в актуална тема на пазара. Huawei е иноватор в тази област, въвеждайки FullView дисплей за устройства от среден и висок клас, като Mate 10 lite и Mate 10 Pro, които бързо спечелиха сърцата на потребителите. На 27 март компанията представи и новите си топ предложения с голям HUAWEI FullView дисплей – трите модела от серията P20. Успехът на FullView технологията във високия и средния клас е отправна точка за въвеждането й и в други продукти.Потребителските нужди днес се променят много динамично, като все повече хора, които избират устройства от базов клас, желаят да се възползват от по-голям дисплей и по-добро качество. Пазарът обаче доскоро не предлагаше достатъчно адекватни решения в този сегмент. Екраните бяха или прекалено малки, или много далеч от FullView технологията. Huawei идентифицира тази пазарна ниша и предложи 5.99-инчовия FullView дисплей в HUAWEI Y7 Prime 2018, осигурявайки по-голям и по-широк изглед според желанията на потребителите.Така FullView технологията на Huawei вече покрива целия спектър от устройства във всички ценови класове. Това показва и значението на развиваща се ера на FullView дисплеите, при която всички потребители могат да се възползват от нейните предимства, независимо дали са фенове на флагман модели или взимат своя първи базов смартфон в ръцете си.Големият FullView дисплей предлага по-добро зрително изживяване, удобен захват и множество удобства за потребителя, но въпреки това предизвикателството не се свежда само до големината на екрана - изисква се цялостна иновация в дизайна на продукта, изработката и надеждността, както разбира се и познаване предпочитанията на потребителите.Осигуряването на гладката работа на 5.99-инчов голям екран никога не е лесна задача в индустрията, надеждността на телефона може да се явява предизвикателство, а освен това телефонът трябва да бъде елегантен, компактен и удобен. HUAWEI Y7 Prime 2018 идва с най-оптималното решение след многобройни опити да постигне на баланс между по-голям екран, компактно тяло и надеждност.Днес повечето телефони на пазара имат съотношение на страните 16:9 и само при малък брой телефони от висок клас то е 18:9. Може би се питате защо Huawei избира 18:9 екран в базов модел като HUAWEI Y7 Prime 2018? С по-голям екран, съотношението 18:9 позволява по-изтънен и по-издължен екран, който респективно не е твърде широк и неудобен за захват, а точно обратното; и съотношението на страните 18: 9 показва с 12.5% повече съдържание, в сравнение с 16:9 при еднакъв размер на тялото. Така потребителите могат да виждат повече съдържание, когато играят игри, като забелязват някои детайли преди другите потребители, така че да предскажат следващите си ходове и да имат по-голям шанс да спечелят.В комбинация с отлична рамка, изящна изработка и 2.5D защитно стъкло, съотношението 18:9 позволява на модела да се отличава с компактен и елегантен дизайн, по-удобно хващане и по-добри възможности за потребителя, сред телефоните от базовия клас.Що се касае до тенденциите в мобилните технологии, се очаква повечето от телефоните на пазара да възприемат дизайна на FullView дисплеите, при това в близко бъдеще. Междувременно Huawei вече е там. Потребителите имат по-добър FullView дисплей в базови устройства, които напълно отговарят на техните очаквания. ", "date": "2018.06.04", "title": "HUAWEI Y7 Prime 2018: по-голям и качествен FullView дисплей в среден клас смартфон"}
{"url": "http://www.cross.bg/talant-pyblikata-svoya-1576142.html", "text": "/КРОСС/  Чрез него „Еврофутбол“ събира гласове за 85-те кандидати по програма „Спортни таланти“ 2018 г., които не са попаднали сред избраните след финалното класиране в периода от 1 март до 1 април 2018 г.Гласуването ще продължи до 17 юни 2018 г. включително. На 18 юни българският букмейкър ще обяви един „Спортен талант на публиката“, чийто проект също ще бъде финансиран по програма „Спортни таланти“.Можете да дадете своя вот на сайта talanti.eurofootball.bg, раздел „Гласуване на публиката“. След като изберете своя фаворит и кликнете върху „Гласувай“, ще Ви се отвори прозорец, в който трябва да въведете адреса на електронната си поща. На нея автоматично ще Ви бъде изпратен линк. Необходимо е да го последвате, за да потвърдите гласа си.Имайте предвид, че от един имейл адрес може да се гласува само веднъж и за един кандидат, а харесванията във Фейсбук не влияят на резултата.За „Спортен талант на публиката“ за 2018 г. ще бъде обявен състезателят с най-много гласове. Той / тя ще получи своя символичен чек на специална церемония, чиято дата ще бъде обявена допълнително.Организаторите си запазват правото при установяване на фрапиращ опит за манипулиране на резултатите за даден кандидат, да го дисквалифицират. Вижте правилата на конкурса . ", "date": "2018.06.04", "title": "Изберете спортния талант на публиката на „ЕВРОФУТБОЛ“"}
{"url": "http://www.cross.bg/mobilnost-konventziya-nasheto-1576143.html", "text": "/КРОСС/ Искам да предложа на вашето внимание още два въпроса, които засягат както общото ни европейско бъдеще, така и националните интереси на всяка една от нашите държави. Става дума за пакета за мобилност на президента Макрон и Истанбулската конвенция. Пакетът за мобилност защитава големите и засяга най-много малките. Българското правителство предпочита да се моли на големите за снизхождение. Не вярвам това да се случи. Г-н Вебер обеща в България всички депутати от ЕНП да ни подкрепят,после те гласуваха срещу нас в комисиите на парламента. Предлагаме ви друг подход- да се обединим и да се опитаме да постигнем в Съвета на ЕС блокираща квота. Ако пакетът бъде приет в този вид, в българския транспортен сектор ще бъдат засегнати 10 000 фирми и 120 000 българи ще пострадат. С този пакет се нарушава основен принцип, върху който е създаден Европейският съюз- за свободно движение на хора и стоки. Защо допускаме сами да разрушим ценностите, върху които стъпихме в началото. Що се отнася до Истанбулската конвенция, нашите държави- Унгария,Чехия,Словакия и България не са я ратифицирали. Полша го е направила с резерви, но те не са признати. Българското правителство настояваше да я ратифицираме. Ние се възпротивихме. Над 70% от българското общество не желае конвенцията. Българската православна църква, католическото и мюсюлманското вероизповедание- също. Сега чакаме решение на Конституционния съд. Надявам се да обявят текстовете, касаещи социалния пол, за противоконституционни. Искам да ви уверя, че осъждаме всяко насилие над жени и деца. Дори внесохме закони в парламента специално за това. Те бяха приети. Каквото трябва, сме го направили. Уважаваме всички различни. Нашата Конституция им гарантира правата, но не можем да приемем трети пол. Това противоречи на християнските, семейните, традиционните български ценности. През юли очакваме делегация от нашето политическо семейство ПЕС. Те смятат, че правим голяма грешка като не подкрепяме конвенцията. Знам, че и господин Фицо имаше същите проблеми, но аз се надявам, че в нашето семейство различното мнение се зачита и уважава и че не може конвенция против насилието да бъде приета насила- не само от една партия, но и от мнозинството от българския народ. ", "date": "2018.06.04", "title": "Корнелия Нинова в Словакия: Да се обединим и постигнем блокираща квота за пакета за мобилност"}
{"url": "http://www.cross.bg/nyama-moskovski-vreme-1576144.html", "text": "/КРОСС/ Българската държава твърдо подкрепя позицията и исканията на автомобилните превозвачи, свързани с пакет „Мобилност“ на ЕК. Това заяви министърът на транспорта, информационните технологии и съобщенията Ивайло Московски по време на днешната среща с представители на бранша.Министърът и превозвачите отново прегледаха в детайли всички текстове, които са поставени за обсъждане и се обединиха около тезата, че предложенията, които българската страна е внесла в Европейската комисия, са напълно разумни и повече отстъпки и компромиси няма да бъдат правени, защото ефектът от тези промени ще бъде катастрофален за икономиката на държавата, като засегне не само транспорта, но и други сфери.„В Европейската комисия се пишат закони, които не се знае как ще работят или как ще се контролират. В същото време същите тези закони няма да важат за държави от трети страни, което ощетява българските превозвачи“, изтъкна министър Московски. По думите му на предстоящия съвет на министрите на транспорта на ЕС, който ще се проведе на 7 и 8 юни в Люксембург, по всяка вероятност няма да бъде постигнат общ подход по пакета „Мобилност“. Той увери превозвачите, че в рамките на заседанията на съвета отново ще запознае своите колеги с конкретните искания на българския транспортен бранш.По време на разговорите беше констатирано, че България получава само частична подкрепа от страните от Централна и Източна Европа.", "date": "2018.06.04", "title": "Ивайло Московски: Твърдо подкрепяме позицията на превозвачите за пакета „Мобилност“"}
{"url": "http://www.cross.bg/marshal-predi-sveta-1576124.html", "text": "/КРОСС/ В Съединените щати откриха най-голямото съдийско чукче в света. То е с размери 20 на 11 метра и се издига пред залата на съда в малкия град Маршал в щата Илинойс.Монументът е изработен от дъб в чест на дългогодишната история на правораздаването в Маршал.Областта е основана преди близо 200 години, а съдилището малко след това. В него е работил президента Ейбрахам Линкълн, който е бил адвокат в средата на 19-ти век, преди да влезе в политиката.", "date": "2018.06.04", "title": "Откриха най-голямото съдийско чукче в света"}
{"url": "http://www.cross.bg/steni-plovdiv-nevidimi-1576129.html", "text": "/КРОСС/ Сцената на Летен театър Пловдив на 20 юни е домакин на концерта „Невидими стени“ 2018  на  Б.Т.Р.Б.Т.Р. ще изнесат концерт на световно ниво, с висока класа и неподражаем стил. Концертът с около 26 песни е с безкомпромисен звук и визия. Б.Т.Р. в състав - Атанас Пенев -  вокали, Славчо Николов - китари, вокали, Иван Калфов - бас-китара, Илиян Диков – барабани ще забият повечето песни от последната си тава „Невидими стени“ и най-популярните песни от 25 годишната си история.Новият албум на Б.Т.Р. „Невидими стени“, който е с определено  завръщане към твърдия звук е на музикалния пазар и само за три месеца, първият тираж на албума е разпродаден.Албумът включва  10 песни, всички по музика и текст на Славчо Николов с изключение на въздействащия текст на Александър Петров към песента създадена за харизматичния актьор Христо Мутафчиев. Аранжиментите са на  Б.Т.Р.Песните в албума са : „Моята сила“, „Невидими стени“ , „Легенда“ ,“Без сълзи“, „Ела“, „Подземните реки“, „Никога преди“ , „Равносметка“ текст: Александър Петров, „Тези дни“ , “Ела „/ акустична версия/. Аранжиментите са на Б.Т.Р.                   Б.Т.Р. наложи собствен стил на рок сцената в България,а публиката на концертите им винаги събира различни поколения – както феновете от 25 годишната им история, така и тийнейджъри и млади хора.\n\t\t\t\t\t ", "date": "2018.06.04", "title": "Б.Т.Р. с концерт „Невидими стени“ 2018  в Летен театър Пловдив "}
{"url": "http://www.cross.bg/zhiteli-kraii-selishteto-1576130.html", "text": "/КРОСС/ Блокада на път край прохода „Хаинбоаз”. Жители на курортното селище Лява река се вдигнаха на бунт заради проблеми с водоснабдяването.Протестиращите се заканиха, че няма да допуснат тежкотоварните машини, които се качват във високите части над селището, за да извършват сеч. Зоната, където се случва това, минава през вододайната зона на селището. Това създава опасност местните жители да останат без вода, което пък ще провали предстоящия туристически сезон в района.На мястото на протеста пристигнаха полицаи и представители на местната власт.", "date": "2018.06.04", "title": "Жители на курортно селище блокираха път край „Хаинбоаз”"}
{"url": "http://www.cross.bg/pishe-bulgarski-zoran-1576131.html", "text": "/КРОСС/ Неофициалните данни сочат, че 100 до 150 хиляди македонски граждани са получили български паспорт, а на тази стъпка се решават млади и стари, студенти и печалбари, безработни и работещи, които не виждат своето бъдеще в страната, в която е трудно да се преживее с 200 евро. Не са изключение лекарите и административните служители от вътрешността на Македония, които са решили да си извадят паспорт, за да могат да заминат в страна, в която техният труд ще бъде повече ценен и по-добре възнаграден, пише изданието.В източната част на Македония най-много се търсят български паспорти, а рекордьор е най-източният град, който граничи с България - Делчево, където 70 процента от жителите са с двойно гражданство, пише \"Вечер\". Най-многобройни са печалбарите, които от този град заминават на сезонна работа в Италия, Швейцария, Германия или Словения, а след тях са студентите, които тази година оставиха града пуст и заминаха за Германия. Търсенето на български паспорти е голямо също в Берово, Струмица, Битоля и Охрид, пише скопският вестник.Гръцкото правителство чака македонският премиер Зоран Заев да направи първата стъпка, за да се постигне договор. Топката е в тяхното поле, заявил говорителят на гръцкото правителство Димитрис Дзанакопулос, пише \"Слободен печат\", позовавайки се на гръцкия \"Катимерини\". Говорителят изтъкнал, че Македония трябва да направи следващата стъпка в преговорите за решаване на десетилетния спор за името. Дзанакопулос заявил също, че не може да се предвиди кога премиерите Зоран Заев и Алексис Ципрас ще разговарят по телефона.Македонският премиер Зоран Заев заяви вчера, че остава оптимист, но все още трябва да се решат някои технически подробности. Той добави, че ще разговаря с Ципрас, когато тези въпроси бъдат решени, пише \"Слободен печат\". ", "date": "2018.06.04", "title": "Вестник \"Вечер\": Все повече македонци търсят български паспорт"}
{"url": "http://www.cross.bg/litza-proekta-mesta-1576179.html", "text": "/КРОСС/  „Кеми-Р\" ЕООД приключи успешно изпълнението на дейностите договор за безвъзмездна финансова помощ за изпълнение на BG05M9OP001-1.003-3132-C01 „Откриване на нови работни места в \"Кеми-Р\" за постигане на устойчива заетост и повишаване на производствения капацитет\" по процедура „Ново работно място 2015\" по Оперативна програма „Развитие на човешките ресурси\" 2014-2020 (ОПРЧР), съфинансирана от Европейския социален фонд. Успешната реализация на дейностите по договора за безвъзмездна финансова помощ доведе до следните конкретни резултати: - открити са нови 34 работни места предимно в производството и малка част в администрацията. Спазвайки изискванията на ОП РЧР и конкретно на процедурата „Ново работно място 2015\", минимум 50% от заетите лица, т.е. минимум 17 човека от новоназначените са представители на поне една от двете специфични категории - Безработни младежи до 29 г. вкл.- 7 бр. и Безработни лица на възраст над 54 г. -10 бр.  - За ефективното изпълнение на проекта и за техническото осигуряване на работните места е закупена и доставена 1 бр. Машина за хоризонтално рязане. Крайният резултат от изпълнението на проекта е създадени условия за трайна заетост в „Кеми-Р\" ЕООД на 34 безработни и / или неактивни лица - 50% от които са представители на младежите до 29 години и на лицата над 54-годишна възраст и осигурена подкрепа за постигане на още по-високи резултати при изпълнение на служебните задължения. Натрупаните по време на работния процес знания и умения водят до повишаване конкурентоспособността на назначените служители и се очаква да имат трайно въздействие върху професионалната им реализация. Успешната реализация на настоящия проект и постигнатите резултати стимулират, както новонаетите лица, така и дружеството да надградят резултатите от проекта чрез по нататъшни дейности в посока на развитие и разрастване.  ", "date": "2018.06.04", "title": "“Кеми-Р“ ЕООД приключи успешно изпълнението на проект за осигуряване на заетост на безработни и неактивни лица по ОП РЧР 2014-2020"}
{"url": "http://www.cross.bg/media-kompanii-biznesa-1576128.html", "text": "/КРОСС/ Медийната група ще отбележи своя юбилей на специално събитие на 8 юни в Софийската Филхармония, когато ще бъдат връчени и Годишните награди b2b Media Awards 2018, с които ще бъдат отличени най-иновативните, най-креативните, най-успешните и най-отговорните компании. В програмата са включени и изпълнения на популярни и изгряващи шоу звезди, томбола и елегантен коктейл.Когато преди 10 години запва своите планове по проекта, Надя Маринова се стреми да създаде онлайн медия от нов тип. \"Отначало ми се струваше, че ще създам само един сайт за бизнес новини - генератор, който да показва в реално време най-доброто новинарско съдържение и по този начин да бъде полезен и удобен на бизнеса, но с течение на времето идеите се трупаха и много от тях намериха своята реализация\", разказва основателят на компанията.И наистина - първите стъпки са със стартирането на сайта b2b News, който в добре подредени категории събира акцентите от целия новинарски поток и поднася най-актуалното в сектори като земеделие, финанси, строителство, технологии, енергетика, туризъм, пазари и компании.По-голямата идея обаче назрява. B2b Media ще бъде много повече от новинарски сайт или генератор на съдържание. Ще мине време и медийната група ще има сайтове, конференции, бизнес събития и дори в един период ще издава луксозно списание, а идеята от чистото репортерстване стига доста по-далеч.Правилната формулаЦелта зад b2b Media винаги е стояла по-високо - да се намери формулата, с която да свързват отделни бизнеси и да се извади на показ най-добрите практики от корпоративния свят у нас.Така на втората година от съществуването на b2b Media вече се ражда идеята на Националния конкурс \"Най-зелените компании в България\" - една нестандартна инициатива, която в следващите 8 години ще показва най-ярките примери от света на бизнеса по отношение на зелените CSR проекти на компаниите, намаляването на техния въглероден отпечатък и позитивната промяна, която обществото може да усети от отговорното отношение на бизнеса към околната среда. Още от първото издание, партньор на инициативата става Министерството на околната среда и водите и въпреки, че от тогава са се сменили няколко различни министри, всеки от тях неизменно припознава идеята на конкурса.Зелените Оскари в своя блясъкНе е пресилено да се каже,\tче има стотици компании, които са кандидатствали, а десетки от тях са били отличени пре това време и с гордост са поставили в офиса своя \"зелен сертификат\" и стаутетка. С течение на времето всички започват да наричат инициативата \"Зелените Бизнес Оскари\", заради важността и мащаба, който добива.И до днес интересът към конкурса не стихва, напротив все повече бизнеси, общини, организации и личности са въвлечени около него. Има множество журналисти, които са участвали със свои материали в категория за \"Зелено перо\", а 7 души са носители на престижното отличие \"Зелена личност\", заради своята обществена дейност по опазване на природата. Така неусетно тази инициатива става гръбнак на цяла програма от бизнес събития, които медията организира през годините.Събития от международно значениеВсе още се помнят значими издания като Международната конференция \"Индустрия и иновации\", която първа започва да показва на преден план иновативните проекти в един сектор, който в миналото се е променял трудно, а днес с бързи темпове възприема новите технологии и похвати.С не по-малка известност е и Годишната конференция на b2b Media на тема: Smart city, която първа подхваща тенденциите за умно градоустройство и вече е с няколко издания зад гърба си. Друго силно издание е финансовият форум NEXT DIFI, който се радва и на международно участие.b2b Media AwardsЕмблематични за бизнеса са и Годишните награди b2b Media Awards. Конкурсът отличава не само бизнесите и техни отделни проекти, но също най-креативните корпоративни офиси, най-интересните външни пространства, както и социално - отговорни кампании, проекти с образователна насоченост в сферата на бизнеса, инвеститорите с визия, иновативни сгради, мобилни и технологични новости.Престижно жури от доказани експерти оценява устойчиво и иновативно поведение, направени мащабни инвестиции, значими сделки, оригиналност на идеите, ефективност от реализацията, новаторство по отношение на продуктите и на услугите, а също и иновативност в начина, по който са били комуникирани.В конкурса има специална категория, свързана с Кампаниите за изграждане на работодателска марка. За първа година бяха въведени и три нови категории: Кампания за community branding, Динамично развитие и Иновативен проект. В конкурса се отличават също Млад предприемач на годината, Бизнес лидер, както и Бизнес дебют на годината.Employer Branding AwardsЗа да се затвърди като пионер в определени области в събитийния календар на групата отскоро присъстват силни издания като конференцията \"Битката за талантите\" и първите Годишни награда \"Employer Branding Awards\" - и двете събития се фокусират върху развитието на HR индустрията и на най-добрите практики при компаниите за изграждане на силни работодателски марки, за привличане и задържане на таланти.Мисията на групата\"b2b Media има за за цел да информира бизнеса и обществеността, да анализа икономическите процеси и да стимулира предприемачеството. В своята дейност групата промотира най-иновативните компании в България, насочва \"светлината на прожекторите\" към находчивите и талантливи хора и идеи, отличава устойчивите бизнеси и организации. Информира за техните постижения и разкрива най-добрите примери\", коментира Надя Маринова.По думите й, още от създаването си медийната група подкрепя отговорните компании в България и е превърнала това в своя цел и мисия.За Надя Маринова:Основател на b2b Media, b2b Magazine, biolife.bg, Manifesto.bg, b2b Legal. Инициатор на конкурса \"Най-зелените компании в България\", международната конференция \"Индустрия и иновации\", \"Smart buildings, Smart cities, Smart economy\", наградите Sky Stars Технологичният форум Sharks in IT и много други национални и международни събития. Мениджърският й опит в областта на медиите включва престижни позиции, като гл. редактор на Darik Radio Burgas, зам. главен редактор на в -к \"Пари\", директор икономически предавания на TV Bulgaria On Air и Re:TV, гл. редактор на предаването \"Оригиналът\" по ТВ 7 и др.Надя е с юридическо и журналистическо образование, както и диплома от London School of PR. Завършила е множество специализации по PR and reputation management, Crisis Management, Media Evaluation, Corporate identity, Brands and brand management, с диплома по \"Investigative Business Reporting\".Надя има над 15-годишен опит областта на медии, ПР, комуникации и управлението на телевизионни и радио програми, продукции, печатни издания, онлайн медии, продажби и маркетинг на национално и регионално ниво. ", "date": "2018.06.04", "title": "b2b Media празнува 10-ата си годишнина"}
{"url": "http://www.cross.bg/zhyrnalistika-nagrada-boiiko-1576132.html", "text": "/КРОСС/ Отличието се връчи за оригинални идеи и индивидуално присъствие, а не за рейтиг, който гонят повече предавания на малкия екран. В конкурса имаше 19 номинации.Припомняме, че миналогодишният приз отиде при Сашо Диков.Награди за журналистически постижения получиха също и Мария Савкова и Кузман Илиев. За пръв път тази година бе връчена и индивидуална награда на Eмил Чолаков от председателя на Сдружението, което организира наградите – Иван Гарелов. „Тази награда съмя купил с лични средства, дори е гравирана с името ми. Емил Чолаков заслужено взима индивидуалната награда за оригиналния начин по който приподнася прогназата за времето“, поясни „човекът – панорама“ Гарелов.                      Преди събитието се проведе и традиционната годишна обзорна дискусия, на която беше обсъдена телевизионната продукция през годината и проблемите на журналистиката. Темата на журналистическата дискусия бе : „ Стандартите в журналистиката“.Засегнати бяха най-различни аспекти от работата на журналистите, тяхната оценка, начин на подаване на информацията и текущите проблеми в медиите. Акцента се спря на свободата на словото, обективната журналистика и последиците то нея. Засегната беше и нашумялата напоследък мода да се съдят журналисти за щяло и нещяло. В разгорещената дискусия активни бяха не само присъстващите журналисти, но и членове на журито и официалните гости. „Журналистиката е свободна тогава, когато ти дава възможност на мнение! Журналистиката е свободна когато е базирана на волята на този, който я прави. Истинската журналистика бива два вида : разследване и критика на властта“, каза Георги Лозанов, експерт по медии и журналистика.„Властта е демократична само тогава, когато е под медиен натиск. Но това изобщо не означава, че журналистиката е против властта, а значи, че си върши работата. Професионален ангажимент е да се критикума властта.“, поясни Лозанов. Интересно бе изказването на Бойко Василев за фейсбук и влиянието му върху журналистиката. „Всички имитират фейсбук, където има повече емоция и по-малко рационалност. Налюдава се малъэк интерес към истината , и много по-голям интерес към гледната точка, което спокойно може да се нарече – фейсбук ефект“, поясни тазгодишния победител на журналистическия конкурс Бойко Василев.Относно тв журналистиката Дискусията продължи с темата за репресираните журналисти. След приключване на дискусията  в Деня на Ботев журналистите поднесоха и венци пред берелефа на Христо Ботев. По време на честването бяха прочетени стихотворения за Христо Ботев . Участваха и оркестърът на ВМС и командващият Военноморска база Бургас. Към церемонията се включиха и много граждани и почиващи в Св.Влас, дори и чужденци.Досега „Голямата награда“ са печелили и Иво Никодимов, Мартин Карбовски и Миролюба Бенатова, Добрина Чешмеджиева, Елена Йончева, Емил Кошлуков, Диана Найденова. Носители на „Специалната награда“ са били „История. BG“, Тома Томов, Нери Терзиева, репортерите на „Господари на ефира“, Десислава Ризова, „БНТ такси“ и Росен Цветков.Инициатор на Наградите за ТВ журналистика „Св. Влас“ е „Кръг 11“, обединяващ известни журналисти и интелектуалци. В него членуват пpeф.Ивайло Знеполски, Иван Гарелов, Георги Лозанов, Любен Дилов-син, Копринка Червенкова, Георги Тенев, Джими Найденов, Стефан Димитров, Антони Георгиев, Павел Васел и покойният Петко Бочаров. ", "date": "2018.06.04", "title": "Бойко Василев грабна голямата награда за ТВ журналистика „Св. Влас“ 2018 "}
{"url": "http://www.cross.bg/vreme-chrez-pytin-1576125.html", "text": "/КРОСС/ Близо 770 000 въпроса са постъпили към Владимир Путин, който на 7 юни ще участва в така наречената \"Пряка линия с президента\" -  излъчвана по няколко телевизии и радиостанции програма, в която президентът отговаря на въпроси на гражданите, предаде ТАСС.Предаването на живо е предвидено да започне в 12:00 часа московско време на 7 юни, като въпроси ще може да се отправят и по време на излъчването.Въпросите се задават в кол центровете на програмата. Повечето от тях постъпват по телефона, чрез текстови и видеосъобщения, а останалите - чрез уебсайт, мобилни приложения или руски социални медии.", "date": "2018.06.04", "title": "Около 770 000 въпроса за \"Пряка линия с президента\" са постъпили към Владимир Путин"}
{"url": "http://www.cross.bg/polovin-sofiya-obryshvaneto-1576133.html", "text": "/КРОСС/ През половин час днес до 16 ч. ще се спира изцяло движението по АМ „Люлин“ в участъка от пътен възел Даскалово до граница с област София за обрушването на скатове при 9-ти км.Първото спиране е от 11 ч. до 11:30 ч. В 11:30 ч. трафикът ще бъде пуснат и ще бъде отново ограничен в 12 ч. за половин час. Движението ще бъде преустановявано на интервали от 30 минути до приключването на предвидените дейности по обрушването на скатовете.Агенция „Пътна инфраструктура“ благодари на шофьорите за търпението от причинените неудобства, които обаче са наложителни, за да се пътува удобно и безопасно. Алтернативният маршрут на АМ „Люлин“ по направлението София - Перник - Благоевград за леките автомобили е по път I-1 през Владая. Тежкотоварните МПС над 12 тона ще изчакват на място.", "date": "2018.06.04", "title": "През половин час днес ще се спира изцяло движението по АМ „Люлин“ "}
{"url": "http://www.cross.bg/prodanov-nikolaii-byagstvoto-1576126.html", "text": "/КРОСС/ „Кризата в най-острия си вид премина. Това ни дава възможност в една сравнително спокойна обстановка да извършим належащите дейности след бягството на Владимир Пелов и Радослав Колев“. Това заяви в предаването „Преди всички“ зам.-министърът на правосъдието Николай Проданов.", "date": "2018.06.04", "title": "Николай Проданов: Кризата след бягството на Пелов и Колев в най-острия си вид премина"}
{"url": "http://www.cross.bg/dzhipa-razkaza-detza-1576134.html", "text": "/КРОСС/ Посоченият от полицията за виновник за тежката катастрофа между пловдивските села Граф Игнатиево и Труд няма нищо общо с инцидента и се опитва да прикрие млада шофьорка. Това казаха пред камерата на bTV пострадали при инцидента, в който бяха ранени и 5 деца.Един от тях, Тенчо Тенев, разказа, че колата му (с 3 деца на задната седалка) е била изхвърлена на 30 метра напред след удара на джипа със софийска регистрация.  ", "date": "2018.06.04", "title": "След автомелето в Пловдивско: Дрогиран опитал да прикрие вината на млада шофьорка"}
{"url": "http://www.cross.bg/paketa-chast-pravila-1576117.html", "text": "/КРОСС/ Комисията по транспорт в Европейския парламент ще гласува част от пакета \"Мобилност\" - законовите промени, които определят новите правила за командироването на работниците.Предложението е на френския президент Еманюел Макрон.У нас идеите му за нов начин за заплащане и организиране на труда предизвикаха протести сред превозвачите. Според тях мерките на Макрон са дискриминационни и биха довели до фалит на транспортни фирми.В понеделник евродепутатите ще обсъждат онази част от пакета, която пряко засяга българските превозвачи. Сред тях са нови правила за продължителността на командировките, задължаването на шофьорите да нощуват в места за настаняване, вместо в камионите си.", "date": "2018.06.04", "title": "Гласуват пакета \"Мобилност\" в Комисията по транспорт към ЕП"}
{"url": "http://www.cross.bg/reki-varna-ylitzite-1576159.html", "text": "/КРОСС/ Порой във Варна. За минути улиците в морския град се превърнаха в реки. Огромно количество дъжд се излива и в този момент над града.Код жълто за проливни валежи, силни гръмотевични бури и опасност от градушки е в сила днес в 11 области от Източна България. ", "date": "2018.06.04", "title": "Порой превърна улиците във Варна в реки "}
{"url": "http://www.cross.bg/etap-potrebitelite-prodykti-1576121.html", "text": "/КРОСС/ Днес, , в 12:00 часа стартира гласуването в първия етап на  на единствената потребителска класация  От днес до 14 юни (включително) всеки потребител може да подкрепи предпочитаната от него марка в общо 35 категории, като гласува за нея на он-лайн адрес . По време на този първи кръг потребителите избират своите любими марки в падащо меню за всяка от подбраните категории. Този етап цели да отсее Топ 6 на най-предпочитаните брандове в различните отрасли. В следващия кръг продължават онези 6 марки в категория, събрали най-много потребителски гласове.Подбрани са 35 категории: ВИСОКОАЛКОХОЛНИ НАПИТКИ.БУТИЛИРАНИ ВОДИ.КАФЕ И ТОПЛИ НАПИТКИ.ЯДКИ, ЧИПС, СОЛЕТИ.ЗАХАРНИ ИЗДЕЛИЯ.МЕСНИ ПРОДУКТИ.МЛЕЧНИ ПРОДУКТИ.МАЙОНЕЗИ, ЛЮТЕНИЦИ И СОСОВЕ.БИО ПРОДУКТИ И СУПЕР ХРАНИ.КОЗМЕТИКА.БИО И НАТУРАЛНА КОЗМЕТИКА.ДЕРМО И МЕДИЦИНСКА КОЗМЕТИКА.БЕБЕШКА КОЗМЕТИКА.БЕБЕШКИ И ДЕТСКИ ПРОДУКТИ.АВТОМОБИЛИ.БЯЛА И ЧЕРНА ТЕХНИКА.ЗАВЕДЕНИЯ.УЕБ МЕДИИ И САЙТОВЕ.РАДИО.ТЕЛЕВИЗИЯ.ЗАСТРАХОВАТЕЛНИ КОМПАНИИ И БРОКЕРИ.БЪЛГАРСКА МАРКА.БЪЛГАРСКА МАРКА – ХРАНИ И НАПИТКИ.ФАРМАЦЕВТИЧНИ ПРОДУКТИ.ВИТАМИНИ И ХРАНИТЕЛНИ И ДОБАВКИ.БАНКИ.ФИНТЕХ КОМПАНИИ.ТУРИСТИЧЕСКИ ХОТЕЛИ И КОМПЛЕКСИ.ТЪРГОВСКИ ЦЕНТРОВЕ – МОЛ.ТЪРГОВСКИ ВЕРИГИ.ЕЛЕКТРОННА ТЪРГОВИЯ.ИТ И СОФТУЕРНИ ПРОДУКТИ.ЛЮБИМ РАБОТОДАТЕЛ.ИНОВАТИВНИ МАРКИ.ПОЧИСТВАЩИ ПРЕПАРАТИ.Класацията се провежда в три етапа. Втори етап ще се стартира на 18 юни и ще продържи до 24 юни (включително), като в този период потребителите могат да гласуват за до 3 от 6-те продължили марки в различните категории. Целта на този етап е да покаже кои 3 марки в отрасъл ще продължат в трети последен кръг на класацията. Третият етап стартира на 27 юни и ще продължи до 5 юли (включително). На този етап потребителите ще определят марка №1 във всяка категория. Във втори и трети етап, потребителите номинират или гласуват, като потвърждават избора си през линк, изпратен автоматично на електронната им поща, посочена за контакт. Непотвърдените гласове няма да се отчитат!По повод 10 години класация организаторите подготвят . В нея ще бъдат събрани историите на успеха на онези марки, които печелят любовта и сърцата на потребителите, историите на успешните брандове.Инициативата се реализира за  и е единствената класация, основана само върху мнението и нагласите на потребителите.  дава възможност на потребителите да определят марките, които обичат и които сред голяма конкуренция са спечелили тяхното доверие. За разлика от други класации,  не разчита на жури при номинациите – те са свободни, основани единствено на потребителските предпочитания и не включват специални пазарни критерии. По този начин  представя не експертното, а потребителското мнение за брандинга. ", "date": "2018.06.04", "title": "Днес стартира десетото юбилейно издание на класацията „Любимите Марки”"}
{"url": "http://www.cross.bg/hodene-skorost-namalyava-1576118.html", "text": "/КРОСС/ Учени от универистета на Сидни твърдят, че можем да удължим живота си, ако започнем да ходим по-бързо, съобщи сайтът Физ.орг.Ходенето със среден темп е свързано с 20-процентно намаляване на смъртността от каквито и да е причини, в сравнение с бавното ходене. При бързо ходене този риск намалява с 24 процента. Подобен е и резултатът за смъртност от сърдечносъдови заболявания. Защитният ефект от бързото ходене е особено изразен при по-възрастните хора. За навършилите 60 години ходенето със средна скорост намалява с 46 процента риска от смърт от сърдечносъдово заболяване, а бързият темп - с 53 процента. \"Бързият ход обикновено е със скорост пет до седем километра в час, но зависи от формата на човека. Алтернативен индикатор е да ходиш така, че да се задъхаш малко или да се изпотиш\".", "date": "2018.06.04", "title": "Учени: Бързото ходене спасява живота ни"}
{"url": "http://www.cross.bg/lavrov-paket-kitaii-1576119.html", "text": "/КРОСС/ По време на посещението на руския президент Владимир Путин в Китай през идващата седмица ще бъде одобрен \"много добър пакет договорености\", заяви руският външен министър Сергей Лавров. Лавров се срещна в неделя с министъра на външните работи на Китай Ван И, съобщава БГНЕС.\"Скоро предстои поредната среща, ще има официално посещение на президента на РФ в КНР в навечерието на срещата на върха на ШОС (Шанхайска организация за сътрудничество, бел.ред) в Циндао\", каза Лавров\"Ние, според мен, имаме много добър пакет с договорености, който ще бъде одобрен\", добави Лавров.Срещата на двамата бе в Претория, Южна Африка, където се срещат външните министри на страните от БРИКС.", "date": "2018.06.04", "title": "Русия и Китай  готвят нов пакет договори"}
{"url": "http://www.cross.bg/sofiya-klasirane-purvoto-1576120.html", "text": "/КРОСС/ Кой първокласник къде е приет да учи? Това трябва да стане ясно в понеделник, след като бъде обявено първото класиране за прием в училищата в София.Списъците с имената на приетите деца ще бъдат изнесени в 17:00 ч. във всяко столично училище.Основният критерий, по който се извършва приемът, е този за уседналост на родителите.", "date": "2018.06.04", "title": "Обявяват първото класиране за прием на първокласниците в София"}
{"url": "http://www.cross.bg/nyama-bulgariya-polsha-1576127.html", "text": "/КРОСС/ Трите загуби в София сринаха България до 11-то място в общото класиране на волейболната \"Лига на нациите\". Всички отбори имат по 6 мача и остава да изиграят още 9 срещи следващите три седмици.Вече няма тим без загуба след драматичния успех на Бразилия срещу САЩ с 3:2 и изненадващия срив на Полша срещу Германия за 1:3. Прави впечатление силното представяне на Канада, който е един от четирите отбора можещи да изпаднат. В момента \"кленовите листа\" дори са на позиция за финалите във Франция.Българите показаха, че трудно ще попаднат сред най-силните и може би ще се съсредоточат в битката с преките съперници за оставане в лигата. Австралия показа, че не е слаб отбор и с играта си демонстрира, че ще постигне няколко победи в турнира. Засега Южна Корея няма победа. Прекият ни мач с азиатците е в последната седмица в Техеран.Този уикенд \"лъвовете\" ще играят в Осака (Япония) срещу домакините, Италия и Полша. Двата европейски отбора са в битка за финалите, а японците ще искат да се доказват пред собствена публика. Мачът с Китай трябва да е \"обица на ухото\" за момчетата на Пламен Константинов.", "date": "2018.06.04", "title": "България се срина на 11-то място в \"Лигата на нациите\""}
{"url": "http://www.cross.bg/slyzhitelite-ysloviya-eood-1575688.html", "text": "/КРОСС/ \"Ви Джи Еф Инженеринг\" ЕООД приключи успешно изпълнението на договор за безвъзмездна финансова помощ за изпълнение на проект BG05M9OP001-1.008-0903-C01 \"Повишаване на безопасните и здравни условия на труд и осигуряване на социални придобивки за служителите на \"Ви Джи Еф Инженеринг\" ЕООД\" по процедура „Добри и безопасни условия на труд\" по Оперативна програма „Развитие на човешките ресурси\" 2014-2020 (ОПРЧР), съфинансирана от Европейския социален фонд.Успешната реализация на дейностите по договора за безвъзмездна финансова помощ доведе до следните конкретни резултати:1. Разработена и практически въведена Стартегия за управление на човешките ресурси в предприятието; оптимизирани работни процеси и въведени практики за по-лесно съвместяване на професионалния и личния живот;2.Осигурени безопасни и здравословни условия на труд, подобряване професионалния и здравния статус на работниците и служителите закупуване на средства за колективна защита, на специално работно облекло и лични предпазни средства;3.Осигурени социални придобивки за работещите - места за отдих и почивка, както и място за спорт;4.Осигурен транспорт на служителите - до и от работното място;5.Повишена квалификацията на служителите, чрез провеждане на два вида обучения, относно специфичните рискове за здравето, свързани с индивидуалното работно място и методите и средствата за тяхното ограничаване и предотвратяване.Осигурените за служителите средства за колективна защита, специални и защитни облекла и ЛПС са от най-висок клас, покриващи описаните трудови рискове и предпазващи от конкретни опасности, за които се прилага ЛПС, и надграждат осигуряваните до момента минимални изиксвания за безопасност и здраве при работа в дружеството.Крайният резултат от изпълнението на проекта е създадени условия за безопасни и здравословни условия на труд на работния процес, оптимизирани работни процеси и въведени практики за по-лесно съвместяване на професионалния и личния живот и осигурена подкрепа за постигане на още по-високи резултати при изпълнение на служебните задължения.Успешната реализация на настоящия проект и постигнатите резултати стимулират \"Ви Джи Еф Инженеринг\" ЕООД да надгражда резултатите от проекта чрез по нататъшни дейности в посока на развитие и разрастване.  ", "date": "2018.06.04", "title": "\"Ви Джи Еф Инженеринг\" ЕООД изпълни успешно проект за подобряване на безопасността и здравето при работа по ОП РЧР 2014-2020"}
{"url": "http://www.cross.bg/papata-s-priziv-kum-mafiyata-1576122.html", "text": "/КРОСС/ Папата наруши традицията и отслужи литургия в контролирано от мафията предградие на Рим. Главата на римокатолическата църква събра хиляди пред църквата в Остия, на около 30 км от италианската столица. Той призова членовете на мафията да се откажат от омертата - обетът за мълчание, който дават. Папа Франциск каза, че само така градът ще може да се освободи от страха и депресията. ", "date": "2018.06.04", "title": "Папата с призив към мафията"}
{"url": "http://www.cross.bg/zapochvat-proverki-po-plazhovete-1576123.html", "text": "/КРОСС/ От днес започват проверки по плажовете. Министерството на туризма ще следи за броя на спасителите и за съотношението между платените чадъри и зоните за свободно плажуване.86 ивици обаче ще станат неохраняеми и през този сезон.В същото време държавата очаква 5 процента ръст на туристите по Българското Черноморие. ", "date": "2018.06.04", "title": "Започват проверки по плажовете"}
{"url": "http://www.cross.bg/izkystvoto-na-shtastieto-1576107.html", "text": "/КРОСС/Изкуството на щастието се крие в способността да намирате щастието в простите неща.                          Хенри Уорд Бийчър ", "date": "2018.06.04", "title": "Изкуството на щастието ..."}
{"url": "http://www.cross.bg/chasa-grazhdani-provede-1576109.html", "text": "/КРОСС/София.От 15.00 часа в XVIII състав на Специализирания наказателен съд ще се заседава по молба за изменение на мярка за неотклонение на Петко Д.***София.От 15.00 часа в XIX състав на Специализирания наказателен съд ще се заседава по молба за изменение на мярка за неотклонение на Амир Ш.***София.От 16.00 часа в VII състав Специализираният наказателен съд ще се произнесе за връщане на веществени доказателства по делото срещи Бойко Б., Емил Б., Емил Д., Йоана В., Явор К. и Даниела Н.***София.От 16.30 часа в Президентството на Р България (бул. \"Дондуков\" 2) ще се състои церемония по награждаване на победителите в Международния конкурс по програмиране CodeIT Сезон 2017-2018.***София.От 18.30 часа в мраморното фоайе на Столичната библиотека ще се състои премиерата на книгата „Живея за музиката. Автобиографията на един джазмен\" - книга на Димитър Симеонов - Мончо.***София.В 19.00 часа пред Народния театър „Иван Вазов\" музикалните състави на БНР ще излязат на протест с искане за справедливо заплащане.***София.От 19.00 часа в Литературен клуб „Перото\" ще се състои представянето на новата книга на американската поетеса Линда Грегърсън „Машини за дишане\".***София.От 19.00 часа в зала 42 на НДК българският актьор Георги Мамалев ще представи биографичната си книга „Усмихни се, човече!\".***София.От 19.30 часа в Театър „Азарян\" ще се състои танцовият спектакъл „Хаканаи\".***София.От 19.30 часа артистът, писател и куратор Гира Хашеми ще разкаже в „Червената къща\" за своите преживявания по пътя на бежанците в Европа.***Варна.От 10.00 до 12.00 часа в клуба на ПП ГЕРБ-Варна (ул. „Г. Бенковски\" № 1) народният представител Владимир Вълев организира приемна за граждани.***Варна.От 11.30 часа в зала „Варна\" в сградата на Общината ще се състои пресконференция във връзка с предстоящите прояви от Петия международен турнир „Одесос\" и 46-ия републикански преглед по пожаро-приложен спорт.***Варна.От 13.00 часа в централата на БСП-Варна (ул. „Македония\" 33) народните представители проф. Анелия Клисарова и Иван Иванов ще проведат приемна за граждани.***Велико Търново.От 09.00 часа в зала 500 на Областна администрация ще се проведе дискусионен форум на тема „Киберсигурност и безопасно поведение в интернет в ерата на дигиталната революция\".***Велико Търново/с. Михалци и с. Караисен.От 9.30 часа в село Михалци народният представител Станислава Стоянова и общински съветници от ГЕРБ-Павликени ще проведат приемна за граждани. От 11.00 часа ще се състои приемна за и за жителите на село Караисен.***Велико Търново.От 10.30 часа в сградата на музей „Възраждане и Учредително събрание\" ще се състои тържествено събрание по повод отбелязването на 20 години от възстановяването на Апелативен съд-Велико Търново и 140 години от създаването му.***Велико Търново.От 13.00 часа в пресклуба на БТА ще се състои пресконференция на народния представител от ПГ \"Обединени патриоти\" доц. Милен Михов. Той ще направи отчет за изминалата една година и коментар по актуални политически теми.***Горна Оряховица.От 17.30 часа в парк „Пролет\" ще бъде открит паркът за домашни любимци.***Добрич.От 9.00 часа в малката заседателна зала на Община Добрич ще се проведе кметска оперативка.***Плевен.От 15.00 часа в пресклуба на БТА в Плевен ще се състои пресконференция за представяне на резултатите от реализирането на проект „Превенция срещу езика на омразата в образователните институции\".***Пловдив.В 09.15 часа в зала 3 на Районния съд ще се на длъжностно лице към казино е присвоил чужди пари в размер на над 10 000 лв.***Пловдив.В 11.00 часа в заседателната зала на Община Пловдив ще се състои пресконференция по повод предстоящото 16-то издание на фестивала „Пловдив чете\".***Пловдив.В 12.00 часа на бул. \"Марица-Север\" 51 ще се проведе пресконференция на ВМРО-Пловдив с участието на народният представител от 16 МИР Александър Сиди, председателят на ВМРО-Пловдив Борислав Инчев и общинските съветници от града. Ще бъде оповестена информация относно Програмата за качеството на атмосферния въздух и кандидатстването на община Пловдив по мярката за 111 млн.лв., както и по други актуални теми.***Пловдив.От 13.00 часа в Дома на културата „Борис Христов\" ще бъде официално открита конференция на тема „Позитивната психология и облачните технологии: нови хоризонти за образованието\".***Пловдив.В 14.00 часа в пресклуба на БТА ще се състои пресконференция на ПП АБВ с участието на лидерът на партията Румен Петков. Темата ще бъде актуалната политическа обстановка в България.***Пловдив.От 16.00 часа в централния офис на ГЕРБ-Пловдив (бул. „Марица\" 91) председателят на Комисията по бюджет и финанси Менда Стоянова ще проведе приемна за граждани.***Пловдив.От 16.00 часа в офиса на ГЕРБ-Пловдив (ул. „Стефан Стамболов\" № 21) депутатът и член на Комисията по транспорт, информационни технологии и съобщения и на Комисията по регионална политика, благоустройство и местно самоуправление инж. Атанас Ташков ще проведе приемна за граждани.***Пловдив.От 16.00 часа в офиса на ГЕРБ-Пловдив (ул. \"Коста Паница\" № 5) заместник-председателят на Комисията за борба с корупцията, конфликт на интереси и парламентарна етика Спас Гърневски ще проведе приемна за граждани.***Пловдив.От 16.30 часа в офиса на ГЕРБ-Пловдив (ул. „Прага\" 2) председателят на Комисията за контрол над службите за сигурност, прилагането и използването на специалните разузнавателни средства и достъпа до данните по Закона за електронните съобщения и член на Комисията по правни въпроси ще проведе приемна за граждани.***Пловдив.От 16.00 часа до 18.00 часа в офиса на ГЕРБ в район „Тракия\" в жк. \"Тракия\" бл. 91 общинският съветник Вера Тоскова ще проведе приемна за граждани.***Пловдив.От 16.00 часа до 18.00 часа в офиса на ГЕРБ в район „Тракия\" (жк. „Тракия\" бл.91) общинският съветник Ели Гатева ще проведе приемна за граждани.***Пловдив.От 17.00 до 18.00 часа в офиса на ГЕРБ в район „Южен\" (ул.\"Академик Петър Динеков\" № 1А) общинският съветник Даниела Дженева ще проведе приемна за граждани.***Пловдив.От 17.00 часа до 18.30 часа в офиса на ГЕРБ в район „Източен\" (ул. „Коста Паница\" №5) общинският съветник Спартак Николов ще проведе приемна за граждани.***Пловдив.От 17.00 часа до 18.30 часа в офиса на ГЕРБ в район „Източен\" (ул. \"Коста Паница\"№ 5) общинският съветник Вихър Захов ще проведе приемна за граждани.***Пловдив.От 17.30 часа до 19.00 часа в офиса на ГЕРБ в район „Централен\" (ул. „Прага\" № 2) общинският съветник Александър Радев ще проведе приемна за граждани.***Пловдив.От 17.30 часа до 19.00 часа в офиса на ГЕРБ в район „Южен\" (ул. „Академик Петър Динеков\" №1А) общинският съветник Атанас Узунов ще проведе приемна за граждани.***Пловдив.От 18.00 часа във фоайето на Изкуствотека на културната институция ще бъде открита изложба на ученици от Езикова гимназия „Пловдив\".***Сливен.От 9.30 часа до 16.30 часа в офиса на ГЕРБ-Сливен (ул. \"Цар Освободител\" № 17) общинските съветници Георги Николов и Димитър Митев ще проведат приемни за граждани.***Сливен.От 10.30 часа до 12.00 часа в офиса на ГЕРБ-Сливен (ул. \"Цар Освободител\" № 17) народният представител Галя Захариева ще проведе приемна за граждани.***Стара Загора.От 11.00 часа в НУМСИ „Христина Морфова\" ще се проведе „Сцена за млади импровизатори\".***Стара Загора.В 12.00 часа в зала 203 на Община Стара Загора кметът Живко Тодоров ще се срещне със състезателки на СК „Кобра\".***Стара Загора.В 17.00 часа в зала „Лубор Байер\" ще бъде открита изложба на детски художествени школи към Центъра за подкрепа за личностно развитие.***Стара Загора.От 18.00 часа в Художествената галерия народният представител Маноил Манев ще представи първия си роман „Орденът на оръжието\".*** Шумен.От 9.30 часа с разглеждане на новостроящата се спортна зала „Арена Шумен започва посещението на Николай Нанков, министър на регионалното развитие и благоустройството.***Шумен.От 10.00 часа министър Николай Нанков ще извърши оглед на пътния надлез над ЖП-линията София - Варна.*** Шумен.От 10.30 часа министър Николай Нанков ще извърши оглед на площадката за строеж на ГПСПВ в кв.\"Дивдядово\", където ще даде и пресконференция.*** Шумен.От 13.00 часа в концертната зала на Младежкия дом министър Николай Нанков ще открие кампанията „Моят град е моята крепост\". ", "date": "2018.06.04", "title": "Предстоящи събития в страната за 4 юни"}
{"url": "http://www.cross.bg/gvatemala-vylkana-raneni-1576111.html", "text": "/КРОСС/ Седем души загинаха и близо 300 са ранени при изригването на вулкана Фуего в Гватемала.Вулканът, разположен на около 40 километра от столицата Гватемала, вчера изхвърли в небето черен дим и пепел. Река от лава е заляла селото Ел Родео, като е унищожила къщи и е изгорила хората в тях, съобщи Националната агенция за справяне с бедствията.Заради пепелта от вулкана летище \"Аурора\" в столицата е било затворено, а част от жителите й бяха евакуирани.Властите призоваха населението да запази спокойствие, тъй като вулканът изригва няколко пъти в годината.", "date": "2018.06.04", "title": "Разрушения, загинали и много ранени след вулканично изригване в Гватемала"}
{"url": "http://www.cross.bg/tema-zhivo-detzata-1576108.html", "text": "/КРОСС/ БНТ, „Денят започва\"Тема: Деца във ваканция. Ваканцията започна, какво да правят децата през лятото?Тема: Летните вируси. Бум на летните вируси, как да ги преборим? Съветите на проф. Тодор Кантарджиев.Тема: Чакането в КАТ. На живо: Понеделник сутрин в КАТ. Кога ще спре чакането?Тема: Таванът на пенсиите. По пътя към високите пенсии. Коментар на Ивайло Калфин.Тема: Цифрова политика. България и цифровата политика. Говори еврокомисар Мария Габриел.Тема: пристрастяване. Какво пристрастява децата към мобилните устройства?Тема: Злато за ансамбъла. На живо от Испания: Златните момичета от ансамбъла по художествена гимнастика, с нова победа.БТВ, \"Тази сутрин\"Тема: На живо: До къде стигна разследването на показното убийство в Слънчев бряг?Тема: След изборите в Галиче, критиките на президента и срещата „Борисов - Путин\", коментар на Цветан Цветанов.Тема: Колко са случаите на отнети деца от български семейства в Норвегия и как раздялата влияе на децата и родителите? Дискусия в студиото.Тема: Поредица от кражби в магазини в Плевен. Ще бъдат ли заловени извършителите?Тема: Финалът в „Гласът на България\", кой ще е големият победител?Нова телевизия, „Здравей, България\"Тема: Лъскави играчки или супероръжия за армията? Как военният министър ще убеди държавата, че трябва да изхарчи милиарди за въоръжаване? Гостува Красимир Каракачанов, министър на отбраната.Тема: Куршуми за хазартен бос и приятелката му. Разчистване на сметки или ревност стоят зад стрелбата в Слънчев бряг?Тема: Предлагат ли ни гръцки, вместо български домат? Темата, в „На твоя страна\".Тема: „Пълен абсурд\": Защо в крайдунавското село Байкал навсякъде пуши и кое е най-ефикасното средство за борба срещу комарите? ", "date": "2018.06.04", "title": "Теми и гости в ефира днес"}
{"url": "http://www.cross.bg/yuni-v-istoriyata-1576105.html", "text": "/КРОСС/ На днешната дата през 1039 г. Хайнрих III става крал на Германия.През 1534 г. французинът Жак Картие открива остров Принц Едуард (дн. Канада).През 1783 г. братя Монголфие демонстрират своя балон с горещ въздух.През 1800 г. във Вашингтон е завършено строителството на резиденцията на президента на САЩ - Белия дом, а Джон Адамс и съпругата му става първите обитатели на сградата.През 1880 г. 2. Обикновено народно събрание на България приема закон, с който се създава националната валута лев = 100 стотинки = 1 френски франк.През 1896 г. Хенри Форд извършва тестово шофиране на първия си модел автомобил по улиците на Детройт.През 1911 г. в Аляска (САЩ) са открити големи залежи от злато.През 1917 г. университетът Кълъмбия (САЩ) започва връчването на престижните награди „Пулицър\" за върхови постижения в литературата, журналистиката, музиката и драмата.През 1920 г. Унгария губи 71% от територията си и 63% от населението си по силата на Трианонския договор, подписан в Париж.През 1970 г. Тонга получава независимост от Обединеното кралство.През 1972 г. руският писател Йосиф Бродски е изгонен от СССР.През 1989 г. протестите на площад Тянанмън в столицата на Китай, Пекин, са жестоко потушени от въоръжени войници и танкове на Народната освободителна армия, загиват стотици невинни граждани.През 2002 г. е открит транснептуновият обект 50000 Кваоар.", "date": "2018.06.04", "title": "4 юни в историята"}
{"url": "http://www.cross.bg/kolata-ydari-petrov-1576112.html", "text": "/КРОСС/ Инцидент със ,съобщава bTV.В неделя, 11 без 10, докато чакаме на светофара, към колата ни препуска бясно обезумял кон, носещ със себе си част от каруцата, от която се е отскубнал. Конят се врязва право в колата ни, като каруцата, която влачи, се удари в предната ѝ част, след което продължи да лети надолу по улицата, се казва в сигнала до редакцията ни. След малко забелязахме един човек, тичащ след коня.Приятелят ми слезе от колата, за да опита да го задържи, докато дойде КАТ, за да се опише щетата. Без да казва и дума, собственикът на коня напада приятеля ми. Към него се присъединиха и други. Приятелят ми има множество травми и наранявания, включително две дълбоки рани на главата и следи от много удари с метални предмети, се казва още в сигнала.Предаването „Тази сутрин“ по bTV потърпевшият Цветан Петров, коментира, че .Нямах никакво намерение да се стига до физически контакт. Просто въпросният кон с каруцата удари автомобила отпред и исках да видя къде е човекът, за да можем да викнем КАТ. За самия автомобил няма проблем, защото е с „Каско“, целта беше просто да дойдат КАТ, да оправим документите и кой откъдето е. Но този човек изобщо не искаше да слуша, , разказа Петров.Той отрече да е виновен с нещо – „просто махнах с ръка да спре, да дойде до колата. Той изобщо не искаше да спира, да говорим, буквално започна с юмруци. Друг човек от ромски произход слезе от едно такси и най-нагло ми вика на мен защо аз съм започнал да бия това момче. И той се нахвърли върху мен и , разказа Петров.Още двама души са се опитали да му помогнат, но и те са отнесли бой.По думите му в един момент .Случи се от мухата слон. И . За щастие, моята приятелка беше в колата, тя се заключи вътре и веднага звънна на 112, добави Петров.15-минути след като всичко свършило, дошла линейка и едва след това – патрулка, разказа още потърпевшият.Той допълни, че в един момент, след като е бил повален на земята, е изгубил и съзнание. Има сериозни натъртваня на прешлените, ръцете и тялото, лека фрактура на черепа, рана на милиметри от сънната артерия. „“, каза той. добави потърпевшият.", "date": "2018.06.04", "title": "Инцидент с кон доведе до масов бой в София"}
{"url": "http://www.cross.bg/bryag-simona-oruzhie-1576113.html", "text": "/КРОСС/ Прокуратурата е на 37-годишния мъж, който беше задържан след показния разстрел на бизнесмен в Слънчев бряг, научи bTV.Очаква се да бъде поискана и постоянна мярка задържане под стража.Стрелбата е станала пред хотелски комплекс, когато в курорта е било пълно с туристи. Жертвата е 54-годишният Коста Николов, собственик на игрални зали от дълги години. С опасност за живота е 22-годишната му спътница Симона, която е служителка в едно от казината му в курорта. Тя е дъщеря на полицейски шеф.Според разследващите става въпрос за класически любовен триъгълник. \"Категорично установено по делото е, че повод за деянието е необузданата ревност, изпитвана от дееца\", посочи пред bTV окръжният прокурор Георги Чинев.По думите му обвиняемият е признал за престъплението и съдейства на разследващите. Той имал връзка с простреляната Симона от началото на май, като ревността му се породила от действията на нейния началник, който в някои моменти се държал с нея грубо, а в други - галантно, водел я на вечери и т.н.Балистичната експертиза е установила съвпадение между законно притежаваното лично оръжие на арестувания и един от куршумите, поразили жертвите му.Извършителят беше заловен с оръжие и боеприпаси при опит за бягство в Турция – той е с чисто криминално минало. Застрелял жертвата си от упор, след което стрелял по момичето, което се опитало да го спре.", "date": "2018.06.04", "title": "Обвиняемият за стрелбата в Слънчев бряг си е признал"}
{"url": "http://www.cross.bg/sloveniya-yansha-beshe-1576114.html", "text": "/КРОСС/ Дясната антиимигрантска демократическа партия на Янез Янша спечели парламентарните избори в Словения.Демократите получават 25% от гласовете, следвани от лявоцентриската „Листа на Марян Шарец“ с 12,7%, а трети са социалдемократите с 10 на сто от гласовете. Тъй като нито една от партиите не печели мнозинство, предстоят преговори за коалиция.Антиимигрантската партия на Янша иска да затегне имиграционната политика по модела на съседна Унгария.Янез Янша беше два пъти премиер на Словения. Той беше опетнен от голям корупционен скандал и беше в затвора през 2014 г., припомнят агенциите.", "date": "2018.06.04", "title": "Дясна антиимигрантска партия спечели парламентарните избори в Словения"}
{"url": "http://www.cross.bg/bivsh-direktor-predsedatel-1576110.html", "text": "/КРОСС/Спас Русев, бизнесмен, председател на надзорния съвет на \"Виваком\"Веселин Петричев, председател на съда във ВелинградДимитър Дерелиев, бивш зам.-министър на културата, бивш директор на Националния филмов центърЕкатерина Йосифова, поетесаИвайло Крайчовски, музикантМаксим Сираков, първи изпълнителен вицепрезидент на \"Алианц България холдинг\" АД и главен финансов директор на групатаЧл.-кор. проф. дфн Николай Милошев, бивш министър на образованието, младежта и наукатаМилица Божинова, певица от \"Фамилия Тоника\" ", "date": "2018.06.04", "title": "Родени на 4 юни"}
{"url": "http://www.cross.bg/pravitelstvo-novoto-sanches-1576115.html", "text": "/КРОСС/ Стотици испанци протестираха в Мадрид срещу новото правителство на социалиста Педро Санчес.Демонстрантите се събраха на площад „Колон“ (Колумб), като развяваха национални знамена и настояха за нови избори.Някои от тях казаха, че не се чувстват представени от новото правителство и настояха то да бъде избрано с всенароден вот.Педро Санчес дойде на власт в петък, след като парламентът гласува вот на недоверие на премиера Мариано Рахой заради голям корупционен скандал, свързан с неговата „Народна партия“.", "date": "2018.06.04", "title": "Масов протест в Мадрид срещу новото правителство"}
{"url": "http://www.cross.bg/mitrofan-dometiii-nego-1576106.html", "text": "/КРОСС/ Св. Митрофан, патр. Константинополски. Св. мчци Фронтасий, Северин и др. Мчк Конкордий, св. свщмчк Астий, еп. ДирахийскиСвети Митрофан, патриарх КонстантинополскиСветият наш отец Митрофан живял по времето на Константин Велики ­ първия император християнин. Той бил син на римлянина Дометий, произхождащ от царски род. Дометий, наричан още Дометиан, бил брат на Пров, който някога заемал престола на римски император . Бидейки човек благоразумен, Дометий скоро осъзнал лъжата на идолопоклонството, отрекъл се от лъжливите езически богове и повярвал в истинния Бог нашия Господ Иисус Христос. Тъй като Рим по това време бил изпълнен с езическо нечестие и християните били подложени на жестоко преследване, Дометий, напускайки столицата на империята, пристигнал във Византия с двамата си синове, Пров и Митрофан. Тогава във Византия бил епископ богоугодният и свят мъж Тит и при него заживели Дометий и двамата му синове, обучавани в Христовата вяра и Господния закон и наставлявани в добродетелния живот. Виждайки, че Дометий с цялото си сърце и душа се е прилепил към Христа и е изпълнен с пламенна ревност да се потруди за Господа, епископът го причислил към църковния клир, ръкополагайки го за презвитер. След като наставил Дометий, Тит починал и Дометий приел епископския престол след него, а след смъртта на блажения епископ Дометий светителския престол заел неговият син Пров. След преставянето на Пров на византийската архиерейска катедра бил възведен синът на Дометий и братът на Пров ­ свети Митрофан, за когото ни предстои да разкажем.По това време император Константин Велики пристигнал в Тракийската област. Като видял тук светителя Митрофан, императорът от беседата с него се убедил, че той е велик Божий угодник, и много се удивлявал на добродетелния живот на светителя и на неговата премъдрост. Горещо го обикнал и желаейки да се наслаждава на неговите боговдъхновени слова, той го взел със себе си в Рим.Скоро след това император Константин пожелал да премести своята столица от Рим във Византия. Този град много му харесал както с красотата си, така и с удобното си местоположение. Той се намирал в югоизточния ъгъл на Балканския полуостров на брега на Босфора, протока, свързващ Черно море със Средиземно и Мраморно. Прекрасни пътища по суша и море водели към този град и цялата околна местност изобилствала с различни земни плодове. Всичко това така харесало на Константин, че той решил да пренесе тук столицата на империята. Императорът украсил новата столица с най-прекрасни здания и я нарекъл Новият Рим. Но по името на своя създател града по-често наричали Константинопол, а като резиденция на императорите, той се наричал и Цариград. След като пренесъл столицата на империята във Византия, Константин довел тук от Стария Рим и светителя Митрофан, наричайки го свой отец, и му изходатайствал от събралите се в Никея на Първия Вселенски събор епископи титлата патриарх. Така Митрофан станал първият Константинополски патриарх. Поради дълбока старост и телесна немощ, самият Митрофан не бил на Събора в Никея. За свой заместник той изпратил своя хорепископ Александър ­ мъж почтен, свят и стар, положил много усилия в полза на църковния мир в Тракия и Илирия. На Събора той заемал мястото на своя патриарх Митрофан и се противопоставял на Арий. След завършването на този Вселенски събор благочестивият император Константин Велики убедил всички светители, които били на Събора, да се отправят заедно с него към Константинопол, за да посетят болния патриарх Митрофан, лежащ на смъртен одър. В една от неделите отците заедно с царя дошли при Митрофан и дълго беседвали с него. При това императорът казал на светеца: ­ Честнейши отче! Виждам, че ти си изнемогнал от старостта и болестта. И така, моля те, кажи ни, кой е достоен да бъде твой приемник? На тези думи свети Митрофан с радост в очите отговорил на императора: ­ Наистина, чрез твоите уста сега говори Светият Дух. Действително, когато седем дни преди днешния ден размислях за това, Господ ми откри, че след изтичането на десет дни ще напусна този свят. И когато завърша живота си, нека след мене встъпи на престола моят съслужител Александър, който наистина е достоен за избиране и за дара на Светия Дух. След него наследник на престола ще бъде Павел, който сега е четец.След това, като погледнал към блажения Александър, патриарх Александрийски, му казал: Брате! И ти ще оставиш след себе си превъзходен наследник.И като взел ръката на неговия архидякон Атанасий, произнесъл:Ето, този доблестен Христов воин ще бъде наследник след тебе, и не само твърдо ще въстане, заедно с моя брат Александър,против арианското нечестие, но и ще преуспее в големи подвизи, така че него, заедно с мъжествения Павел, ги очакват много страдания.Така предсказал светецът за бъдещето и десет дни след Господнето откровение починал в мир в четвъртия ден на месец юни, преживял от деня на раждането си всичко сто и седемнадесет години. Сега светецът пребъдва в безкрайния живот, предстоейки пред престола на Великия Архиерей, преминал небесата ­ Христа, нашия Спасител; на Когото слава во веки. Амин.", "date": "2018.06.04", "title": "Св. Митрофан, патр. Константинополски"}
{"url": "http://www.cross.bg/vestnik-pishe-suobshtava-1576116.html", "text": "/КРОСС/На прага на бунт, подобно на розопроизводителите са собственици на черешови градини в пловдивското село Брестник, съобщава вестник \"24 часа\".Гняв и недоволство е обхванало градините, отрупани с плод. Причината - изкупната цена там е 80 ст. за килограм, а толкова дават и фирмите за преработка. На пазара продукцията върви от 2,50 до 6 лева, пояснява \"24 часа\".\"Таван за евросубсидиите. ЕК предлага 100 000 евро максимален размер на плащанията\", съобщава вестник \"Земя\".\"Бизнес кръгът \"Приморец\" управлява Бургас\", пише вестник \"Дума\". Изданието обяснява, че той е сформиран около собственика на 5-звезден хотел в курорта, в който имало специален апартамент за кмета на Бургас Димитър Николов. Разследване на изданието е установило, че фирми на бизнесмена имали пръст във всички инфраструктурни проекти, изпълнявани от общината с пари от ЕС.\"3 милиона годишно ще губи държавното тото у нас, ако се приемат поправките в Закона за хазарта\", пише вестник \"Стандарт\". Това сочат изчисленията на финансови експерти. Според тях забраната за рекламиране на тотото и щастливците, които са спечелили от него, ще доведе до най-малко 10% спад в приходите. А това буквално може да \"счупи\" бюджета за българския спорт тази година, допълва \"Стандарт\".\"Службите са свалили от интернет 19 хил. екстремистки съобщения\", съобщава вестник \"Сега\". \"Ислямска държава\" и \"Ал Кайда\" агитират младежите на 10 езика в 53 отворени платформи. Публикациите са били достъпни за всички потребители. Сред изтритите няма на български език, а ГДБОП не разполага с информация за съпричастност на български граждани към публикациите, пропагандиращи насилие, допълва \"Сега\".\"Втори Босфор застрашава Черно море\", пише в заглавие на първата си страница вестник \"Труд\". Изданието обяснява, че изкуственият морски път \"Канал-Истанбул\", свързващ Черно с Мраморно море,  трябва да е готов до 2023 година. Целта му е да облекчи трафика и да намали риска от инциденти с кораби, транспортиращи опасни материали през натоварения Босфор. Проектът обаче предизвиква гнева на еколози. Според тях каналът нарушава биоравновесието, а това може да доведе до екокатастрофа, допълва \"Труд\". ", "date": "2018.06.04", "title": "Преглед на печата"}
