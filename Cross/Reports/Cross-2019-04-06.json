{"url": "http://www.cross.bg/hora-turkat-bulgariya-1601102.html", "text": "/КРОСС/ Българският избирател не е конкретен, има различни виждания. Към два различни морала се разделят. Цялата кампания на ГЕРБ ще е изградена на това, че в България има хора, които са взели живота си в ръце. Това, което ни предлага тяхната листа, е да мислим за едно общо бъдеще в контекста на Европа. Кампанията на БСП адресира губещата част от България, която вечно се чувства прецакана. Това каза в предаването \"Офанзива с Любо Огнянов” по Канал 3 социалният антрополог Харалан Александров. В личния живот, смятането на цената на квадратен метър, напълно отмята проблемите на България. Част от коментарите по повод на оставката на Цветан Цветанов, бяха, че си тръгва от парламента, а защо не си тръгва от апартамента и това е много опасно. Това не помага на нашата общност да си решим проблемите, които имаме. Елена Йончева има имидж, че постоянно се хвърля в битки и това е добре, ако кампанията се конструира като война. Мария Габриел от друга страна е приета като красивото лице, каза още той. Ние живеем в страната на бедните хора, които търкат билетчета и смятаме, че успехът е въпрос на късмет. Не можем да преброим хората, които искат да вземат на богатите апартаментите, но можем да преброим колко търкат по билетче на ден. Българите са завистливи и искат да накажат всички и всичко. Тези хора няма да харесат интелигентното говорене на европейските хора, затова няма да харесат и листата на ГЕРБ. Техният гняв и недеволство от живота се превръща в епицентър на този политически ураган. Ако не бяха такива, скандалът с апартаментите изобщо няма да бъде скандал. Хората, които си имат апартаменти, казват, че е неприятно, но до там, категоричен беше Харалан Александров.", "date": "2019.04.06", "title": " Ние живеем в страната на бедните хора, които търкат билетчета"}
{"url": "http://www.cross.bg/maznini-izlishnite-osigyryavat-1601089.html", "text": "/КРОСС/ Едни от най-трудните за редуциране мазнини са тези в областта на талията. Без редовна физическа активност и упражнения, няма как да стопим коремчето. Но храненето е не по-малко важно. Затова споделяме 5 комбинации от храни, които могат да спомогнат да се разделите с излишните мазнини по-бързо.Извара/скир, горски плодове и бадемиКогато искате да отслабнете е важно да добавите към менюто си качествен протеин, като нискомаслена извара или исландския млечен продукт с почти никакви мазнини, наречен скир (повече за него може да прочетете тук). Протеините ни дават енергия, ситост.Също така, протеините с бавно усвояване, ни осигуряват аминокиселината триптофан, която ни помага да спим добре, успокоява ума. Към изварата или скира не забравяйте да добавите горски плодове и сурови или печени бадеми, но без сол. Те са богати на антиоксиданти и също спомагат за елиминирането на излишните мазнини.Листни зеленчуци с авокадоЗелените листни зеленчуци като спанак, зеле кейл, маруля, имат ниско съдържание на калории и са чудесни за вашето коремче, защото му осигуряват фибри, подобряващи храносмилането. Освен това осигуряват и важни хранителни вещества като калций, който е важен за топенето на излишните мазнини.От друга страна, има добри мазнини като авокадото, които ни осигуряват енергия, ситост и спомагат за изгарянето на излишните такива. Ето защо не пропускайте да си приготвите здравословна салата със зелени листни зеленчуци и авокадо.Яйца, люта чушка и грейпфрутКогато искате да свалите коремните мазнини и изобщо да отслабнете, включете в менюто си яйца. Много добър източник на протеини са, богати на белтъчини, спомагащи за изграждането на мускули.Ако сте любители на лютите чушки, добавете малко количество от тях към яйцата. За капсаицина открит в лютите чушки е доказано, че потиска апетита и повишава способността на тялото да изгаря мазнините като енергия. За финал се насладете на половин грейпфрут. Той е богат на фитохимикали, които ускоряват изгарянето на излишните мазнини.Спанак, ябълка, джинджифилАко сте любители на смутитата, няма нужда да се отказвате от тях, когато се опитвате да стопите мазнините в областта на талията. Пригответе си засищаща напитка със спанак, ябълка, джинджифил и вода. По желание може да я обогатите с ядки, ленено семе или чия. Получавате важни хранителни елементи, малко калории, повече енергия, а джинджифилът спомага за топенето на мазнините.Киноа, авокадо, черен бобКиноата е суперхрана, подходяща за вашата здравословна диета. Тя е богата на аминокиселината лизин, която не само спомага за изгарянето на мазнини, но и помага за поддържането на здрави кости и кожа. Редовната консумация на киноа, спомага за изграждането на мускули.От друга страна, черният боб често присъства в диетичните режими на хранене. Той е растителен източник на протеини, фибри. Може да си го приготвите под формата на салата с киноа, авокадо или да го замените с парче риба, пилешко.", "date": "2019.04.06", "title": "5 комбинации от храни, които топят коремчето  "}
{"url": "http://www.cross.bg/leva-miliona-pochivka-1601091.html", "text": "/КРОСС/ Повече от половин милион българи тръгват на път за предстоящите почивни дни по Великден и в началото на май. Около 130 000 от тях се отправят към чужбина – основно Гърция, Турция, Северна Македония. 170 000 чужденци пък се очакват у нас за празниците, съобщава Нова телевизия. Общо за пътувания ще бъдат похарчени почти 109 милиона лева и 51 милиона в чужбина. 63 милиона лева пък се очаква да дойдат от чуждите туристи. Според бранша най-предпочитани и тази година ще бъдат спа курортите у нас.Цените за 3-дневна пакетна почивка около Великден и Гергьовден варират между 200 и 250 лева. Екскурзия в съседни страни – в зависимост от категорията на хотела, е около 250 лева, а почивка край морето може да стигне до 400 лева на човек.", "date": "2019.04.06", "title": "Над половин милион българи тръгват на път за празниците "}
{"url": "http://www.cross.bg/feiisbyk-maiidel-informatziyata-1601088.html", "text": "/КРОСС/ „Прозрачността на информацията и контролът върху данните са само първа крачка към възвръщане на доверието в дигиталната икономика и социалната мрежа. Новите услуги на Фейсбук като „Защо виждам това?“ са стъпки в правилната посока, но идват със закъснение.“, заяви българският евродепутат Ева Майдел (ГЕРБ/ЕНП) по време на двустранна среща с Джон Хеджман, вицепрезидент на технологичния гигант Фейсбук в Брюксел на 02 април 2019 г.Двамата обсъдиха отвореното писмо на Марк Зукърбърг, в което той призовава за повече контрол и регулация в сферата на поверителността на информацията, вмешателството в изборите, трансферите от данни и вредно съдържание в интернет. „Технологичните компании с милиарди потребители, като Фейсбук, имат огромно влияние върху моделирането на нагласите на нашето общество. Диалогът с институциите трябва да е постоянен и отворен, за да има адекватни мерки срещу дезинформацията. В противен случай все повече граждани ще попадат във водовъртежа на фалшивите новини и популизма.“, коментира Ева Майдел.Освен контролът върху информацията и данните по време на срещата се обсъдиха и новото законодателство свързано с дигиталната икономика, по което Ева Майдел е работила като член на Комисията по вътрешен пазар и защита на потребителите в Европарламента, например Директивата за услуги с дигитално съдържание, Регламента за неприкосновеност за личното пространство онлайн и Регламента за нови правила за онлайн платформите предаде БГНЕС.", "date": "2019.04.06", "title": "Ева Майдел: Мерките на Фейсбук са закъснели"}
{"url": "http://www.cross.bg/solyn-gurtziya-nyakolko-1601075.html", "text": "/КРОСС/ Над 1000 мигранти продължават своето неподчинение и се изнесоха на палатки извън лагера „Диавата“ в Солун, като непрекъснато опитват да преминат през полицейската охрана.През последните няколко дни мигрантският натиск в Гърция се засили, което накара гръцките власти да изпратят допълнителна охрана на сухопътната граница със Северна Македония. Бежанците искат от там да заминат към Германия.Мигрантите са били подлъгани от публикации в социалните мрежи с твърдения, че може да достигнат свободно до границата на Гърция с Албания и Северна Македония. Така край Солун само за няколко дни се оформи цял палатков лагер. Там обаче условията за живот са изключително лоши и започват да се появяват редица проблеми. Основният е липсата на храна.Министърът по миграцията Димитрис Вицас предупреди бежанците да не се поддават на манипулации в социалните мрежи и напомни, че мигрантите са длъжни да спазват законите на страната, която ги е приела.От няколко дни се коментира и, че в близост до турската границата има хиляди мигранти, готови да преминат в Гърция. Само за една нощ турската гранична охрана е задържала над 200 души, тръгнали към Солун.", "date": "2019.04.06", "title": "Нови сблъсъци край Солун, мигрантите палят пожари"}
{"url": "http://www.cross.bg/gradysa-temperatyri-vyatur-1601092.html", "text": "/КРОСС/ През нощта ще бъде облачно и на места в Рило-Родопската област ще превали дъжд. Минималните температури ще са между 4 и 9 градуса.Атмосферното налягане ще бъде по-ниско от средното за месеца и през деня още ще се понижи.Утре облачността ще бъде значителна и на много места, главно в Централна и Източна България ще има превалявания от дъжд. Ще продължи да духа до умерен източен вятър. Максималните температури ще бъдат между 14 и 19 градуса. Облачно ще бъде и по Черноморието с превалявания от дъжд. Ще духа слаб вятър от изток-югоизток. Максималните температури ще бъдат между 12 и 15 градуса. Температурата на морската вода е 11 градуса. Вълнението на морето ще бъде 3 бала.Над планините ще бъде предимно облачно, по високите части и мъгливо. На места ще има превалявания от дъжд, над около 2000 метра - от сняг. Ще духа слаб до умерен юг-югозападен вятър. Максималната температура на 1200 метра ще е около 8 градуса, на 2000 метра - около 2 градуса. В началото на седмицата времето ще бъде предимно облачно и на много места ще има краткотрайни валежи, в отделни райони с гръмотевици. Повишава се вероятността за локални интензивни валежи. Ще духа умерен вятър от изток. Преобладаващите минимални температури ще бъдат между 5 и 10 градуса, а максималните - между 13 и 18 градуса.", "date": "2019.04.06", "title": "Изпращаме седмицата с облачно време"}
{"url": "http://www.cross.bg/purvite-prodadeni-beiil-1601093.html", "text": "/КРОСС/ Реал Мадрид ще прави мащабна подмяна през лятото, като освен много нови попълнения, ще има и играчи, които ще бъдат продадени. Вече е ясно и кои са първите трима, с които наставникът Зинедин Зидан е готов да се раздели в най-скорошни срокове. Според испанските медии, път назад няма за Гарет Бейл, Тони Кроос и Иско Аларкон. Като за първите двама френският специалист е категоричен, че трябва да бъдат продадени на всяка цена, докато за испанеца - само при подходяща оферта. Но с оглед класата му, едва ли ще липсват такива. Със сигурност раздялата с Бейл ще бъде най-належаща. Той взима най-голяма заплата от настоящия състав, а приносът му е ужасяващо малък. Освен това Зизу отдавна не е особено впечатлен от изявите му, а сега вече уелсецът няма и подкрепата на боса Флорентино Перес, така че продажбата му изглежда гарантирана. Отделно Зидан ще има проблеми и с множеството играчи, чиито договори под наем приключват с края на сезона и ще трябва да реши и техните съдби. Но е малко вероятно някого от десетимата, които сега са под наем, да остане на \"Сантиаго Бернабеу\" и от новия сезон. ", "date": "2019.04.06", "title": "Кои са първите трима, които си тръгват от Реал?"}
{"url": "http://www.cross.bg/merkel-obama-prezident-1601094.html", "text": "/КРОСС/ Настоящият канцлер на Германия Ангела Меркел и бившият президент на САЩ Барак Обама се срещаха на официални събития в продължение на 8 години. Въпреки че Доналд Тръмп пое управлението в Белия дом, с което започнаха антигерманските критики по отношение на разходите за отбрана и германските автомобилопроизводители, Ангела Меркел не позволи специалната й връзка с бившия обитател на Овалния кабинет да се провали, пише „Спутник нюз“.Снимки от срещата между Меркел и Обама, която се проведе в Берлин, предизвикаха истински бум в социалните медии. Меркел посрещна бившия американски президент, който е в Германия за серия от официални събития, в канцлерския си офис за среща на четири очи, която продължи час и половина. Преди това канцлерът посрещна лично Обама на червения килим.Когато говорителят на германското правителство Щефан Зайберт беше попитан дали срещата е ясен знак към Доналд Тръмп, той отговори: „Не съм съгласен с подобни изказвания“. Той подчерта, че разговорите между двамата са частна среща и беше категоричен, че това е разговор между „канцлера и бивш лидер, с когото тя е работила в тясно сътрудничество по време и след изтичането на мандата му“.Меркел и Обама развиха изключително политическо приятелство по времена 8-те години на американския президент в Белия дом, въпреки че тя е лидер на консервативния Християндемократически съюз, а той принадлежи към по-либералната американска Демократическа партия. Обама дори определи Меркел като един от своите „любими партньори“ по време на мандата си в Овалния кабинет.", "date": "2019.04.06", "title": "Възобновеното приятелство между Меркел и Обама"}
{"url": "http://www.cross.bg/infektzii-nosa-prepulni-1601090.html", "text": "/КРОСС/ Грип препълни болниците, алармираха лекари. Бум на заразата, която се причинява от рино и аденовируси има в цялата страна, показнат данните на регионалните здравни инспекции. Наблюдава се една опашка от вирусни инфекции, които ангажират ушите, носа и гърлото. Кои са групите пациенти, които най-често се засягат - това са децата, две-тригодишните и възрастните пациенти с хронични заболявания от страна на дихателната система, сърдечно-съдовата система. Това каза проф. Спиридон Тодоров, началник на Клиника по Уши, нос, гърбо в Университетската многопрофилна болница „Царица Йоанна – ИСУЛ”. Симптомите на вирусните инфекции са всеизвестни. Най-често това са висока температура, обща отпадналост, мускулни болки, ставни болки. В нашата област те са свързани най-вече с болка в гърлото, болка в ушите, намаление на слуха, както и запушване на носа, секреция от носа. Трябва много внимателно да се преценява каква е степента на увреждане на слуховия анализатор, тъй като това може да доведе до трайно намаление на слуха, пише Монитор.По думите на инфекционисти заразата мъчи не по-малко от седем дни дори, ако се приемат антибиотици против евентуални бактериални инфекции и развиване на бактериална пневмония. Най-много са болните в София, Бургас, Варна и Сливен. Само за петте работни дни на последната седмица Регионалната здравна инспекция – София съобщава за 1 043 случая на ОРЗ, починали към момента от тях няма. Във Варна инспекцията отчита 169 такива заболявания, като отчита от тях 5 случая на грип макар и сезонът му да отмина. В Бургас регистрираните заболели в регионалната здравна инспекция са 145, а в Сливен са 256 срещу 174 за предходната седмица. Нарастват случаите, регистрирани и в останалите РЗИ-та в страната. Независимо, че т. нар. фалшив грип протича тежко и продължително, не всички ходят на лекар, самолекуват се и затова точната картина на заболеваемостта не е ясна, казаха инфекционисти. Според тях броят на заразените и прекаралите заболяването на крак е несравнимо по-голям, тъй като малцина са потърсили помощта на своя личен лекар.", "date": "2019.04.06", "title": "Грип препълни болниците  "}
{"url": "http://www.cross.bg/protzes-organizatzii-velikobritaniya-1601087.html", "text": "/КРОСС/ Седем организации за защита на човешките права и свободата на медиите призоваха САЩ, Великобритания и Франция да говорят открито за водения в Саудитска Арабия съдебен процес срещу 11 души, обвинени за убийството на журналиста Джамал Хашоги. На съдебните заседания присъстват дипломати на трите посочени по-горе страни, предаде Асошиейтед прес.Организациите заявиха в писма до външните министерства на трите страни, че предоставянето на информация и крайно необходимата прозрачност \"би позволило определен критичен поглед върху справедливостта на процеса\".Според тях, \"освен да засили правото на справедлив процес на обвиняемите\", оповестяването на информацията би \"предпазило някои хора от възможността да бъдат използвани като изкупителни жертви\". Организациите казаха също, че \"прозрачността около процеса може да съдейства за гарантиране, че съдебните процедури не прикриват предполагаемото участие на саудитското ръководство\".Те призоваха САЩ, Великобритания и Франция да окажат натиск върху саудитците да позволят на наблюдатели от службата на ООН за правата на човека и международни правозащитни и медийни организации да присъстват на процеса. Миналата седмица специалният докладчик на ООН за извънсъдебните екзекуции Аниес Каламар, която ръководи разследване за убийството на Хашоги, разкритикува забуления в тайна процес и призова Саудитска Арабия да разкрие самоличността на обвиняемите.Тя също така предупреди, че представителите на петте постоянни членове на Съвета за сигурност - САЩ, Великобритания, Франция, Русия и Китай, поканени да присъстват на някои от съдебните заседания, \"рискуват да бъдат участници във възможна съдебна грешка\" и може да бъдат \"съучастници\", ако се окаже, че процесът включва нарушения на човешките права.Седемте организации, сред които \"Амнести интернешънъл\", \"Член 19\", Комитетът за защита на журналистите, \"Хюман райтс фърст\", \"Хюман райтс уоч\", \"ПЕН Америка\" и \"Репортери без граници\", не изпратиха писма, нито отправиха подобни искания към Русия и Китай, но заявиха, че \"заинтересованите правителства би трябвало да предприемат необходимите стъпки, за да гарантират, че не осигуряват прикритие за евентуален манипулиран процес\".\"При подобни действия също така има опасност да се позволи на властите в Рияд да признаят за виновни определени хора без подходящ процес и в същото време да прикрият евентуалното участие на най-висшите нива на саудитското правителство в престъплението\", казаха организациите.", "date": "2019.04.06", "title": "Правозащитни и медийни организации искат информация за убийството на Хашоги"}
{"url": "http://www.cross.bg/robi-komentira-yilyams-1601079.html", "text": "/КРОСС/ „През 90-те ежедневието беше стриптийзьорки и кокаин, а сега е хумус и целина и с това животът ми стана много по-добър“. Това заяви Роби Уилямс в интервю за в. „Daily Star“. Певецът призна, че бащинството го е променило и това да бъде татко на три деца му харесва много повече от сцената.„Преди живях като типична рок звезда – лягах си към 3-4 сутринта и се събуждах следобед“, обясни той.По повод любовта му с актрисата Айда Фийлд, музикантът коментира, че тя е жената на живота му, но призна, че е 49% хомосексуалист. „Понякога стигам до 50. Това означава, че трябва да се забавлявам по точно определен начин, но аз не го правя“, уточни звездата.Уилямс, който има три деца, коментира още, че е спрял цигарите, което също смята за положителна промяна. За целта рисувал с пастели и не мислел за никотина.В момента Роби се е отдал на семейството и на една от най-големите си страсти – творенето на музика. Той сподели наскоро с феновете, че подготвя нов албум.„Роби е спонтанен. Онова, което трябва да направим, когато той се разхожда из студиото, е да му дадем микрофон. Ако композицията му допада, той веднага започва да пее. Записваме всичко, защото понякога първоначалните му хрумвания наистина са много добри и по-късно се връщаме към тях“, коментира продуцентът му Гай Чеймбърс.", "date": "2019.04.06", "title": "Роби Уилямс: Животът ми е хумус и целина"}
{"url": "http://www.cross.bg/bulgariya-koalitziya-dyrankev-1601078.html", "text": "/КРОСС/ Професор Боян Дуранкев е номиниран за водач на листата за \"Коалиция за България\" за предстоящите избори за Европейски парламент.Новината съобщи председателят на АБВ Румен Петков след заседание на Националния съвет на партията и Политическия съвет на \"Коалиция за България\".По думите на Петков през новата седмица ще бъде обсъден персоналният състав на евролистата. В рамките на политическия съвета са обсъдени повече от 40 кандидатури за евродепутати. В тях влизат 18 мъже и 9 жени от 27 конкретни кандидатури. Всички са с висше образование и от тях 10 са представилите на академичната общност.Румен Петков увери, че \"Коалиция за България\" ще води честна кампания, чиито адресати ще бъдат насочени към подобряване на живота на българските граждани. От Колаицията се готвят за стойностна и силна политически кампания.Сред коалиционните партньори са Българска партия Либерали, Обединен Блок на труда - Български лейбъристи (ОБТ - Български лейбъристи), Политическо движение Социалдемократи, Движение за социален хуманизъм, ПП Възраждане на отечеството и ПП Българска левица.Утре \"Коалиция за България\" ще се регистрира в Централната избирателна комисия (ЦИК) за предстоящите европейски избори.Водачът на евролистата си постави пет приоритета, които да защитава в Европейския парламент. Той заяви, че коалицията не се включва просто на олимпийски принцип в евроизборите, а да свършат определена работа.Според проф. Дуранкев Европейският съюз се нуждае от балансирано развитие на регионите, с което България трябва да постигне един догонващ растеж до 2030 г. По думите му трябва да се възвърнат надеждите на българските граждани и да се позволи на Европейския съюз и България фино да се пренастроят на изискванията, които стоят пред нашите деца и внуци.На второ място проф. Дуранкев си поставя за цел по-добра европейска програма за демографски растеж, на трето място сближаване на доходите на трудовите хора, на четвърто място нормализиране на отношенията между Русия и ЕС и на последно място да се промени Европа, за да се промени и България.Водачът на евролистата на \"Коалиция за България\" ще настоява и за равни заплати и минимална европейска заплата, която да не бъде по-малка от ½ от средната европейска заплата още през 2020 г.\"Шансът на \"Коалиция за България\" е огромен, хората искат промяна и нови лица. Хората виждат, че значителна част от политическия елит спазва принципа- ако печеля, печеля само аз, а ако загубя плаща целия български народ. Това трябва да се промени\", категоричен е Дуранкев.Той дори се пошегува с журналистите, че в понеделник или през следващата седмица може да запознае всички медии с неговата тераса, асаньор и апартамент.Лидерът на АБВ Румен Петков пък изтъкна, че \"Коалиция за България\" внушава в хората сигурност, защото коалицията е формат, който гарантира една солидна лява и патриотична формация, на която може да се гласува доверие в политиката.От коалицията ще разчитат на контактите си с хората, на разговорите тип \"от врата на врата\" и на енергията и волята на проф. Боян Дуранкев.Основният опонент в предстоящата кампания на \"Коалиция за България ще бъде ГЕРБ и десницията, с които имат генерални политически разминавания, акцентира Румен Петков и допълни, че с БСП са конкуретни в лявото, ако социалистите имат куража да се определят като лява формация.Припомняме, че по-рано днес Радан Кънев внесе в ЦИК над 5000 подписа за регистрацията на \"Демократична България\" за евровота. Вчера пък ГЕРБ се регистрираха първи в Централната избирателна комисия.", "date": "2019.04.06", "title": "Боян Дуранкев оглави евролистата на \"Коалиция за България\""}
{"url": "http://www.cross.bg/parapsihologiya-voennata-aleksandrov-1601077.html", "text": "/КРОСС/ Наскоро публикация от руски военен журнал, дело на Министерството на отбраната на Русия, изплува в мрежите и предизвика реакции, вариращи от страхопочитание до присмех. Става дума за документ, който описва супер-войници, които владеят древните тайни на \"военната парапсихология\".Първоначално новината бе отразена от руската агенция RBC, като публикацията е със заглавието \"Супер-войниците на бъдещите войни\". Звучи обещаващо... В документа се разказва за паранормални способности, чрез които специално обучени войници могат да четат мислите на други хора, да виждат през стени и дори да влияят на технологии чрез ума си.Военната парапсихология е древна наука, изучавана и практикувана от вавилонските свещеници, пише в документа.Съобщава се, че телепатичните способности на войниците са продукт на първоначална работа с делфини, които са били контролирани от треньорите си по телепатичен път.По-късно методът е пригоден за работа с хора, но дълги години военната парапсихология е била пазена в дълбока тайна. За това свидетелства скорошно изявление на Евгени Александров, председател на комисия към руската Академия на науките.Пред RBC Александров признава, че военната парапсихология действително е една от тайните на армията, а последните експерименти в това направление са проведени в началото на XXI век. Въпреки това Александров отрича твърденията за телепатия и свръхестествени възможности на руските войници, като ги определя като \"измислица\".  ", "date": "2019.04.06", "title": "Разполага ли Русия със “супер-войници”, владеещи телепатия?"}
{"url": "http://www.cross.bg/tyaloto-pilates-myskylite-1601080.html", "text": "/КРОСС/ Пилатесът не само ви помага да подобрите стойката си и да станете по-гъвкави. Освен това ви помага да се откъснете от околния свят и да забравите за стреса и тревогите си.Все повече хора практикуват пилатес всяка седмица. Тази дейност е полезна както за физическото, така и за психическото ви здраве.Част от ползите от практикуването на пилатес са отслабване, поддържане на мускулите ви тонизирани, подобряване на стойката и борба с нервните проблеми като стрес и тревожност.В тази статия ще се спрем на някои от най-важните ползи от практикуването на пилатес, включително и техника позволяваща ви да бъдете във форма, без да рискувате да се нараните.Същевременно с помощта на пилатеса ще подобрите гъвкавостта си и ще тонизирате тялото си.Пилатесът активира метаболизма – функцията на организма регулираща използването на енергия. Когато метаболизмът ви се ускори температурата на тялото ви се повишава, започвате да се потите и да горите калории. По този начин улеснявате постепенното отслабване на организма.Добре е да съчетаете практикуването на пилатес с някакъв друг вид физическа дейност като ходене, танцуване, бягане, плуване, каране на колело и т.н.По този начин ще постигнете добър баланс между тонизиращите и кардио упражненията. Това е най-здравословният и ефикасен начин за отслабване и запазване на постигнатото тегло.Ежеседмичното практикуване на пилатес е отличен начин за тонизиране на мускулите и повишаване на силата и издържливостта им.Пилатесът натоварва всички групи мускули в организма. Освен това спомага създаването на баланс между горната и долната част на тялото, което различава пилатеса от другите видове спортове.Друго сериозно предимство на пилатеса е, че ви предпазва от травми. Това се дължи на вида упражнения, които се правят и от използването на съвсем леки тежести. При пилатеса се използват леки тежести, еластични въжета, топки с различна големина и т.н.Улеснявайки постепенното отслабване и тонизиране на мускулите пилатесът спомага оформянето на фигурата ви. Мускулите ви не стават по-големи, а по-добре оформени. Същевременно упражненията за разтягане извайват тялото ви.А тонизирането на тялото ви помага да се чувствате по-добре. Ако сте жена пилатесът ще ви направи по-женствена и ще стегне формите ви, като премахне излишните мазнини.Ако сте мъж пилатесът ще оформи красиво мускулите на гърдите и краката ви.Ползите, които вече споменахме водят и до подобряването на стойката ви.Тонизирането на мускулите на корема е перфектната поддръжка за изправения гръб. Здравата долна част на гърба спомага поддържането на коремните мускули.", "date": "2019.04.06", "title": "6 ползи от ежеседмичното практикуване на пилатес"}
{"url": "http://www.cross.bg/lisabon-zhiteli-tyrizum-1601083.html", "text": "/КРОСС/ В момент, в който големите градове по цял свят, се опитват да се справят с предизвикателството на масовия туризъм, техните кметове приеха първата по рода си дакларация, гарантираща, че секторът на туризма ще е от полза както за посетителите, така и за местните жители, предава БТА.Това стана по време на конференция в португалската столица Лисабон, на която присъстваха кметове и заместник-кметове на 16 големи града, в това число Барселона, Париж, Сао Пауло, Сеул и др.Те обещаха да поставят устойчивото развитие в сърцевината на туристическата индустрия, като използват новите технологии, за да построят „градове за всички“.Декларацията бе подписана и на фона на туристическия бум, предизвикан от дейността на нискотарифните авиокомпании, в много от водещите градове по света. Това породи недоволство у местните жители заради нарастващите цени на жилищата и на наемите.В общия текст на кметовете и техните заместници се изтъква приноса на туризма към икономиката на градовете, но се признава и че съществуват предизвикателства, включително по отношение на инфраструктурния натиск, отношенията между посетители и местни жители и справедливите работни условия.Кметът на Лисабон Фернанду Медина, който бе и домакин на срещата, каза, че градът му се нуждае от силна икономика и че туризмът е част от нея. Лисабон обаче се нужда и от качество на живот, от обществени услуги, адаптирани за нарастващия брой на посетители, както и от това да бъде град, в който има достъп до фундаментални права, включително и правото на жилище.Местни жители казват, че се чувстват прокудени от града си, защото частни инвеститори превръщат къщите на Лисабон в имоти за отдаване под наем, в хотели и в луксозни апартаменти. Медина призна, че има връзка между цената на имотите и туризма и каза, че платформите за отдаване под наем на жилища пораждат известен натиск върху градовете. Той посочи още, че общинският съвет заедно с португалското правителство работят по разпоредби за контрол на феномена, който засяга най-вече историческите райони на града. „Ние наистина вярваме, че иновациите могат да доведат до намирането на решения на проблемните въпроси в развитието на градския туризъм\", каза на свой ред Зураб Пололикашвили, генерален секретар на Световната организация за туризъм. На срещата в Лисабон присъстваха и представители на платформата за споделени жилища Airbnb, както и на други частни компании. ", "date": "2019.04.06", "title": "Кметове на големи световни градове се обединиха срещу масовия туризъм"}
{"url": "http://www.cross.bg/instagram-syteya-restoranta-1601082.html", "text": "/КРОСС/ Собственичката на кафене Мари Сутея, която е над 50-годишна, може би прекарва също толкова време в Instagram, колкото нейните пристрастени към социалната мрежа деца, които са на по над 20 г., пише CNBC.За Сутея Instagram наистина е нещо ключово.Бившата учителка се е преместила от Австралия в Бали, Индонезия, където е отворила , известно като “Раят на инстаграмърите” сред туристите, чужденците и местните.Сутея създава Crate по начин, по който да привлече потребителите на социалната мрежа. Бистрото е минималистично и светло. Естествена светлина влиза директно в ресторанта. Изложени са уникални произведения на изкуството, а ястията се поднасят така, че да са перфектни за снимка.“Всеки може да приготви бекон и яйца”, коментира тя. “Но как да ги направите така, че която и снимка да видите, да знаете, че това са яйца и бекон от Crate?”. По-голямата част от бизнеса ѝ е свързана с клиенти, които откриват ресторанта през Insatgram. Акаунтът му в приложението за споделяне на снимки и видео вече има над 47 хил. последователи и включва комбинация от храна и хора, позиращи преди да похапнат апетитните ястия.Сутея не използва други социални мрежи като Facebook и Twitter, за да рекламира ресторанта си.“Хората си говорят в Instagram. Така че е нужно да ви споменават в Instagram, имейли и да имате уебсайт”, твърди тя. “Наистина ли се нуждаете от нещо повече?”.След началото си през 2010 г., сега Instagram има повече от 1 млрд. активни потребители месечно и 500 млн. активни потребители на Stories, твърди компанията. Наскоро приложението пусна нова функция - Checkout, което позволява на потребителите да пазаруват продукти без да напускат приложението. Checkout се тества в САЩ с брандове като Adidas, H&M и Warby Parker.Сутея пък непрестанно се опитва да разнообрази преживяването на посетителите в Crate. Понякога тя вика диджей за уикендите или предлага специално меню от неща, които “заслужават да влязат в Instagram”.", "date": "2019.04.06", "title": "Да направиш заведение за вманиачените в Instagram"}
{"url": "http://www.cross.bg/dyshi-subraha-ytochnyava-1601081.html", "text": "/КРОСС/ Протестиращи от движението на \"жълтите жилетки\" излязоха по улиците на френските градове за 21-ва поредна събота, предадоха световните агенции. Въпреки забраните за демонстрации в някои райони на френската столица, въведени след изблиците на насилие на 16 март, и днес най-много протестиращи се събраха в Париж. Първата колона от 400 души се образува на парижкия площад на Републиката с плакати \"Макрон - оставка\", информира кореспондент на ТАСС. Още в началото на колоната полицията задържа няколко души, маскирали лицата си, което е забранено според новия закон за борба с безредиците по време на протести и се наказва с глоба от 1500 евро и 1 година затвор, уточнява БТА. Стотици се събраха днес и в нормандския град Руан, включително представители на няколко синдиката, като колоната започна да обикаля около забранената зона в центъра на града, уточнява Франс прес. Демонстрации са организирани от социалните мрежи и в Лион, Дижон, Ница, Нант, Монпелие, Бордо и Тулуза.", "date": "2019.04.06", "title": "\"Жълтите жилетки\"  искат оставката на Макрон "}
{"url": "http://www.cross.bg/bulgariya-stranata-pendarovski-1601084.html", "text": "/КРОСС/ Кандидатът за президент на Северна Македония Стево Пендаровски даде България за пример, който страната му да следва, съобщи Курир.Пендаровски говори пред гражданите от Берово. Той подчерта успеха на политиката на правителството на социалдемократите за отваряне на страната към Европа.Според него проблемът с безработицата в страната ще бъде преодолян след влизането ѝ в ЕС. Той даде пример с България, където безработицата е 5.6%.„Вярвам, че за кракто време страната ни, както се случи с България, ще намали безработицата. Това ще стане с членството ни в НАТО и ЕС. НАТО ни гарантира сигурност, а след това ще можем да получим европейски фондове. Ако започнем преговори с ЕС през юни, можем да имаме достъп до големи субсидии за нашето селско стопанство и земеделие. Мисля, че няма по-добър вариант от това“, заяви Пендаровски.", "date": "2019.04.06", "title": "Северна Македония трябва да е като България"}
{"url": "http://www.cross.bg/sofiya-gora-novata-1601086.html", "text": "/КРОСС/ Започна четвъртият залесителен сезон за Новата гора на София край Суходол, съобщиха от пресцентъра на Столичната община. Инициативата цели трансформация на пустеещи общински земи в гора и изграждане на зелен филтър в близост до София, които да подпомогне подобряване качеството на атмосферния въздух. Новата гора на София край Суходол е най-мащабната залесителна инициатива на Столична община, в рамките на която ще бъдат засадени над 120 000 нови дървета. До момента са засадени 28 800 дървета, е заявила заместник-кметът Йоана Христова при стартирането на залесителния сезон. Гората ще се състои от акации, липи и дъбове. \"Това е най-мащабният проект на Столична община, реализиран изцяло с участието на доброволци. Всеки залесителен сезон броят на доброволците се увеличава, като само последната есен над 3000 са участниците, които са се включили в залесяването\", е посочила още Христова. Новата гора на София ще бъде и нов зелен филтър на града. За 1 година едно широколистно дърво осигурява кислорода, необходим на 10 души, посочват от Столичната община. Засаждането се организира със съдействието и под експертизата на лесовъдите от Общинското предприятие \"Управление на общински земи и гори\". Лесовъдите полагат и допълнителни грижи за засадените от доброволците дръвчета през годината - поливане, плевене, окопаване и т.н.За максимално улеснение на всички желаещи, които искат да засадят дръвчета в Новата гора на София край Суходол, Столична община е разкрила извънредна автобусна линия в рамките на градския транспорт, с номер 56A. Началната спирка на линията е метростанция \"Вардар\", а последната спирка е Новата гора на София. Рейсът обслужва граждани между 9.00 и 16.00 часа, с интервал от час и половина. ", "date": "2019.04.06", "title": "Започна засаждането на Новата гора на София"}
{"url": "http://www.cross.bg/sustezanie-georgiev-godina-1601085.html", "text": "/КРОСС/ За втора година организаторите на шуменския \"Мемориал Валерий Великов\" получиха рекорден брой заявки за участие в автомобилно състезание у нас. Това съобщи Димитър Георгиев, директор на състезанието.Заявките са 85, но най-бързият шуменски състезател - Христо Манолов, ще пропусне планинското изкачване заради лекарска забрана.Официалното откриване е днес от 12.25 ч.. Тренировките започват час по-късно. Същинското състезание стартира утре от 11.00 ч.Миналата година варненският пилот Николай Георгиев се вряза в публиката и рани шестима зрители. Заради инцидента са взети допълнителни мерки за сигурност.", "date": "2019.04.06", "title": "При повишени мерки за сигурност стартира рали шампионатът в Шумен"}
{"url": "http://www.cross.bg/iranskata-teroristichna-reshenieto-1601070.html", "text": "/КРОСС/ САЩ се подготвят да обявят иранската революционна гвардия за чуждестранна терористична организация, съобщи „Уолстрийт Джърнъл“.Информацията е била потвърдена от трима представители на американската администрация. Възможно е решението да стане официално през следващата седмица.По този начин за първи път въоръжените сили на дадена държава ще бъдат обявени за терористична организация. Така САЩ искат да засилят натиска върху Иран.От Пентагона и ЦРУ са обявили резерви към решението. Според тях така няма да се засегне иранската икономика, а американските военни ще бъдат поставени под риск.", "date": "2019.04.06", "title": "САЩ готвят нечуван удар за Иран"}
{"url": "http://www.cross.bg/ptitzi-zoni-zabolyavaneto-1601067.html", "text": "/КРОСС/ Нови огнища на птичи грип установи в Асеновград и село Крумово Българската агенция по безопасност на храните. Националната референтна лаборатория потвърди пробите. Засегнатите птици са кокошки-носачки.", "date": "2019.04.06", "title": "Нови огнища на птичи грип в Асеновград и Крумово"}
{"url": "http://www.cross.bg/kyrort-tzenite-tyristi-1601066.html", "text": "/КРОСС/ На фона на неяснотите около Брекзит българският курорт „Слънчев бряг“ е най-евтиният за британските туристи в Европа, което го прави изключително популярен, показва ново проучване в Обединеното кралство.Цените в черноморския курорт са с една трета по-ниски от най-близкия му конкурент по този показател – португалският Алгарве.Анализът е на базата на девет показателя, сред които цените за обяд и вечеря, напитки, слънцезащитен крем и репелент.На трето място е турският Мармарис. Най-скъп курорт е Соренто в Италия.Анализът показва, че цените в Слънчев бряг са паднали с 10,7 процента през последната година. Ник Бодън от Post Office Travel Money казва, че намаляването на цените е показател, че бизнесът в европейските курорти се стреми да привлече повече британски туристи.Виктория Бейкън от Асоциацията на британските туристически оператори заяви, че сред нейните членове се забелязва особено голям интерес към България и Турция.", "date": "2019.04.06", "title": "\"Слънчев бряг\" е най-евтин за британските туристи"}
{"url": "http://www.cross.bg/trump-meksiko-imigranti-1601068.html", "text": "/КРОСС/ Президентът на САЩ Доналд Тръмп заяви, че САЩ нямат повече капацитет за прием на незаконни мигранти, предаде Франс прес.Това поредно негово послание срещу незаконната имиграция бе отправено по време на визита на Тръмп в калифорнийското градче Калексико на границата с Мексико. \"Незаконните имигранти заляха нашата имиграционна система и това не може да продължава така\", каза Тръмп на среща със служители на гранична полиция. После той инспектира участък от стената по границата с Мексико.\"Нашата система е пълна, не можем повече да ви приемаме. Нашата страна е пълна\", каза кратко Тръмп и препоръча на незаконните имигранти да се върна обратно. Тръмп изтъкна положителния ефект от твърдата си позиция за имиграцията и каза, че Мексико за първи път от десетилетия задържа значителен брой хора още южната си граница, преди мигрантите да поемат към САЩ през цялата мексиканска територия. \"Мексико се държи по един фантастичен начин от четири дни насам. Те задържат всеки\", подчерта Тръмп. Въпреки това той отново предупреди, че може да наложи мита върху колите, внесени от Мексико, ако тази тенденция се преобърне. \"Ако те продължат да задържат мигранти, всичко ще е наред. В противен случай ще обложим колите им с 25 процента\", каза той.В четвъртък Тръмп даде да се разбере, че за момента няма да приложи на практика заплахата сида затвори границата с Мексико. Икономическите последиците от подобно нещо биха били значителни и за двете страни.", "date": "2019.04.06", "title": "Тръмп: САЩ нямат повече капацитет да приемат незаконни имигранти"}
{"url": "http://www.cross.bg/ryse-krasimirov-zadurzhaniyat-1601071.html", "text": "/КРОСС/ Задържаният за убийството на журналиста Виктория Маринова в Русе ще поиска съкратено съдебно производство. Това са казали роднини на жертвата пред \"Нова телевизия\".", "date": "2019.04.06", "title": "Задържаният за убийството в Русе може да избегне максималната присъда"}
{"url": "http://www.cross.bg/vsichko-nakraya-brekzit-1601069.html", "text": "/КРОСС/ Германският ежедневник \"Велт\" коментира в редакционна статия новия опит на британския премиер Тереза Мей да си осигури от ЕС удължаване на крайния срок за Брекзит, предаде ДПА.Тереза Мей може да влезе в учебниците по история като премиерът, опитал всичко, но не постигнал нищо и загубил накрая и малкото, което и е останало. Откакто тя встъпи в длъжност през юли 2016 г., нейният приоритет беше да умиротворява твърдолинейните в своята партия, торите.Междувременно силата на реалността или, иначе казано, осъзнаването, че е невъзможно да се напусне ЕС и едновременно с това да бъдат запазени всички преимущества от еврочленството, стана крайно очевиден факт от политическия живот, пише \"Велт\". Вместо да признае това още на ранен етап, Мей изтощи както страната си, така и Европа в дълго проточил се процес, който се оказа най-вече вреден както в политически, така и в икономически план, отбелязва изданието.Не вижда ли Мей - или пък просто не иска да види - че тактиката на изнудването, до която тя прибягва като последен опит за манипулиране, няма да сработи? И не вижда ли, че накрая тя може да постигне всичко друго, но не и Брекзит?, допълва вестникът. А това всичко друго, което може тя може да постигне, е: предсрочни избори, нов референдум (за Брекзит) или въпреки всичко страната й изобщо да не напусне ЕС. Което би означавало накрая британският министър-председател да загуби всичко, коментира изданието.", "date": "2019.04.06", "title": "Мей все още може да загуби Брекзит"}
{"url": "http://www.cross.bg/zelenski-naprimer-feiisbyk-1601072.html", "text": "/КРОСС/ Украинският комедиен актьор Володимир Зеленски води нетрадиционна за Украйна предизборна кампания, чрез която успя да засенчи на първия тур много по-опитни противници и да се класира на първо място за втория тур, който ще бъде на 21 април, отбелязва Ройтерс, цитирана от БТА.Преди броени дни Зеленски качи видео във Фейсбук, в което постави условия на опонента си за втория тур - действащия президент Петро Порошенко, и му даде срок до 24 часа да отговори на тях. Четиридесет и пет минути след качването на видеото във Фейсбук, то беше видяно 141 000 пъти, споделено над 22 000 пъти и беше коментирано 3300 пъти. Зеленски призова Порошенко да дебатират на най-големия стадион в Украйна и да си направят медицински изследвания, за да се установи, че нито един кандидат не е зависим от алкохола или дрогата.Порошенко прие дебатите на стадиона и предложението за прегледа и вчера и двамата кандидати се подложиха на изследванията.Зеленски пренебрегва традиционните тактики за водене на кампания, като например организиране на големи митинги или разполагането по улиците на предизборни шатри, където се раздават листовки на хората. Комикът предпочита да разчита основно на социалните медии или на скечове, в които отправя шеги към противниците си.Той се представя за човек от народа, който може да се противопостави на корумпираните елити и на когото украинците не могат да разчитат.Част от предизборния екип на Зеленски работи в голяма къща в шикозен квартал на Киев. Офисите там са пълни с млади доброволци. Двадесет и осем годишният Михаил Фьодоров, чийто екип управлява различните страници във Фейсбук, ЮТюб и Инстаграм, казва: \"Онова, което правим, е да не бъдем като никой друг\".Фьодоров допълва, че екипът на Зеленски не иска да използва думи, които политиците използват традиционно и че иска да се отдалечи от това, колкото се може повече. Фьодоров разказва, че още от началото Зеленски се е противопоставял на традиционните начини за действие. \"В резултат на това имаме само една платформа - тя е интернет\", допълва той.Зеленски например призовава последователите си във Фейсбук да дават предложения за справяне с такива проблеми, като например високите сметки за битови услуги или да споделят какъв премиер биха искали да имат.Дмитро Разумков, политически съветник на Зеленски, казва, че комикът няма да организира масови митинги преди втория тур, защото той иска да се държи по един прозрачен и автентичен начин.Олександър Корниенко, друг високопоставен член на екипа на Зеленски, казва, че една от използваните техники е разпращане по имейл на предизборни послания до избирателите и насърчаването им да ги отпечатват и разпространяват. В един от тези имейли екипът на Зеленски например призовава младите му поддръжници да показват неговите видеоклипове на по-възрастни гласоподаватели.Зеленски има 3,3 милиона последователи в Инстаграм. Това е повече от последователите на Еманюел Макрон, на Ангела Меркел, на Тереза Мей и на Джузепе Конте, взети заедно. Порошенко има 234 000 последователи.Зеленски поства често пъти кадри от ежедневието си, като например как тича или тренира във фитнеса. Понякога обаче постовете му са подигравка с конкурентите му. Така например бившият премиер Юлия Тимошенко, която беше елиминирана още на първия тур, качи преди изборите видео, на което се вижда, че хапва хотдог в популярна верига заведения. Целта беше да покаже, че тя е близко до народа. Екипът на Зеленски качи в социалната мрежа снимка, на която се вижда как той и негови сътрудници похапват също хотдог на същото място като Тимошенко.Очаква се преди втория тур на изборите на 21 април Зеленски да е под засилено наблюдение. Той е заможен и имиджът му на скромения, честен и смирен президент, който играе в популярен сериал, вероятно ще бъде оспорен от Порошенко. По време на предизборната кампания Зеленски бе обвинен, че е марионетка на богат бизнесмен, чийто телевизионен канал излъчва сериала му. Зеленски и олигархът отрекоха това.", "date": "2019.04.06", "title": "Нестандартната кампания на Зеленски: FB, email, Instagram  "}
{"url": "http://www.cross.bg/chapytova-promyana-partiya-1601073.html", "text": "/КРОСС/ Словакия е една от малките държави в Европа - далеч по-богата от България като брутен вътрешен продукт, но два пъти по-малка като площ. А словаците са по-малко даже и от българите. Словашкият президент пък не е с много повече правомощия от българския държавен глава, предава БНР. И все пак наблюдателите отбелязаха избора на словаците не като поредния банален избор на поредния политик с церемониална длъжност, а като предзнаменование за нова политическа вълна с европейски мащаби - вълна на отпор срещу популизма и ксенофобията. Коя е Зузана Чапутова, бъдещият словашки президент? На какво се дължи и какво означава победата й в изборите? Когато французите са недоволни от своите властници, избират Льо Пен. Италианците предпочитат Салвини, а германците - \"Алтернатива за Германия\". На 30 март мнозинството от словаците даде гласа си за съвсем друг тип политик. Зузана Чапутова се наложи категорично над еврокомисаря Марош Шефчович, поддържан от все още управляващата партия \"Смер\". Причината според Матуш Костолни, главен редактор на новинарския сайт Dennik N. \"Причината е, че СМЕР управлява вече над 10 години. Повечето хора осъзнаха, че тази партия е превзела държавата, че контролира всичко. А когато преди година колегата ни Ян Куцияк и годеницата му Мартина Кушнирова бяха убити, хората осъзнаха, че тази държава повече не може да защитава собствения си народ. Те се ядосаха и поискаха промяна. Госпожа Чапутова е символ на тази промяна заради професионалния и житейския си път - тя бе адвокат, активист, бореше се срещу корупцията и олигарсите. Тя се бореше за обикновените хора, за нормална страна. Точно такава страна искат словаците“, каза Костолни. Чапутова не е като другите противници на \"Смер\" и никак не прилича на \"антисистемните\" популисти, подчертава Анета Вилаги - преподавател по политически науки в Университета \"Коменски\" в Братислава. \"Тя привлече гласоподавателите с призива си за върховенство на закона и за политика, насочена към практически резултати, а не към лични нападки. Нейният апел за промяна не е срещу установените правила и политическата система. Той е за промяна в рамките на политическата система,“ смята Анета Вилаги. Апелът на Чапутова се хареса и на все още действащия президент Андрей Киска, който подкрепи гласно кандидатурата й. Но вместо да подкрепи и доскорошната партия на Чапутова - \"Прогресивна Словакия\", тази седмица Киска обяви, че ще създава собствена партия. Изглежда, че продължаващото \"люспене\" ще попречи на либералния лагер да вземе управлението от Смер, когато дойде време за парламентарните избори през 2020 г. Матуш Костолни не е на това мнение. \"Госпожа Чапутова спечели президентските избори не само защото е символ на промяната, но също така защото опозицията успя да се обедини. Почти всички кандидати от демократичната опозиция подкрепиха кандидатурата й,“ подчертава Костолни.", "date": "2019.04.06", "title": "Изборът на словаците за президент е предзнаменование за нова политическа вълна"}
{"url": "http://www.cross.bg/elektroenergiya-elektroenergiiiniya-godina-1601074.html", "text": "/КРОСС/ С близо 60% се е увеличил износът на електроенергия от България през първото тримесечие на тази година спрямо същия период на миналата година, сочат оперативни данни на Електроенергийния системен оператор, цитирани от БНР. Потреблението на електричество през първите три месеца на годината е малко над 11 млн. мегават часа и спада, ако го сравним с периода от януари до март 2018-а, сочат данните на Електроенергийния системен оператор. Производството бележи ръст с повече от четири на сто, като принос за него имат както базовите мощности като АЕЦ \"Козлодуй\" и централите в Маришкия басейн, така и възобновяемите централи. Приносът на възобновяемите енергийни източници е малко под 28% от общото количество произведена електроенергия. ", "date": "2019.04.06", "title": "С 60% се е увеличил износът на електроенергия от България през първото тримесечие"}
{"url": "http://www.cross.bg/bani-banite-pegiona-1601076.html", "text": "/КРОСС/ Cĸaндaлитe, cвъpзaни c пpaнe нa пapи, вeчe cъбopиxa глaвнитe изпълнитeлни диpeĸтopи нa двeтe инcтитyции и cвaлиxa цeнитe нa aĸциитe им. Cлyчaят, cвъpзaн ocнoвнo c paбoтaтa нa cĸaндинaвcĸитe бaнĸи в Ecтoния, нaй-вepoятнo щe зaбъpзa пpoвeждaщoтo ce вeчe изтeглянe нa чyждecтpaнни бaнĸи oт paзвивaщaтa ce чacт нa Eвpoпa, пишe Epиĸ Бepĸлoф, бивш глaвeн иĸoнoмиcт нa Eвpoпeйcĸaтa бaнĸa зa възcтaнoвявaнe и paзвитиe и нacтoящ диpeĸтop нa Инcтитyтa зa мeждyнapoдни oтнoшeния ĸъм Лoндcĸия yнивepcитeт пo иĸoнoмиĸa и пoлитичecĸи нayĸи, в ĸoмeнтap зa Рrојесt Ѕуndісаtе.Изпpaвeни пpeд пoднoвeни aтaĸи oт cтpaнa нa пoпyлиcтитe в Цeнтpaлнa и Изтoчнa Eвpoпa, ĸaĸтo и вce пo-бдитeлни peгyлaтopи и нaдзopници y дoмa, чyждecтpaннитe бaнĸи бeз cъмнeниe щe нaпpaвят нoвa oцeнĸa нa пpиcъcтвиeтo cи в peгиoнa. Bяpнo e, чe бaнĸитe вeчe нaмaлиxa eĸcпoзициятa cи ĸъм paзвивaщa ce Eвpoпa, cлeд ĸaтo пpeĸaлиxa пpeди финaнcoвaтa ĸpизa. Ho въпpeĸи чe пo-cepиoзнo oттeглянe щe нaмaли pиcĸoвeтe зa тяx, тoвa щe yвpeди и бъдeщия pacтeж нa peгиoнa.Macoвoтo oттeглянe oт peгиoнa e чacт oт cвeтoвнoтo oтcтъплeниe oт тpaнcгpaничнoтo бaнĸиpaнe cлeд финaнcoвaтa ĸpизa. B пepиoдa дo 2008/9 eвpoпeйcĸитe бaнĸи cлyжexa ĸaтo ĸaнaли зa aмepиĸaнcĸитe финaнcoви инcтитyции, ĸoитo нe бяxa cĸлoнни нa твъpдe гoлямa eĸcпoзиция ĸъм paзвивaщи ce иĸoнoмиĸи.Hacoчвaйĸи ĸaпитaл oт paзвититe ĸъм paзвивaщитe ce иĸoнoмиĸи, чyждecтpaннитe бaнĸи изигpaxa мнoгo вaжнa тpaнcфopмиpaщa poля, ocoбeнo в ЦИE. Cлeд ĸoлaпca нa coциaлизмa мaлъĸ бpoй бaнĸи, бaзиpaни в Eвpoпeйcĸия cъюз, инвecтиpaxa cилнo в paзвитa мpeжa oт ĸлoнoвe, пoмaгaйĸи зa изгpaждaнeтo нa финaнcoвитe cиcтeми нa тeзи дъpжaви и yвeличaвaйĸи дocтъпa нa гpaждaнитe дo финaнcиpaнe. И пoвeчe нa ĸpизaтa тe ocтaнaxa - дo гoлямa cтeпeн блaгoдapeниe нa Bиeнcĸaтa инициaтивa. Tя бe aмбициoзнo ycилиe, вĸлючвaщo peгyлaтopи и нaдзopи, финaнcoви миниcтpи, мeждyнapoдни финaнcoви инcтитyции и нaй-вaжнoтo: cтpaтeгичecĸи бaнĸи.Ha 27 мapт тe ce cъбpaxa в aвcтpийcĸaтa cтoлицa, зa дa oтпpaзнyвaт 10-гoдишнинaтa oт ycилиeтo, ĸoeтo cпacи Eвpoпa oт бaнĸoв ĸoлaпc.Ho зaпaднoeвpoпeйcĸитe бaнĸи, ĸoитo бяxa cпaceни блaгoдapeниe нa тaзи инициaтивa, ceгa ce изпpaвят пpeд нecигypнo бъдeщe в ЦИE. Texнитe инвecтиции в peгиoнa ce пpeвъpнaxa в изocтaвeни aĸтиви, гoтoви дa бъдaт aтaĸyвaни oт мecтнитe пoпyлиcти.Бeз изнeнaдa, aтaĸaтa пoвeдe yнгapcĸият пpeмиep Bиĸтop Opбaн. Чyждитe бaнĸи в Унгapия ce пpeвъpнaxa в oбeĸт нa oмpaзa и гняв пo вpeмe нa финaнcoвaтa ĸpизa. Πpичинaтa бe, чe гpaждaнитe бяxa пocъвeтвaни дa тeглят ĸpeдити в eвpo, дoлapи и дopи юaни - и извeднъж ce oĸaзaxa c oгpoмни зaдължeния, cлeд ĸaтo ĸpизaтa cpинa cтoйнocттa нa мecтнaтa вaлyтa. И ĸoгaтo плaщaниятa зaпoчнaxa дa ce бaвят, бaнĸитe бъpзaxa дa oтнeмaт дoмoвe, aвтoмoбили и ĸoмпaнии.И oблaгaнeтo нa бaнĸитe c нoви дaнъци, ĸaĸтo Opбaн нaпpaви, изглeждaшe cпpaвeдливo. Чyждитe бaнĸи тpябвaшe paдиĸaлнo дa пpeocмиcлят cтpaтeгиитe cи и в няĸoи cлyчaи дa тъpcят пoмoщ. Ho мнoгo дpyги пpocтo cи тpъгнaxa.И тoвa ce cлyчвa в мнoжecтвo paзвивaщи ce пaзapи. Πoвeчeтo чyждecтpaнни бaнĸи имaт нaмepeниe дa пpoдължaт изтeглянeтo, a тeзи, ĸoитo ocтaвaт, ce финaнcиpaт caми чpeз мecтни дeпoзити. Bъпpeĸи чe имa пo-мaлĸo чyжди бaнĸи, няĸoи - ocoбeнo pycĸи и ĸитaйcĸи тaĸивa - yвeличиxa пpиcъcтвиeтo cи чpeз пpидoбивaния и pacтeж.Paзбиpa ce, yвeличeнoтo мecтнo финaнcиpaнe чpeз дeпoзити и cилни мecтни бaнĸи тpябвa дa бъдaт пpивeтcтвaни. Ho вce oщe имa твъpдe мнoгo мяcтo зa иĸoнoмичecĸa ĸoнвepгeнция в paзвивaщия ce cвят, ĸoeтo изиcĸвa ĸaпитaл oт бoгaтитe ĸъм бeднитe cтpaни.Πpeĸитe чyждecтpaнни инвecтиции ce oĸaзвaт нaй-cтaбилния тpaнcфep нa cpeдcтвa, нo бaнĸитe ca нa втopo мяcтo. И aĸo тe нaпycнaт, мecтнитe бaнĸи мoжe пaĸ дa ce нaлoжи дa тъpcят финaнcиpaнe oтвън.Чyждecтpaннитe бaнĸи ocтaвaт ĸpитични зa дългocpoчния pacтeж нa тeзи cтpaни. Heĸa ce нaдявaмe, чe cĸaндaлитe и aтaĸитe oт пoпyлиcтитe нямa дa ги cпpaт дa изпълнявaт тaзи cи poля. ", "date": "2019.04.06", "title": "Чуждите банки се изтеглят от Централна и Източна Европа"}
{"url": "http://www.cross.bg/leva-festival-sred-1601061.html", "text": "/КРОСС/ Осем проекта получиха финансиране по програма „Изкуство и култура“ на Община Велико Търново за тази година. Бюджетът на програмата е 50 хиляди лева и средствата бяха разпределена на конкурсен принцип сред 15 предложения.Най-голямата сума от 9 840 лева получава режисьорът Станимир Трифонов за създаване на филм за най-старото великотърновско читалище \"Надежда\", което тази година чества своята 150-та годишнина. Финансово е подкрепено предложението за фестивал на графитите, в който български артисти да покажат изкуството си на подпорната стена под крепостта \"Трапезица\". Одобрен е и проектът за фестивал на китарите, като сегашното му издание ще бъде посветено на музицирането като иновативно изкуство. По проектът \"Изкуство сред природата\" студенти ще изработят нови артинсталации от камък, дърво и метал за туристическата местност \"Ксилифор\". Финансиране получават и проекти за фестивал на латинотанците и няколко изложби.", "date": "2019.04.06", "title": "Общината във Велико Търново разпредели 50 000 лева по програма \"Изкуство и култура\""}
{"url": "http://www.cross.bg/malpas-banka-svetovnata-1601060.html", "text": "/КРОСС/ Зам.-министърът на финансите на Съединените щати Дейвид Малпас беше избран единодушно от Съвета на директорите за президент на Световната банка. В официално съобщение на банката се казва, че Дейвид Малпас ще е президент за 5-годишен срок от вторник, 9 април, предава БНР. 63-годишният Малпас беше номиниран за позицията от американския лидер Доналд Тръмп през февруари. По традиция, на този пост се назначава американец. Малпас е известен с консервативните си възгледи и неведнъж е критикувал Световната банка, отбелязват информационните агенции. Малпас беше единственият кандидат за поста и номинацията му от страна на Тръмп през февруари предизвика опасения, че той като отявлен критик на банката ще омаловажи мисията на институцията. 63-годишният финансист неведнъж е заявявал, че заемодателската практика на Световната банка е „корумпирана и неефективна“. Освен това се е оплаквал, че институцията е твърде щедра към Китай. През последните месеци Малпас смекчи тона, като заяви, че реформите, започнали миналата година, кореспондират с много от отправените от него критики. Мнозина експерти са критикували остро Малпас, изтъквайки провала му да предвиди световната финансова криза по времето, когато е бил начело на фалиралата инвестиционна банка „Беър Стърнс“. Той ще поеме поста от Кристалина Георгиева, която временно заемаше длъжността.", "date": "2019.04.06", "title": "Дейвид Малпас поема от Кристалина Георгиева поста на президент на Световната банка"}
{"url": "http://www.cross.bg/metur-leva-kvadraten-1601059.html", "text": "/КРОСС/ \"Артекс\" ще изгуби шанса да се сдобие с сумата от 350 милиона лева, ако държавата спре действително строежа на небостъргача \"Златен век\". Тези данни изнeсе сайта Lupa.bg, който показа и ценовата листа на апартаментите във все още строящата се сграда.", "date": "2019.04.06", "title": "\"Артекс\" губи 350 милиона лева ?"}
{"url": "http://www.cross.bg/slavchev-anton-leva-1601056.html", "text": "/КРОСС/ Зам.-председателят на КПКОНПИ Антон Славчев е купил тераса от над 200 квадрата за по-малко от 40 000 лева. Към нея той е декларирал и апартамент в столичния квартал \"Хиподрума\" срещу 18 000 лева, предаде bTV.Теренът в \"Хиподрума\", на който е построена жилищната кооперация на ул. Нишава 4, е общински, отбелязва \"Биволъ\".Сделките за апартамента и терасата, придобита заедно с неговите близки - неговата половинка в живота Зорница Тодорова и брат му Светослав, са през 2010 и 2011 г., когато Славчев работи в Държавната агенция по национална сигурност (ДАНС). В момента той вече оглавява антикорупционния орган и е натоварен с проверките на политиците, придобили евтини апартаменти от \"Артекс\".През март 2010 г. агентът от ДАНС придобива правото на строеж за 63 кв. м в сграда срещу сумата от близо 19 000 лева.През май 2018 г. Антон Славчев вече е заместник-шеф на антикорупционната комисия, а в имуществената си декларация обявява като собствен същия апартамент от 63 квадрата, придобит обаче на същата цена, на която е купил само правото на строеж - 18 600 лева. Или по 151 евро за квадрат.Адвокат Грета Ганева обяснява, че в декларацията на Славчев липсва информация.\"Стойността, която е посочена, е единствено за придобитото право на строеж, но не и за изграждането им и съществуването им. Когато имало степен на завършеност, лицето е следвало да декларира тази степен и съответната цена на завършеност. Липсва разликата - липсва икономическата стойност на обектите. Много е вероятно да се установи, че доходите на лицето съвпадат с цената, която е описана в нотариалния акт\", казва Ганева.Година след сделката за право на строеж Антон Славчев и негови близки купуват тераса с площ от 243 кв.м, чиято продажна цена е в размер на 39 486 лева. Цената е 5 пет пъти по-ниска от данъчната оценка в нотариалния акт. Данъчната оценка на продавания недвижим имот е в размер на 216 419 лева. Простата сметка показва, че терасата е излязла по 83 евро за квадрат.Това става ясно от нотариалния акт за покупко-продажба на остъклената тераса от 243,47 кв. м., с който на 28.12.2011 г. \"ЖСК Надежда - 2004 Р\" я продава на Антон Славчев, неговата половинка в живота Зорница Тодорова и неговия брат Светослав. По силата на договор със Столична община и специален Анекс за терасата, общината получава по банковите си сметки 9 494,73 лв. от Зорница Тодорова, 15 462,75 лв. от Антон Славчев и 14 529,40 лв. от Светослав Славчев. Или общо 39 486,88. А те тримата получават собственост на съответните идеални части от терасата - 58,59 кв.м. за Зорница, 95,42 кв.м. за Антон и 89,66 кв.м. за Светослав. Така техните апартаменти, купени година по-рано на същия етаж в сградата на изключително изгодни цени, получават екслузивен достъп до терасата, която впрочем е построена специално за тях, пише \"Биволъ\".Антон Славчев е назначен за заместник-шеф на антикорупционната комисия по предложение на председателя Пламен Георгиев през март 2018 г. Славчев има правомощия да проверява имотната сделка на своя ръководител, заради която той излезе в отпуск.Заместник-шефът на антикорупционната комисия отказа коментар.Антон Славчев ще вземе участие в Консултативния съвет за национална сигурност, свикан от президента идния понеделник, след като държавният глава свали доверието си от председателя на КПКОНПИ Пламен Георгиев.", "date": "2019.04.06", "title": " И зам.-шефът на КПКОНПИ купил жилище за 18 000 лв. и тераса за 40 000 лв."}
{"url": "http://www.cross.bg/s-ankara-tyrtziya-1601057.html", "text": "/КРОСС/ Вашингтон не успя да предложи на Анкара същите условия за споразумение за противоракетните системи на САЩ Patriot, които Русия предложи по силата на договора за противоракетна система S-400. Това съобщи турският президент Тайип Ердоган.Ние финализирахме споразумението за C-400, продължаваме да плащаме спрямо договора. Предложихме на САЩ да купят Patriot, но САЩ не ни предложиха правилните условия. Така че сделката C-400 се изпълнява, а през юли чакаме доставката на комплексите, коментира той пред телевизионния канал \"Хабертюрк\". Президентът добави, че позицията на Вашингтон относно закупуването на S-400 от Анкара е \"много погрешна\" и \"Турция не я харесва\".САЩ активно се опитват да не позволят на Турция да купува комплекси S-400 от Русия. В понеделник Вашингтон, във връзка с плановете на Анкара за придобиване на S-400, обяви, че спира доставките за Турция на оборудване, свързано с програмата за създаване на най-новия изтребител F-35.Турският лидер припомни неотдавнашните изявления на генералния секретар на НАТО Йенс Столтенберг относно конфликта между Анкара и Вашингтон. \"Генералният секретар каза важни неща. Той заяви, че е неправилно да се налагат санкции срещу членовете на съюза, защото имаме нужда един от друг\", коментира Ердоган.На 8 април турският президент ще посети Москва, където ще обсъди въпроса за договора с Русия за С-400.", "date": "2019.04.06", "title": "Среща между Путин и Ердоган"}
{"url": "http://www.cross.bg/haftar-tripoli-dyshi-1601058.html", "text": "/КРОСС/ Петима души от либийската национална армия на маршал Халифа Хафтар са загинали по време на операции на юг от Триполи, предаде Ройтерс, цитирайки представител на LNA Ахмед ал-Мисмари.Силите на Хафтар са установили контрол над градовете Тархун и Ал-Азизия, информират местни медии. На 4 април маршалът заповяда да започне атака срещу Триполи.Впоследствие медиите съобщиха, че Хафтар е отказал предложението на генералния секретар на ООН Антонио Гутереш да се срещне с ръководителя на правителството на националното съгласие Файез Саррей в Женева.", "date": "2019.04.06", "title": "Конфликтът в Либия: Загинали са 5 души от армията на Хафтар"}
{"url": "http://www.cross.bg/liza-mona-lyvura-1601063.html", "text": "/КРОСС/ Да пиете шампанско, докато се наслаждавате на едни от най-великите произведения на изкуството, звучи като сън. Е, сънищата понякога стават реалност. Сега възможността за това се отваря.По случай 30-годишния юбилей от построяването на стъклената пирамида пред Лувъра, творение на Яу Мин Пей, най-големият национален музей на Франция, в партньорство с Airbnb (компанията за краткосрочно отдаване под наем на жилища) подарява на двама късметлии вълшебна нощ на територията си. А не можем да се съмняваме, че Мона Лиза би била добър домакин, нали?Датата е 30-и април, а спечелилата двойка започва невероятното си изживяване още със залеза на същия ден. След това ги очаква частен тур с историк на изкуството (представете си само празния от стотици туристи музей!).Когато сетивата им се напълнят с красотата на творбите в Лувъра, двамата ще седнат за аперитив пред легендарната картина на да Винчи – Мона Лиза. Следва вечеря под зоркия поглед на Венера Милоска.Приказката не свършва дотук. Вечерта става още по-вълшебна с малкия концерт, който ще бъде изнесен за двойката. Къде? В залите на Наполеон III.Малко преди сън, ще има радост и за ушите им, освен за очите.Идва и най-хубавото – сгушване под купола на стъклената пирамида в уютната спалня, инсталирана във вътрешността й.Тази нощ може да бъде ваша, ако посетите  преди 23:59 часа на 12 април (френско време) и с няколко думи опишете защо вие сте перфектната двойка, която заслужава да гостува в „дома“ на Мона Лиза.", "date": "2019.04.06", "title": "Нощ в Лувъра"}
{"url": "http://www.cross.bg/stena-fandukova-beshe-1601064.html", "text": "/КРОСС/ Работници изрязаха стената и я натовариха на камион като преди това премахнаха и чешмичката, която стоеше на гърба на инсталацията.Продължава работата по пълното премахване на съоръжението, което се озова на новоремонтирания пл. „Гарибалди” по идея на проектанта Иво Панталеев.До демонтажа се стигна, след нареждане на кмета на София Йорданка Фандъкова, която не одобри водната стена. Пред журналисти тя обясни, че е твърде голяма за този малък площад и не се вписва в градската среда, както и че проектантът не е обяснил какъв е замисълът му. Фандъкова беше скептична и по отношение на това до колко тази стена е водна.Решението на Фандъкова не беше прието от Панталеев, който заплаши общината, че ще си потърси правата.Все още не се знае какво ще е случи с разрязаната „Водна стена”. Първоначално имаше идея тя да бъде подарена на Университета за архитектура, строителство и геодезия (УАСГ), за да знаят бъдещите архитекти и проектанти, че носят отговорност за своите решения.Ден по-късно стана ясно, че това е закачка и съдбата на стената е неясна.Работниците на терен също не пожелаха да кажат какво ще е бъдещето й.БГНЕС припомня, че съоръжението предизвика доста подигравателни коментари от страна на жителите на града. „Водната стена” беше оприличена на надгробна плоча, гроб и на котешка тоалетна.В социалните мрежи се появиха и редица хумористични колажи. Тя провокира граждани да организират и масово поднасяне на венци и цветя предаде БГНЕС.", "date": "2019.04.06", "title": "Демонтират Водната стена на площад “Гарибалди“"}
{"url": "http://www.cross.bg/izkystvo-bavnoto-galeriite-1601062.html", "text": "/КРОСС/ Първо се появи бавно хранене, след това бавна журналистика, а сега дойде ред и на бавно изкуство, пише Би Би Си. То е в рамките на днешния Ден на бавното изкуство - ежегодна глобална инициатива, в която участват около 200 институции, като \"Тейт Модърн\" в Лондон и музея \"Ашмолиън\" в Оксфорд.\"Много хора не знаят как да разглеждат изкуството и да го обичат, и нямат връзка с него - обясни Фил Тери, учредител на Деня на бавното изкуство. - Посетителите в галериите често гледат произведенията на айпад или мобилен телефон. Бавното изкуство е антидот на това. Като забавяме, можем да видим изкуството по нов начин, който по-скоро дава енергия, а не деморализира. Това направо ще ви отнесе\".Макар и галериите да отчитат рекорден брой посетители, те обикновено отделят на произведение от 15 до 30 секунди. Това е по-малко, отколкото посвещаваме на страница в интернет, каза изкуствоведката Сузан Мур. Тя е убедена, че за хората в съвременния свят е трудно да се съсредоточат и често \"търчат наоколо\", гледат стотици произведения, но в същност не виждат нито едно. \"Съществува този неофициален музеен етикет, при който всички стоят почтително в полукръг на около 2 м от картината и никой не я гледа както трябва - каза тя. - Мисля, че е необходимо време и пространство, за да може човек да види една или две картини и наистина да ги гледа, да се изолира от шума\".Що се отнася до това колко дълго трябва да се съзерцава едно произведение на изкуството, според Фил Тери пет минути \"могат да са трансформиращо преживяване\". Въпросът не е толкова във времето, а в условията, които предлагат галериите, убеден е Йохан Айдема, написал \"Как да посещаваме музей на изкуствата\". Той казва, че галериите трябва да се постараят да предлагат повече удобни места за сядане и дори да изнесат произведения навън или да ги поставят като на сцена. В несигурни времена изкуството на открито може да успокои и да бъде полезно, каза Клеър Лили от парка на скулптурите в Йоркшир, където произведения на Анди Голсуърти и Ай Вейвей са изложени сред природата, за да могат хората да обмислят видяното, преди да стигнат до следващата скулптура.", "date": "2019.04.06", "title": "Отбелязваме Ден на бавното изкуство"}
{"url": "http://www.cross.bg/srubskite-granichari-zadurzhaha-bulgarin-s-kg-heroin-1601065.html", "text": "/КРОСС/ Наркотикът е бил разпределен в 40 пакета и скрит в специално приготвен тайник в лек автомобил “Фолксваген” с български регистрационни номера.Колата е била управлявана от българин с инициали А.В.Д. В момента той е с мярка задържане под стража за 48 часа.Българинът е задържан на граничния пункт “Батровци” с Хърватия предаде БГНЕС.", "date": "2019.04.06", "title": "Сръбските граничари задържаха българин с 22 кг. хероин"}
{"url": "http://www.cross.bg/ivanov-georgi-chasa-1601054.html", "text": "/КРОСС/ 40 години по-късно пускат снимките на Георги Иванов с мистични гледки към Земята, съобщава БНТ.На 7 април в 20,45 часа БНТ1 ще излъчи филма \"Полет на ръба на безкрая\". Филмът показва повечето от фотографиите и разказа на първия ни космонавт за драматичните 12 часа в открития Космос. Екипът на филма и българският космонавт планират да направят изложба с всички 72 снимки.\"Георги Иванов снима в тези 12 часа, в които им казват да спят, докато търсят някакво решение да ги върнат живи\", разказва Орлин Джелепов, който е редактор на новия документален филм за първия български космонавт \"Полет на ръба на безкрая\", пише \"24 часа\".Иванов е заснел 72 кадъра по време на полета в Космоса, а снимките излизат 40 г. по-късно.Космическият кораб \"Союз-33\" с командир Николай Рукавишников не успява да се скачи с орбиталната станция \"Салют-6\". Докато наземните служби търсят начин да спасят космонавтите, Георги Иванов снима Земята през илюминатора на кораба.\"За тези 12 часа, в които не знаят какво ще се случи с живота им, правят 31 обиколки на земното кълбо, а Иванов запълва 2 фотоленти и сега белият свят ще може да ги види. Качеството е поразително, а снимките са изключително красиви\", казва Джелепов.БНТ отбелязва, че в навечерието на 10 април - 40 г. от полета, ще припомни на зрителите историческото, не само за страната ни, събитие и ще надникне в личния архив на първия българин, видял планетата Земя от Космоса с очите си.Георги Иванов си припомня онези 31 обиколки край земното кълбо и разказва драматичните събития, събрани само в 1 ден, 23 часа и 1 минута полет. Космическият кораб \"Союз-33\" с командир Николай Рукавишников претърпява в открития Космос техническа неизправност. За екипажа остава задачата да овладее ситуацията с неосъщественото скачване с орбиталната станция \"Салют-6\", а за наземните служби - тежкия избор да предприеме почти невъзможното приземяване на космонавтите - балистичен спуск.Във филма \"Полет на ръба на безкрая\" са използвани уникални архивни кадри от \"Златния фонд\" на обществената медия, а зрителите ще могат да видят за първи път снимките, които Георги Иванов прави от Космоса.", "date": "2019.04.06", "title": "40 г. по-късно пускат снимките на Георги Иванов с мистични гледки към Земята"}
{"url": "http://www.cross.bg/zashtoto-mihaiilova-pedagogicheskata-1601048.html", "text": "/КРОСС/ Учителят трябва да притежава един микс от компетентности, включващи педагогика, психология и риторика, за да се справи успешно с образователния процес в съвременното общество. Това заяви заместник-министърът на образованието и науката Таня Михайлова.Според нея именно учителят трябва да зададе начина и формата на педагогическата комуникация, защото българското училище е мястото, където се съзидава, а не се руши.„Комуникацията трябва да е в центъра, защото тя е водеща“, посочи Михайлова и добави, че педагогическата комуникация не е затворена само в класната стая, тя не включва само учителя и ученика, а се разширява, защото средата се променя, тя включва родителите, обществото и постепенно от традиционна преминава в дигитална.Дигитализацията и развитието на информационните технологии доведоха до появата на нови форми на комуникация. Това все повече изисква учителите да са лидерите в класната стая, които управляват процесите не със стария авторитарен стил, а гъвкаво и мотивиращо, така че това да води до повишаване на мотивацията на учениците за активно участие в процеса на обучение, заяви заместник-министър Михайлова.", "date": "2019.04.06", "title": "Какви умения трябва да притежава перфектният учител?"}
{"url": "http://www.cross.bg/italiya-dulg-ppotzenta-1601053.html", "text": "/КРОСС/ Aĸo тъpcитe ĸлючa ĸъм бъдeщeтo нa иĸoнoмиĸaтa нa eвpoзoнaтa, вcичĸи пътищa вoдят ĸъм Pим.Πyбличният дълг нa Итaлия oт €2,4 тpилиoнa e знaчитeлнo пo-гoлям oт иĸoнoмиĸaтa нa cтpaнaтa и cpeд нaй-гoлeмитe във вaлyтния cъюз, пpaвeйĸи гo и нaй-oпacния. Taзи плaнинa зaплaшвa финaнcoвaтa cтaбилнocт нa дъpжaвa и бъдeщeтo нa eвpoтo: вcичĸи плaнoвe зa пoдcилвaнe нa eдиннaтa вaлyтa тpябвa дa peшaт въпpoca ĸoй щe пoнece тoвa тeглo, пишe Вlооmbеrg.B пpoдължeниe нa вeĸoвe имeннo итaлиaнcĸият бaнĸepи пoмaгaxa нa дpyгитe дъpжaви дa ce cпpaвят c финaнcитe cи. Ho в ĸpaя нa XX вeĸ Итaлия ce пpeвъpнa в ĸpeдитoпoлyчaтeля, вмecтo в ĸpeдитoдaтeля. Πpeз 70-тe и 80-тe гoдини пyбличният дълг ce изcтpeля ĸъм нeбecaтa - oт 36 пpoцeнтa oт бpyтния вътpeшeн пpoдyĸт пpeз 1969 г. дo 121 пpoцeнтa дo 1994 г. Πpeз тoзи чeтвъpт вeĸ лидepитe нa Итaлия знaчитeлнo yвeличиxa пyбличнитe paзxoди, ĸoeтo yвeличи и paзxoдитe пo лиxвитe. B cъщoтo вpeмe дaнъчнитe пpиxoди изocтaвaxa.Πpeз 80-тe гoдини гoдишният бюджeтeн дeфицит pядĸo бe пoд 10 пpoцeнтa oт БBΠ. И oщe пo-лoшo: oгpoмнитe paзxoди тaĸa и нe cъздaдoxa ocoбeнo впeчaтлявaщ pacтeж.Πpeз пocлeднитe 25 гoдини Итaлия нe ycпя дa нaмaли дългa cи. Cлeд ĸaтo няĸoлĸo пpaвитeлcтвa ycпяxa вce пaĸ дa гo cвият дo oĸoлo 100 пpoцeнтa oт БBΠ дo 2007 г., пocлeдвaлитe ĸpизи oтнoвo гo ĸaчиxa дo 130 пpoцeнтa.Koнтpacтът c Бeлгия e впeчaтлявaщ: пpeз 1993 пyбличният дълг бe 138 пpoцeнтa oт иĸoнoмиĸaтa. Πpeз 2017 г. тoй нaмaля дo 103 пpoцeнтa. Πoлитицитe в Бpюĸceл cлeдвaxa бюджeт, ĸoйтo нoceшe пo-гoлeми излишъци пpeди лиxвeнитe плaщaния, oтĸoлĸoтo Итaлия, a в cъщoтo вpeмe нocexa пo-гoлям pacтeж. Koгaтo yдapи ĸpизaтa в eвpoзoнaтa, Бeлгия мoжeшe дa пoлyчaвa дълг пo-eвтинo, oтĸoлĸoтo Итaлия.Πoд pъĸoвoдcтвoтo нa итaлиaнeцa Mapиo Дpaги Eвpoпeйcĸaтa цeнтpaлнa бaнĸa зaпoчнa пpoгpaмa пo ĸoличecтвeнo yлecнeниe, ĸoятo мнoгo пoмoгнa нa Итaлия. Ливxитe пaднaxa знaчитeлнo, ĸoeтo cпecти пapи нa пpaвитeлcтвoтo. Πyбличният дълг ce cтaбилизиpa, нo пoлитицитe изпycнaxa шaнca cи дa гo нaмaлят, пpeдпoчитaйĸи дa пpeмaxнaт няĸoи дaнъци.Hoвoтo пoпyлиcтĸo пpaвитeлcтвo пoднoви пpитecнeниятa зa дългa. Πo вpeмe нa ĸaмпaниятa \"Лигa\" и \"Πeт звeзди\" дopи флиpтyвaxa c идeятa зa нaпycĸaнe нa eвpoтo. Cлeд cфopмиpaнeтo нa ĸaбинeт, тe ce cъглacиxa нa плaн, ĸoйтo вĸлючвa нoвo нaмaлявaнe нa дaнъцитe, ĸaĸтo и нa възpacттa зa пeнcиoниpaнe. Πpeдcтaвиxa и нoвa пpoгpaмa зa coциaлни пoмoщи.Πpeз eceнтa Eвpoпeйcĸaтa ĸoмиcия oтĸaзa дa oдoбpи пъpвoнaчaлния бюджeт, a лиxвитe пo 10-гoдишнитe oблигaции нa Pим ce пoĸaчиxa дo нaй-виcoĸoтo cи нивo oт чeтиpи гoдини и пoлoвинa.Πo-ĸъcнo пpaвитeлcтвoтo oтcтъпи мaлĸo и лиxвитe пaднaxa пoд 3 пpoцeнтa. Ho инвecтитopитe вce oщe иcĸaт пo-гoлямa дoxoднocт oт итaлиaнcĸия дълг в cpaвнeниe c тoзи нa Иcпaния или Πopтyгaлия, ĸoитo тpaдициoннo нocexa пo-виcoĸa пpeди. Πpeз втopaтa пoлoвинa нa гoдинaтa Итaлия влeзe в peцecия и pязĸo нaмaли възмoжнocттa Pим дa изпълни бюджeтa cи.Taĸa нoвa вълнa пpитecнeния oĸoлo дългa ocтaвa дocтa възмoжнa. Bcяĸa нoвa ĸpизa щe yдapи итaлиaнcĸитe бaнĸи, ĸoитo пpoдължaвaт дa ĸyпyвaт пpaвитeлcтвeни oблигaции. Aĸo лиxвитe ce пoĸaчaт pязĸo, пo-cлaбитe бaнĸи щe тpябвa дa нaбepaт нoв ĸaпитaл или дa ce oтъpвaт oт aĸтиви, зa дa зaпaзят ĸaпитaлoвитe cи cъoтнoшeния. Toвa щe cъĸpaти ĸpeдитиpaнeтo и щe yдapи пo иĸoнoмиĸaтa - oмaгьocaн ĸpъг.Ocтaнaлaтa чacт oт eвpoзoнaтa дaдe дa ce paзбepe, чe aĸo Итaлия caмa ce вĸapa в ĸpизa, cтpaнaтa щe тpябвa дa пoиcĸa oфициaлнa пoмoщ - ĸoятo щe дoйдe c мнoгo ycлoвия, вĸлючитeлнo зaтягaнe нa ĸoлaнитe и cтpyĸтypни peфopми.Hяĸoи в пoпyлиcтĸoтo пpaвитeлcтвo ce нaдявaт, чe oгpoмният paзмep нa дългa щe пpинyди EЦБ дa ce нaмecи, зa дa ycпoĸoи пaзapитe. Ho тoвa e мaлĸo вepoятнo. Eвpoпeйcĸaтa цeнтpaлнa бaнĸa имa пpaвилa, ĸoитo тpябвa дa cпaзвa пpeди дa ce нaмecи.Oгpoмният пyбличeн дълг щe пoпpeчи и нa зacилвaнeтo нa пoзициитe нa eвpoзoнaтa cpeщy нoвa гoлямa ĸpизa. Baлyтният cъюз щe тpябвa дa пpиĸлючи cъздaвaнeтo нa бaнĸoвия cъюз, oбщa cxeмa зa гapaнтиpaнe нa бaнĸoвитe дeпoзити и дpyги, ĸaĸтo и дa ce oпитa дa cъздaдe няĸaĸъв oбщ бюджeт, ĸoйтo дa мoжe дa нacoчвa ĸъм cтpaни, ĸoитo имaт нyждa. И ocвeн тoвa тpябвa дa paзpaбoти cигypeн aĸтив, ĸoйтo бaнĸитe дa ĸyпyвaт зaeднo c тpaдициoннитe тaĸивa, ĸaтo нaпpимep гepмaнcĸитe oблигaции.Bcичĸи тeзи дeбaти зaвиcят oт paзвитиeтo в Южнa Eвpoпa и ocoбeнo Итaлия. Ceвepнитe cтpaни, вĸлючитeлнo Гepмaния и Xoлaндия, изиcĸвaт бaнĸитe дa нaмaлят eĸcпoзициятa cи ĸъм дoмaшния пyбличeн дълг пpeди eвpoзoнaтa дa ce cъглacи нa oбщa cxeмa зa гapaнтиpaнe нa дeпoзититe. Hямa иĸoнoмичecĸa пpичинa зa пoдoбнo иcĸaнe. Ho пoлитичecĸи e тpyднo дa пocтигнeм пpoгpec, aĸo итaлиaнcĸитe бaнĸи пpoдължaвaт дa дъpжaт oгpoмнo ĸoличecтвo итaлиaнcĸи oблигaции.Зaтoвa и бъдeщeтo нa eвpoзoнaтa зaвиcи в oгpoмнa cтeпeн нa итaлиaнcĸитe пoлитици. Aĸo тe нe нaмaлят oгpoмния дълг, eвpoзoнaтa нямa дa пocтигнe пo-гoлямo oбeдинeниe и щe ocтaнe yязвимa пpи ĸpизи. ", "date": "2019.04.06", "title": "Еврото има проблем на стойност €2,4 трилиона"}
{"url": "http://www.cross.bg/letishte-poleti-istanbyl-1601049.html", "text": "/КРОСС/ С полет на авиокомпанията \"Търкиш еърлайнс\" в Истанбул ще бъде открито новото едноименно летище. От днес е предвидено досега действащото летище \"Ататюрк\" да се използва единствено за частни карго полети, за въздушни таксита, за ремонт и поддръжка на машините и други специални случаи.И новата, и старата аерогари ще бъдат затворени между 02.00 ч. през нощта и 14.00 ч. на обяд. Докато трае целият процес, летище \"Сабиха Гюкчен\" на Азиатския бряг на Истанбул функционира без прекъсвания.Множество турци отбелязаха в социалните мрежи или публикуваха снимки от последните си полети от летище \"Ататюрк\", което служи на града от 1953-та година. Последният полет от него е на националния превозвач на Турция до Сингапур.Привържениците на новото летище изтъкват съвременните технологии, с които е построено, луксозният интериор и възможностите му да се превърне в един от най-натоварените транспортни възли в света.Критиците опонират с екологичните щети, сред които стотици хиляди изсечени дървета, погубените животи по време на строителните работи и икономически оценки, изразяващи съмнение в неговата рентабилност в следващите три десетилетия.", "date": "2019.04.06", "title": "Край на гражданските полети до летище \"Ататюрк\" в Истанбул"}
{"url": "http://www.cross.bg/imyniteta-brokolite-selena-1601052.html", "text": "/КРОСС/ Меланомата, ракът на простата и определени форми на левкемия отслабват организма, като правят имунитета прекалено активен. Сътрудници от университета в Копенхаген са доказали,че селенът възпрепятства активирането на имунната система, пише  Guardian.Селенът се съдържа в големи количества в чесъна и броколите.Известно е, че някои видове рак за незабележими за имунитета. При това определени ракови клетки отделят молекули, които стимулират имунитета в голям обем. Подобна хиперстимулация е вредна за имунитета, но съединенията на селена блокират молекулата-стимулатор. В рамките на изследването учените се фокусирали върху молекулите NGK2D. По-рано те са били използвани само като маркер за болестта.Тези молекули се намират на повърхността на раковите клетки и са разтворени в кръвта. Както е било доказано, съединенията на селена са способни да неутрализират определен вариант на молекулата NGK2D, при това в двете форми – повърхностната и течната.Предстои създаването на препарат, който да има свойствата на селена от чесъна и броколите.", "date": "2019.04.06", "title": "Чесънът и броколите - мощни оръжия срещу рака"}
{"url": "http://www.cross.bg/nyama-kiril-chasa-1601055.html", "text": "/КРОСС/ Как ви се струва да изминете 240 километра за 48 часа? От София до границата с Гърция. Пеша… Изглежда безумно нали? Особено когато трябва да минете и през пет планини – Витоша, Верила, Рила, Пирин и Славянка.Не и за Кирил Николов, за когото това е новата му цел, след като преди няколко години измина 600-те километра на прехода Ком – Емине за рекордните тогава 109 часа.За всичко това, както и за предстоящия сезон по планинско бягане, Дизела, както е известен Кирил, тази зима се подготвя с усилени тренировки и на сняг, след като дълго време бе тормозен от неприятна контузия.„Всяко едно ходене в планината беше забавление – разказва Кирил. – През миналата година тренирах в много тежки условия в снега, на леда и това, според мен, допринесе за тази контузия. Затова взех решение, че всичките ми дълги и тежки тренировки тази зима ще са на ски за ски-алпинизъм, т.нар. панти.Това са много леки ски, на които отдолу им се слагат едни колани, които не ти позволяват да се хлъзгаш назад, когато се изкачваш. Като мокет са, изработени са от изкуствена материя. Дават ти много голяма свобода през зимата, защото можеш да отидеш на абсолютно всяко едно място в планината, където дори през лятото не можеш да стъпиш заради огромната растителност.Карането на този тип ски много щади мускулите и ставите, защото много се доближава до класическия стил в ски-бягането. Прилича на ходене, но на ски. Не ти позволява да затъваш, но същевременно, го няма и този удар при бягането. Така товариш цялото тяло. Освен краката, използваш и горната част на тялото – гърба, кръста, ръцете, корема, което е много важно за планинското бягане.“През идния сезон Кирил ще участва в девет кръга от Световната купа скай-рънинг, както и на Европейското първенство по скай-рънинг. Ще може да го видим и на няколко състезания в България, но в главата му в момента е първото му бягане, което ще бъде в Япония. Казва, че няма никакви очаквания откъм резултат заради въпросната контузия и ще участва по-скоро, за да си „свери часовника“ преди останалите състезания.„Бил съм два пъти в Япония. Ходил съм и няколко пъти в Китай, така че няма да го има този „уау ефект“, няма какво да ме изненада. Там всичко е различно – културата, храната, абсолютно всичко е много различно, нещата, с които се забавляват, колко са обвързани с технологиите.“„През юли или в началото на август ще го правя. Това е преходът Е4, който започва от Драгалевци, минава през Витоша, Верила, Рила, Пирин и завършва на Славянка на Гоцев връх на гръцката граница. 240 км с 14 000 м денивелация. Подобен маршрут като Ком – Емине, поради профила на трасетата, но за сравнително по-късо разстояние имаш цялата денивелация, която имаш при Ком – Емине за 600 км. Самият път, пътеките са по-трудни. Идеята ми е да опитам да го избягам под 48 часа.", "date": "2019.04.06", "title": " Кирил Николов-Дизела иска да счупи нов рекорд"}
{"url": "http://www.cross.bg/klyni-zashtita-amal-1601050.html", "text": "/КРОСС/ Известната адвокатка в сферата на правата на човека Амал Клуни заяви днес, че „никога не е било по-опасно да съобщаваш новините“ по повод днешното ѝ назначаване за спецпосланик за медийната свобода от британското правителство, предаде АФП.Клуни бе натоварена да оглави нова комисия от правни експерти, които ще съветват кабинета в Лондон как да насърчава други страни към прозрачност и защита на служителите на медиите.„По данни на Комитета за защита на журналистите през последните 5 г. сме станали свидетели на най-голям брой хвърлени в затвора журналисти за последните три десетилетия“, каза г-жа Клуни на пресконференция в рамките на среща на външните министри на Г-7 във Франция. ", "date": "2019.04.06", "title": "Амал Клуни вече е спецпосланик на Лондон за медийната свобода"}
{"url": "http://www.cross.bg/madyro-venetzyela-prizova-1601051.html", "text": "/КРОСС/ Лидерът на опозицията във Венецуела Хуан Гуайдо призова поддръжниците си на протести в събота, за да поддържат натиска върху Николас Мадуро, на фона на нарастващия гняв от срива на обществените услуги, предават AFP и Агенция \"Фокус\". Очаква се хиляди привърженици на опозицията да излязат в столицата Каракас от 11:00 часа местно време в събота, на фона на честите прекъсвания на електрозахранването и срива на водоснабдяването. Гуайдо, признат за временен президент от повече от 50 страни, заяви в социалната мрежа „Тиутър“ в петък: \"Нека да останем твърди по улиците, тази борба е за живота на всички венецуелци.\" Мадуро, който обвинява САЩ за неотдавнашните прекъсвания на електрозахранването, които лишиха милиони от енергия, също призова за проправителствен поход в Каракас, като призова своите привърженици да излязат по улиците за \"Марш в защита на мира\". Гуайдо заяви по-рано тази седмица, че се страхува от отвличане от страна на правителствени агенти, след като Конституционното събрание, подкрепящо Мадуро го лиши от парламентарния му имунитет във вторник и упълномощи най-висшия съд на страната да го обвини заради самопровъзгласяването му за президент. Вицепрезидентът Майк Пенс обяви нови санкции срещу 34 кораба, принадлежащи на държавната петролна компания на Венецуела и две компании, които доставят суров петрол до Куба. \"Съединените щати ще продължат да упражняват всички средства за дипломатически и икономически натиск, за да постигнат мирен преход към демокрация\", каза Пенс в реч в Хюстън, Тексас. \"Петролът на Венецуела принадлежи на венецуелския народ\", каза той. \"Онези, които протакат, трябва да знаят това: всички възможности са на масата. Николас Мадуро би направил добре да не изпита решителността на Съединените американски щати\", каза той. Венецуелските власти нарекоха неприемливи, цинични и криминални новите американски санкции и заявиха, че ще отговорят на тях по подходящ юридически начин.", "date": "2019.04.06", "title": "Хуан Гуайдо свиква нови протести, за да поддържа натиска върху Николас Мадуро"}
{"url": "http://www.cross.bg/nyama-toaletna-problem-1601047.html", "text": "/КРОСС/ Туроператори сигнализират за пореден проблем. Чуждестранните туристи, които са решили да посетят София, няма къде да отидат до тоалетна или дори да пият вода. Сериозен проблем е и липсата на места за паркиране на автобусите, които превозват туристите.Проблемът възниква през 2017 г., когато с наредба бе забранено паркирането на автобуси около храм-паметника \"Александър Невски\".Собственик на туристическа агенция Светослав Велков е сигнализирал Министерството на туризма за проблемите, но все още няма отговор. Велков призна пред репортер на Bulgaria ON AIR, че и не очаква да получи такъв.\"Имаме проблем с паркиране, тъй като то е ограничено само до 15 минути. Това трудно може да се спазва логистично. Самото място не е обезпечено откъм козирка и най-вече няма тоалетна. Обществените тоалетни са кът. Предупреждаваме туристите, молим ги да стискат в автобуса и търсим най-близката бензиностанция, където да ползват тоалетна\", обясни Велков.Екскурзоводът Марина Бакахурова също посочи като сериозен проблем местата за паркиране около \"Александър Невски\". Чуждите шофьори са гонени от мястото и не разбират къде трябва да отидат.\"Най-важното е остават ли доволни туристите. Спира автобус зад \"Александър Невски\", някой казва, че има естествени нужди и няма къде да отиде. Обиколката преминава в посока джамията и единствената тоалетна е в подлеза на Източната порта. Почваме да се молим на заведенията хората да влизат - понякога казват \"да\", понякога - \"не\". Многократно е писано до общината, но няма никакъв ефект\", сподели тя в ефира на \"България сутрин\".", "date": "2019.04.06", "title": "Европейска столица: Без тоалетни за туристите в София, хората стискат с часове "}
{"url": "http://www.cross.bg/tynela-spirka-obshtinata-1601046.html", "text": "/КРОСС/ Тролейбусната спирка на тунела под НДК ще бъде преместена, съобщи заместник-кметът по транспорта Дончо Барбалов. Поводът за решението на общината е катастрофата преди няколко дни, когато там пострадаха баща и неговия син. На 23 март автомобил минава през тунела под НДК, не успява да вземе завоя, прелита през бус лентата и се врязва в спирката. На нея чакат журналистът Георги Филипов, заедно със сина му. Бащата е ранен. За щастие без опасност за живота. За да няма повече подобни инциденти, от общината ще преместят спирката до стълбите към подлеза. Това ще се случи след реконструкцията на тунела.", "date": "2019.04.06", "title": "Местят тролейбусната спирка на тунела под НДК  "}
{"url": "http://www.cross.bg/ministerstvo-vunshno-iran-1601043.html", "text": "/КРОСС/ Франция ще изпрати със самолет 12 тона хуманитарна помощ, включително 114 помпи, в пострадалите от наводнения райони на Иран. Това съобщи френското външно министерство в изявление, цитирано от Ройтерс.Изключително силните кратки проливни дъждове от 19 март насам наводниха около 1900 селища, отнеха живота на 62-ма души и причиниха на земеделието щети за стотици милиони долари - бедствие, с което местните хуманитарни служби трудно се справят.Френското външно министерство каза, че иранските власти са поискали съдействие и че първите доставки ще бъдат извършени през следващите дни.", "date": "2019.04.06", "title": "Франция ще изпрати хуманитарна помощ за Иран"}
{"url": "http://www.cross.bg/madrid-real-azar-1601040.html", "text": "/КРОСС/ Еден Азар се приближава с гигантски стъпки към Реал Мадрид. Споразумението между испанския клуб и Челси относно трансфера на белгийския футболист може да бъде оформено през следващите дни, информира „Marca“. Така футболистът ще изпълни своето желание да облече екипа на „кралете“ през следващия сезон.Според информацията, двата клуба са в напреднали преговори по уточняването на детайлите на сделката.В Челси ясно си дават сметка, че няма да могат да задържат своята звезда на „Стамфорд Бридж“.По всичко личи, че сделката между Реал Мадрид и Челси за 28-годишния футболист ще бъде реалност преди края на сезона.Азар се очаква да пътува до Мадрид през следващите дни. Футболистът иска да види различните области, където може да живее и да опознае испанската столица, която ще бъде негов дом през следващите шест години.Азар е дал своето окончателно „да“ на Зинедин Зидан през миналата седмица, но операцията все още не е приключила.Зидан вярва, че Азар може да допринесе много на Реал Мадрид.Французинът твърди, че са малко футболистите, които по такъв начин преливат в играта и притежават такава скорост.Зизу смята, че подобен тип футболист му липсва в състава и това е основният аргумент за привличането на Азар на „Сантиаго Бернабеу“.В Челси са наясно с намеренията на белгийския футболист, както и на Реал Мадрид още от преди година, когато се състояха първите преговорите между двата клуба. Те завършиха с искане от лондончани за сумата от 200 милиона, за да може сделката да стане реалност. Реал Мадрид отхвърли възможността да осъществи трансфера по спортни и икономически причини.Сега Еден Азар е по-близо от всякога до трансфер в Реал Мадрид. ", "date": "2019.04.06", "title": "Еден Азар е по-близо от всякога до трансфер в Реал Мадрид"}
{"url": "http://www.cross.bg/parlament-mobilnost-prevozvachite-1601039.html", "text": "/КРОСС/ \"Нашата цел беше пакетът \"Мобилност\" да не влезе в пленарна зала, защото там битката беше предрешена\" това заяви транспортният министър Росен Желязков в предаването \"Панорама\" по БНТ.По думите му, битката все още не е загубена, защото гласуването в Европейския парламент не е окончателно приемане, а само пореден етап. В същото време, войната не е и спечелена.България е имала ясна позиция от самото анонсиране на промените през 2016 г. - глобалните процеси са лишили българските превозвачи от традиционни пазари като Турция и Иран и те се се преориентирали към Централна Европа, откъдето сега се опитват да ги изтласкат.Евродепутатите от Източна Европа са едва една трета от членовете на Европейския парламент. Сега България ще се опита да забави преговорите до края на румънското председателство на ЕС и до следващия Европейски парламент, който ще бъде избран след изборите, смята той.Той не се съгласи с мнението наСергей Станишев, че по време на европредседателството ни е пропуснат шанса да се решат проблемите на превозвачите ни.Припомняме, че че вропарламентът одобри и трите промени в пакета \"Мобилност\", на които се противопоставят българските евродепутати и превозвачи. Гласуването е на първо четене.Според трите текста превозвачите трябва да почиват извън кабината на камиона, който управляват. Те трябва да се връщат в България на всеки 4 седмици. Размерът на командировъчните в същото време трябва да бъде спрямо държавата, в която превозвачите се намират.Родните евродепутати съобщиха, че ще опитат да направят всички възможно тези поправки да не влязат за гласуване в пленарна зала на второ четене от сегашния състав на ЕП.Според прессъобщението на ЕП гласуваните промени целят да помогнат за осигуряването на по-добри условия за почивка на водачите.", "date": "2019.04.06", "title": "Росен Желязков не счита битката срещу пакет \"Мобилност\" за загубена"}
{"url": "http://www.cross.bg/predsedatel-chetene-iziskvaniyata-1601037.html", "text": "/КРОСС/ Бъдещият председател на антикорупционната комисия не е задължително да бъде с висше юридическо образование. Това предложение е внесено заедно с други в правната комисия в четвъртък часове преди да изтече срокът за внасяне на проекти за второ четене на проектоизменения на Закона за противодействие на корупцията и отнемане на незаконно имущество, известен като антикорупционния закон, съобщи сайтът defakto.bg.", "date": "2019.04.06", "title": "Управляващите изненадващо променят изискванията за председател на КПКОНПИ"}
{"url": "http://www.cross.bg/santimetra-grada-lagyna-1601035.html", "text": "/КРОСС/ След проливни дъждове във Венеция почти беше подобрен рекордът на така наречената \"висока вода\" в града, предаде АНСА.Водата във Венеция и Венецианската лагуна достигна 134 сантиметра над морското равнище. Това е второто най-високо ниво за месец април от далечната 1936 г. насам, когато бяха отчетени 147 сантиметра.Ниво от 100-120 сантиметра над морското равнище е смятано за обичайно за Венецианската лагуна и за Града на каналите, но над 120 сантиметра вече се смятат за рискови. Учените измислиха няколко начина за предпазване на града, за да не се повтори драматичното наводнение от 1966 г. След дългогодишни полемики и усилия, в процес на инсталиране е система от подвижни бариери срещу наводненията във Венецианската лагуна.Експерти казват, че има три основни причини за така наречената \"висока вода\" в града - повдигане на дъното на лагуната, предизвикано от довличането на нова тиня; подкопаването на островите заради извличането на метан в морето край Венеция; цялостното увеличаване на нивото на моретата и океаните, предизвикано от глобалното затопляне.", "date": "2019.04.06", "title": "Нивото на водата във Венеция се доближи до рекорд от 1936 г."}
{"url": "http://www.cross.bg/snezhna-ispaniya-byrya-1601038.html", "text": "/КРОСС/ Снежна буря обхвана част от Испания, съобщи El Pais.Затруднено е било движението в планинския проход Сомосиера. Подобни бури са рядкост за април в региона.35 души са пострадали при пътно – транспортни произшествия. Засегнати са били 50 автомобила.Магистралата била блокирана за повече от 5 часа. Според синоптиците студеното време в страната ще се задържи и през днешния ден.", "date": "2019.04.06", "title": "Снежна буря в Испания"}
{"url": "http://www.cross.bg/ezero-pancharevskoto-sportistite-1601045.html", "text": "/КРОСС/ Панчаревското езеро до София е пред екокатастрофа. Зрители на Bulgaria ON AIR сигнализираха за сериозно замърсяване и изливането на отпадъци от редица тръби. След сигнал от телевизията, подаден до институциите, днес беше извършена проверка и бяха взети проби от водата.Първи мръсотията в Панчаревското езеро забелязват спортистите, които тренират на гребната база. \"Миналата година забелязах от една тръба изтичане на бяла течност, която стигна до средата на езерото. Цялото побеля. Цялата вода. Имам снимков материал даже. Обадих се на институциите там за околна среда, те ми отговориха, че това били дъждовни води от канализацията“, сподели треньорът по кону-каяк Кристиян Илиев. Служители на РИОСВ и Изпълнителната агенция по околната среда и води днес взеха проби от водата, която се излива от една от тръбите заустени в езерото. Видимо съоръжението е на много години. От там казаха, че след тази проверка първата им задача е да установят какъв е произхода на тази тръба, заради което ще изпратят писма до Столична община и до ДНСК с молба за установяване законността и статута на установената тръба.Резултатите от проверката ще са ясни до три седмици. Проблемът с чистотата около Панчаревското езеро прави впечатление на всички, които живеят в района, а и на тези, които идват през почивните дни. За целта на 14-ти април Сдружението за развитие на Панчарево и Кокаляне организира масово почистване поне на терените около Гребната база. Ще се включат и спортистите от школите по кану-каяк, а също и децата от местното училище.“", "date": "2019.04.06", "title": "Панчаревското езеро пред екокатастрофа  "}
{"url": "http://www.cross.bg/ideyata-shoyto-alun-1601041.html", "text": "/КРОСС/ Дженифър Лопес бе обвинена в плагиатство относно нейното танцово шоу World of Dance. Срещу нея е заведено дело от името на Алвин Грей-Ел, който твърди, че е разработил концепция за шоуто преди години и сега настоява дивата да му плати 6,5 млн. долара за кражба на идеята му, пише TMZ.Мъжът е заявил, че е представил идеята си още през 2009 г. на хореографката и актриса Деби Алън. Тогава той е кръстил шоуто си Let's Start the Dance. По думите на Алвин, той така и не получил обратна връзка от звездата тогава.Искът му за плагиатство в момента е насочен и към Алън. Грей-Ел също така твърди, че през 2010 е регистрирал шоуто си по всички процедури, така че да има пълно авторско право върху идеята.Лопес и Алън все още не са коментирали официално иска му, но близки до латината споделиха, че идеята за танцовото риалити от години се е въртяла из екипа на NBC и те сами са потърсили Дженифър с идеята тя да е лице и съдия на състезанието.Шоуто стартира в ефир през 2017 и в момента в Америка върви третия му сезон.", "date": "2019.04.06", "title": "Съдят Джей Ло за милиони за откраднато шоу"}
{"url": "http://www.cross.bg/madona-film-iska-1601044.html", "text": "/КРОСС/ Мадона иска да режисира биографичния филм за себе си, от който преди се възмути.Това съобщи Контактмюзик.Кралицата на попа нарече сценария за пътя й към славата, написан от Елиз Холандър – „болест на нашето общество“. „Никой не знае това, което знам аз и което аз съм видяла. Само аз мога да разкажа историята си. Всеки друг, който се опита, е шарлатанин и глупак“ – написа преди време Мадона за проекта „Руса амбиция“.Сега Мадона е решила, че иска филм да разкаже как е пробила в шоубизнеса, предаде БТА.Продуцент на филма е Майкъл де Лука от „Юнивърсъл пикчърс“. Мадона обаче отказваше да разреши да бъдат използвани хитовете й.Тя дебютира с комедията „Боклук и мъдрост“ от 2008 г. Последва я филмът „W.E.“ за Уолис Симпсън от 2011 г.. Миналата година Мадона обяви, че снима биографичен филм за балерината Микаела де Принс.", "date": "2019.04.06", "title": "Мадона иска да режисира биографичен филм за себе си"}
{"url": "http://www.cross.bg/danail-kirilov-ministurut-1601042.html", "text": "/КРОСС/ \"Определено се гордея със законопроектите си” това каза в интервю за предаването „Тази събота” по БТВ министърът на правосъдието Данаил Кирилов. „Назад във времето съм имал възможност да покажа административен опит и управление на администрация. Смятам, че това не е ново предизвикателство. Но предизвикателството за Механизма за сътрудничество и оценка е много сериозно“, изтъкна министърът. „Като юрист, казвам, че приемам мандата като тежко и сериозно възлагане. Смятам, че съм длъжен да дам всичко от себе си, за да се справя“, каза още Данаил Кирилов.", "date": "2019.04.06", "title": "Данаил Кирилов: Гордея се със законопроектите си"}
{"url": "http://www.cross.bg/promenyat-marshrytite-na-tramvai-s-nomera-i-1601033.html", "text": "/КРОСС/ Днес и утре от 8 до 16 ч. ще се извършва ремонт на трамвайното трасе от площад “Руски паметник” до трамвайно обръщало “Братя Бъкстон”, съобщават от общината в София.Вместо трамвая по линия 5 ще има автобуси, а трамваите по линия 4 ще променят маршрута си до площад \"Възраждане\" и обратно.", "date": "2019.04.06", "title": "Променят маршрутите на трамваи с номера 5 и 4"}
{"url": "http://www.cross.bg/prof-bivsh-shampion-1601031.html", "text": "/КРОСС/  - писател- олимпийски шампион по кану-каяк - актьор - актьор - изкуствовед - бивш началник на секция по изгаряния в \"Пирогов\"- математикактриса- шампион по гребане, управляващ партньор в \"Гаритидж инвестмънт мениджмънт\", бивш депутат и общински съветник бивш лидер на ДСБ - София", "date": "2019.04.06", "title": "Родени на 6 април "}
{"url": "http://www.cross.bg/tema-subota-subydi-1601028.html", "text": "/КРОСС/  Прегръдката между ГЕРБ и СДС - символика и перспектива: говори депутатът Георги Марков.София - градоустройство и корупция. Разговор с арх. Димитър Димитров. Млади надежди и стари съвети: Румен Чолаков от \"Милениум\" и Станимир Илчев от НДСВ.Моята музика: гостува композиторът Стефан Димитров. България - спирка на световните музикални звезди. Иван Несторов - Амебата.Пазим езика си - състезание за ученици. Разговор с проф. Владимир Атанасов и Дарин Маджаров. Джашуа Бел -световноизвестният цигулар дава едно лично интервю за Тази събота. Новият министър, Данаил Кирилов, - за закона и морала, пред Жени Мирчева. Актьорите Веселин и Красимир Ранкови на сцената и извън нея.Уляна Яркова - готвачът на българските полярници , броени дни след завръщането си от ледения континент. Вкусни пътешествия - известната пътешествуеница Радостина Ганева ни повежда на вкусно пътешествие. Къде ще ни излезе по-скъпо да празнуваме Великден - в Италия или във Велинград? 11 млн. души годишно умират от лош хранителен режим. Как да се справим с лошите хранителни навици и кои са опасните диети? Отговорите от диетолога доктор Ипократис Пападимитракос и експерта по здравословно хранене Весела Петрова.Единственото родилно отделение в Ямбол затвори врат заради дефицит на лекари. Кой ще поеме спешните случаи с родилки от града?Някъде над гара Черепиш във Врачанския Балкан няколко големи кръста пробиват небето. В рубриката „Машина на времето\" Ева Костова разкрива връзката между тях, властта след 8 септември и една обраснала в бурени духовна семинария.Защо изразът „Да не ти се отвори парашутът\" вече не е актуален? В Деня на отворените врати на парашутизма това ще разкрие Христиания Червенкова.Коя е българската дизайнерка, чиито модели се озоваха на страниците на Vogue? За българската следа в Лондонската седмица на модата ще научите тази събота в „Събуди се\".Ива Софиянска - Божкова се среща с един творец, влюбен в киното и музиката на майка си - Богдана Карадочева. В „Говори с Ива\" очаквайте режисьора Лъчезар Аврамов.Професионални танцьори стават фермери. Историята на Поли и Митко, които отказаха кариера в Норвегия, за да отглеждат охлюви на село - разказва Галя Щърбева тази събота в рубриката „Да хванеш гората\".Милко Калайджиев за предизвикателствата в „Като две капки вода\". ", "date": "2019.04.06", "title": "Теми и гости в сутрешните блокове на телевизиите на 06 април"}
{"url": "http://www.cross.bg/chasa-provede-byrgas-1601026.html", "text": "/КРОСС/ От 13.00 часа Министърът на земеделието, храните и горите Румен Порожанов ще участва в освещаването наремонтирания ранносредновековен манастир „Св. 40 мъченици\".От 10.00 и 11.00 часа в парка срещу районната администрация в ж.к. \"Младост 3\" и в парк \"100 години София\" в ж.к. \"Младост 2\" ГЕРБ - Младост ще постави къщички за книги.От 10.30 часа Висшето училище по застраховане и финанси (ВУЗФ) организира Ден на отворените врати.От 11.00 часа в Новата гора край Суходол започва пролетният залесителен сезон.От 11.00 часа в Националния военноисторически музей ще се проведе нова семейна образователна програма „Животните на фронта\".От 14.00 часа в зала 8 на НДК ще се състои пресконференция след заседание на Националния съвет на ПП АБВ и Политическия съвет на „Коалиция за България\". На събитието ще бъде представен съставът на листата на „Коалиция за България\" за предстоящите европейски избори.От 19.00 часа на сцена Backstage в Театър Азарян ще бъдат представени различни начини на виртуалното общуване в спектакъла „Сбогом, Йохан Райс!\".В 10.00 ч. на пл. „Акад. Николай Хайтов\" започва IV фестивал на уличното изкуство „Брилянтин' 2019\".В 10.30 часа в конферентната зала на Областна администрация Благоевград РИК-Благоевград ще проведе пресконференция.В 10.30 часа на площад „Македония\" с концерт ще бъде поставено началото на кампанията „Чист и зелен Благоевград! От нас зависи!\". В 10.30 часа ще бъде официалното откриване на кампанията, когато ще бъде даден и старт на почистването.В 10.30 часа в двора на ДГС-Благоевград ще бъдат раздавани фиданки в рамките на кампанията „Чист и зелен Благоевград! От нас зависи!\".От 18.00 часа на площад „7-ми април\" ще проведе празничен концерт.В ОУ „Георги Бенковски\" ще се проведе математически турнир за деца от предучилищна възраст „Многознайко\".От 10.00 до 15.00 часа в Експо център „Флора\" ще се проведе инициативата „Мини Академия за родители\".Oт 11.00 часа в МОЛ Бургас Плаза (ниво 0) ще започне официалното откриване на Четвъртото издание на Изложение „Зона Здраве\" - Бургас.От 11.00 до 16.00 часа ще се извършват прегледи и консултации от специалисти от лечебните заведения в Бургас като част от изложението „Зона Здраве\".От 11.00 до 14.30 часа в района на Експозиционен център „Флора\" младежи ще участват в различни творчески и спортни работилници.От 11.30 часа в Етнографския музей (ул. „Славянска\" 69) ще се проведе лекция на тема „Подводни археологически проучвания по Южното българско Черноморие\".От 12.00 часа в зала 4 на Експозиционен център „Флора\" ще бъдат представени резултатите от проект „Социално включване и развитие за младежите от община Бургас\".От 17.00 часа в Кафе \"С автограф\" (ул. \"Вола\" 1) ще се проведе литературна вечер, озаглавена \"Енигматичният Maurice Blanchot, който \"не разказваше истории\".От 19.00 часа на сцената на Културен дом на нефтохимика ще бъде представен спектакълът „Пътят\" с участието нашкола за арменски танци „Наири\" и балет „Естрея\".От 10.00 часа пред Катедралния храм ще започне откриване на мотосезона.В 7.50 часа на жп гарата във Велико Търново започва походът из горите на Кръстец, организиран от групата за здравословен начин на живот „TarnovoRuns\".От 10.00 часа в парк „Дружба\" ще се състои фитнес на открито - безплатна тренировка.От 11.00 часа в Салон на Читалище „Искра\" Театър „Весел\" ще представи детски куклен спектакъл „Умник Гюро\" на Държавен куклен театър - Търговище.От 20.00 часа от площадка за наблюдение на ул. „Никола Пиколо\" ще може да се наблюдава Аудио-визуален спектакъл „Царевград Търнов - звук и светлина\".От 10.30 часа в Куклена зала на ДКТ ще се играе постановката „Палечка\" по Ханс Кристиан Андерсен.От 14.00 до 16.00 часа в ЕМО „Етър\" ще се проведат безплатни тематични беседи за занаяти, в които се използват съоръжения, задвижвани с вода - дървостругарство, мелничарство, тепавичарство и гайтанджийство.От 13.00 часа в залата на общината ще се проведе първа среща с участниците в обучителния курс за родители на малки деца „Работилници за родители\" по програмата „Да пораснем заедно\".От 10.00 часа на бул. „Русия\" ще бъде дадено началото на Националния шампионат по спортно ходене за мъже, жени, юноши и девойки под 20 г. и под 18 г., както и за момчета и момичета под 16 г.От 10.30 часа в местността „Анев дол\" ще се проведе спортен празник ,,Ден на гората\".От 19.00 часа в театрален салон „Георги Русев\" ще се играе „Приятели мои\" - комедийно шоу на Дарик радио и Сдружение \"G. O. WAKE UP\" с Димитър Туджаров - Шкумбата.В 11.00 часа в зоната пред Туристическия информационен център в Стария град (ул. „Д-р Стоян Чомаков\" №1) започва инициативата „Музей на открито\".От 14.00 часа пазар „Чайка\", район Източен ще се превърнат в сцена на един специален театър, посветен на пловдивчани и тяхното ежедневие.От 18.00 часа в читалище „Алеко Константинов\" ще бъде представен проектът „Mind The Kiss\".От 10.00 часа в Спортна зала „Величко Чолаков\" ще започне Националният турнир по спортни танци и Купа България.От 11.00 часа в РБ „З. Княжески\" ще бъде прожектиран балетът „Дон Кихот\", запис от 2016 г. на балета на Виенската опера.От 16.30 ч. в Драматичен театър „Гео Милев\" македонската група от Факултет за драматични изкуства към Университет „Св. Св. Кирил и Методий\" в Скопие ще даде началото на основната програма в Международния студентски театрален фестивал „Данаил Чирпански\".От 19.00 часа в Оперния театър ще се състои премиерата на камерната опера „Лицето на лъва\" от Елена Лангер.От 10.00 часа Шуменският общински младежки съвет се включва в националната инициатива „ФАС ОFF\" и организира акция за почистване на района около Паметника на Свободата и стъпалата до Младежки дом Шумен. ", "date": "2019.04.06", "title": "Предстоящи събития в страната на 6 април"}
{"url": "http://www.cross.bg/sofiya-varna-dvizhenieto-1601036.html", "text": "/КРОСС/Временната организация на движението се въвежда в участъците с виадукти.В първия почивен ден - 6 април се осигуряват по две ленти за движение в посока Бургас и Варна и по една в посока София.В неделя, когато се очакват повече хора да пътуват към столицата, в същите участъци ще има по две ленти за София и една за Бургас или Варна. АПИ апелира шофьорите да карат разумно, да не предприемат рискови изпреварвания и да спазват стриктно въведената временна организация на движението.На АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър, мостът над река Тополница при 77-ми км и над река Елшишка при 89-ти км на автомагистралата, уточняват от пътната агенция.От АПИ припомнят, че в срок до 30-ти април движението от 77-ми до 78-ми км в посока Пловдив е ограничено в активната и аварийната лента поради ремонт на моста над река Тополница.Пътната агенция въвежда и временна организация на движението по моста над река Елшишка при км 89-ти на АМ \"Тракия\".Там движението се осъщестява двупосочно в платното за София. За улеснение на трафика от 13 ч. всеки петък до 17 ч. в събота има две ленти в посока Пловдив и една за София. От 17 ч. всяка събота до 10 ч. в понеделник се осигуряват две ленти в посока София и една - за Пловдив.От АПИ съветват шофьорите, които желаят да избегнат отсечката в ремонт над река Елшишка да използват следните алтернативни маршрути:През пътен възел \"Церово\" на АМ \"Тракия - път III-8402 /Виноградец - Карабунар - Злокучене - Септември/ - път I-8 /Лозен - Звъничево - Пазарджик/ - път II-37 /Пазарджик/ - пътен възел \"Пазарджик\" на АМ \"Тракия\";През пътен възел \"Церово\" на АМ \"Тракия - път III-8402 /Виноградец - Карабунар - Злокучене - Септември/ - път I-8 /Лозен - Звъничево - Пазарджик/ - пътен възел \"Цалапица\" на АМ \"Тракия\";През пътен възел \"Калугерово\" - път III-803 /Динката - Драгор/ - път II-37 - пътен възел \"Пазарджик\" на АМ \"Тракия\".С неотложен ремонт са още три виадукта на АМ \"Хемус\". От АПИ припомнят, че те не са ремонтирани от 30 години. На територията на Софийска област това са виадуктите при 19-ти, 36-ти и 37-ми километър и тръбата за София на тунел \"Витиня\".Движението от 14-ти до 23-ти километър на автомагистралата се осъществява двупосочно в платното за София поради ремонт на платното за Варна на виадукта при 19-ти км /\"Потоп\"/, посочват от пътната агенция.За улеснение на трафика в края на работната седмица - в петък и събота, има две ленти в посока Варна и една за София, а в неделя и понеделник сутрин две ленти за София и една за Варна.Двупосочно се осъществява движението в участъка между 33-ти и 40-ти километър на АМ \"Хемус\". От АПИ уточняват, че то се извършва в платното за София поради ремонт в платното за Варна на виадуктите при 36-ти км /\"Коренишки дол\"/ и при 37-ми км.От пресцентъра на Пътната агенция припомнят, че АМ \"Хемус\" се ремонтира и тръбата за София на тунел \"Витиня\". Движението там се осъществява двупосочно в основно обновената тръба на тунела в посока - Варна, която е с вентилационни, пожароизвестителни и осветителни системи.Двупосочно се осъществява и движението на АМ \"Хемус\" на територията на област Варна. В ремонт е участъкът между пътен възел \"Неофит Рилски\" и естакада \"Девня\".АПИ въвежда двупосочно движение в платното за Варна, където скоростта е ограничена до 90 км/ч.", "date": "2019.04.06", "title": "Промени в движението по \"Хемус\" и \"Тракия\""}
{"url": "http://www.cross.bg/brekzit-izleze-predi-1601030.html", "text": "/КРОСС/ Преговорите по сделката за Брекзит в Лондон продължават и през уикенда.Британският премиер Тереза Мей е готова да продължи разговорите. Това се казва в изявление на говорител, цитирано от \"Ройтерс\".Кабинетът се готви за заседанието на Европейския съвет в сряда, 10 април и е направило конструктивни предложения, се казва в изявлението.Лейбъристите, обаче, са разочаровани от преговорите до момента, се казва в тяхно изявление от днес.Припомняме, че по-рано стана ясно, че Мей е изпратила писмо до Европейския съюз с искане за допълнително отлагане на Брекзит до 30 юни, съобщават британските медии.Обединеното кралство трябва да излезе от ЕС на 12 април, а британският парламент все още не е одобрил никакво споразумение за излизане.Мей е предложила, ако британските депутати одобрят споразумение за оттегляне навреме, Великобритания трябва да може да излезе от ЕС преди изборите за Европейски парламент на 23 май.Но тя посочва, че Великобритания ще се подготви за провеждане на евроизбори, в случай че британските депутати не постигнат разбирателство.Британският премиер изпрати писмо до председателя на Европейския съвет Доналд Туск, за да поиска удължаване на Брекзит преди срещата на лидерите на страните членки на ЕС следващата сряда в Брюксел.Тя поиска удължаване до края на юни на последната среща на върха на ЕС, която се състоя малко преди 29 март, датата, на която Обединеното кралство първоначално трябваше да излезе от ЕС.", "date": "2019.04.06", "title": "Преговорите по сделката за Брекзит в Лондон продължават и през уикенда"}
{"url": "http://www.cross.bg/tripoli-libiya-zayavi-1601032.html", "text": "/КРОСС/ Източнолибийските сили контролират все още бившето Международно летище на Триполи, съобщава Ройтерс, позовавайки се на източнолибийски военен говорител и жители.Според телевизия \"Ал Джазира\" е имало сблъсъци между привърженици на властите в Триполи и армейски подразделения в района на магистралата, минаваща близо до международното летище на Триполи. Засега постъпва противоречива информация кой в момента контролира летището. ПървоЛибийската национална армия (ЛНА) заяви, че е завзела аерогарата, която от около пет години не работи, след като беше почти напълно разрушена при боеве през юли 2014 г. Буквално след няколко часа министерството на вътрешните работи на правителството в Триполи пусна комюнике, в което заяви, че контролът над стратегическия обект е възстановен. Почти веднага обаче говорителят на силите на Хафтар бригаден генерал Ахмед Мисмари опроверга това. \"Армията все още държи летището\", каза той.Въоръжени групировки от град Мисрата пристигнаха на помощ на формированията на заседаващото в Триполи правителство на националното единство на Либия с премиер Файез Сарадж, съобщи телевизия \"Ал Джазира\", цитирана от ТАСС. Според телевизионния канал отрядите от Мисрата (намираща се на 200 км източно от столицата) се отправили към южните покрайнини на Триполи, за да подкрепят проправителствените войски при удържането на настъплението на Либийската национална армия с командир фелдмаршал Халифа Хафтар. Мисратците, изиграли немалка роля при свалянето на полковник Муамар Кадафи през 2011 г. и освобождаването в края на 2016 г. на град Сирт от бойците на терористичната групировка \"Ислямска държава\", представляват сами по себе си най-боеспособната и организирана сила, която може да се противопостави на подразделенията на Хафтар. Разполагат с тежко въоръжение, в това число танкове, артилерия и системи за залпов огън, както и бойна авиация. Съобщава се, че готовност да отрази щурм на Триполи е заявило и самото командване на разположената в Мисрата военновъздушна база.Според телевизионния канал \"218\" вчера Сарадж в качеството си на върховен главнокомандващ на въоръжените сили е сформирал Обединен оперативен щаб и е назначил за негов ръководител началника на така наречения Западен военен окръг към правителството си генерал-майор Осама Джувейли. Освен него в структурата влизат командващите Централния и двата столични военни окръга, началникът на военното разузнаване и представител на президентската гвардия. Съветът за сигурност на ООН изрази безпокойство от военната активност край либийската столица Триполи и предупреди, че тя заплашва стабилността на Либия. Съветът също така призова командваната от Халифа Хафтар Либийска национална армия да прекрати всякакви придвижвания на войските си, предаде Ройтерс.Германският постоянен представител в ООН Кристоф Хойсген, който през април е ротационен председател на съвета, изчете съвместна декларация на съвета, приета, след като на заседание при закрити врати органът на Обединените нации беше информиран за последния развой на събитията в Либия. \"Съветът също така призова всички сили да понижат и прекратят военната активност. Не може да има никакво военно решение на конфликта\", каза Хойсген. Съветът изрази и намерението си \"да потърси сметка от отговорните за по-нататъшни конфликти\", предаде Асошиейтед прес.Членовете на органа на Обединените нации отново изразиха пълна подкрепа за генералния секретар на ООН Антониу Гутериш, който вчера напусна Либия, след като по-рано през деня се срещна с Хафтар. Съветът \"призова всички страни в конфликта да възобновят диалога и да изпълнят ангажимента си да взаимодействат конструктивно с политическия процес под егидата на ООН\". В декларацията се подчертава задължението съгласно международното право да се пазят цивилното население и служителите на ООН.Русия и Египет пък координират действия за възстановяване на либийската държавност чрез национален диалог. Това заяви руският министър на външните работи Сергей Лавров в интервю от днес за египетския вестник \"Ахрам\", цитирано от ТАСС. \"Задачата ни е да помогнем на либийците да преодолеят съществуващите разногласия, да постигнат устойчиви договорености по параметрите на националното помирение\", заяви Лавров. \"Имаме общо виждане за пътя на възстановяването на либийската държавност чрез инклузивен национален диалог с участието на представителите на водещите военно-политически сили, гражданското общество и регионите\", добави руският министър. Той каза, че се надява общолибийската конференция този месец в либийския град Гадамес да осигури напредък по урегулирането на ситуацията в Либия.", "date": "2019.04.06", "title": "Напрежение в Либия заради военна офанзива към Триполи"}
{"url": "http://www.cross.bg/blagoevgrad-pochistvane-aleya-1601034.html", "text": "/КРОСС/ Пролетно почистване се организира в много селища на страната.Във Варна акцията ще бъде на крайбрежната алея и плажовете, както и в квартал Аспарухово, в близкия град Аксаково и в село Приселци.Организаторите от неправителствената организация \"БИС-благотворителност и спорт\" призовават варненци да дойдат и с децата си на Южния плаж, за да помогнат градската плажна ивица да стане по-привлекателна. \"В 9.00 часа е събирането, като се надяваме до към 10.30-11.00 ч. да приключим с чистенето на плажната ивица и на крайбрежната алея, след което ще има томбола. Благодарение на нашия партньор - тези, които поставят кошчетата за разделно хвърляне, всичкият боклук ще бъде сортиран. Този, който може да се рециклира, ще бъде рециклиран или използван, а тези неща, които не могат да се използват за рециклиране, ще бъдат използвани като алтернативен източник на енергия\", каза Валентин Димитров.В Благоевград почистването е с наслов „Чист и зелен Благоевград. От нас зависи“. Инициативата е на местната власт в областния център. Всички жители са поканени да почистят района около жилищата си, междублоковите пространства, детските площадки и зелените площи.От местното горско стопанство и общинската фирма за почистване и озеленяване са осигурени и разнообразни фиданки и цветя за засаждане.Доброволци могат да се включат и в почистването на крайградската алея на здравето и парк \"Бачиново\". Преди старта, насрочен за 10.30 ч., талантите от детските школи в града ще изнесат концерт на площад \"Македония\".Голямото почистване на Благоевград ще продължи и в неделя, както и в почивните дни на следващата седмица. Търговски вериги също се включиха в кампанията на общината.За акциите са осигурени ръкавици, чували и уреден транспорт, който ще транспортира боклука до заводите за битови отпадъци.", "date": "2019.04.06", "title": "Пролетно почистване в Благоевград и Варна"}
{"url": "http://www.cross.bg/voiina-svetovna-yugoslaviya-1601024.html", "text": "/КРОСС/  - Във Велехрад (Великоморавия) умира и е погребан свети Методий. - Във Франция при обсадата на крепостта Шалуз загива английският крал Ричард Лъвското сърце. - Италианският поет Петрарка вижда за пръв път своята любима, Лаура, в църквата Сейнт Клеър в Авиньон. - Наполеон I Бонапарт абдикира, след което е заточен на остров Елба. - В Париж барон Карл Драйс демонстрира първообраза на велосипеда. - В Букурещ излиза първи брой на първия български всекидневник „Секидневний новинар\". - В Атина са открити първите съвременни Олимпийски игри, след като биват забранени преди 1500 години от римския император Теодосий I. - Турция признава Независимостта на България с подписания в Цариград българо-турски протокол. - Американска експедиция, водена от капитан Робърт Пири, достига за първи път Северния полюс. - САЩ обявяват война на Германия в хода на продължаващата Първа световна война. - Втората световна война: Германската армия навлиза в Югославия в операция Ауфмарш 25 и в Гърция в операция Марита от българска територия. - България във Втората световна война: В отговор на германската инвазия в Югославия, югославски самолети бомбардират индустриалния квартал на София и град Кюстендил (8 загинали в София, а в Кюстендил загиват 67 и 90 са ранени). - Основан е бразилският футболен клуб Гояш Ешпорте Клубе. - В орбита около Земята е изстрелян първият комуникационен сателит.- Започва строежът на АЕЦ Козлодуй.- Изстрелян е космическият апарат Пионер 11. - Симеон Сакскобургготски в официално обръщение обявява учредяването на Национално движение Симеон Втори. ", "date": "2019.04.06", "title": "6 април в историята"}
{"url": "http://www.cross.bg/hranite-koito-vuzvrushtat-svezhiya-ni-vid-1601025.html", "text": "/КРОСС/ Случвало ли ви се е, уж да си легнете навреме и в добра форма, а на другата сутрин да се събудите уморени и подпухнали. В такива случаи не ви се иска да се показвате навън, но работата и срещите ви са неотложни. Какво бихте могли да направите, за да добиете бързо свеж вид? Редакторите на AdMe.ru са подбрали списък от няколко поезни храни, които бързо ще решат този проблем, предава Мениджър Нюз.Нека ги видим.1. Ябълки От 2 до 4 ябълки на ден биха се справили с проблема подпухване и отоци. Освен това те подобряват храносмилането, намаления апетит и ни защитават от различни заболявания. Могат да се хапват сурови или запечени. Ако изяждме по една ябълка на гладно всеки ден, това ще ни помогне да се отървем и от излишните килограми.2. Магданозът се отличава сред другите зеленини не само по къдравата си \"коса\", но и с отличните си диуретични свойства. Салата от магданоз за закуска ефективно премахва подпухналостта. Той не губи полезните си свойства дори ако е замразен или изсушен. Съдържа малко калории и много протеини, което е от съществено значение в диетите.3. Малини, ягоди, череши  ефективно отделят излишната течност от организма, поради високото си съдържание на калий и магнезий. 4. Елда Може да не е най-вкусното ястие, но порция безсолна купа елда за вечеря ще ни даде нов облик на сутринта. Струва си.", "date": "2019.04.06", "title": "Храните, които възвръщат свежия ни вид"}
{"url": "http://www.cross.bg/plunket-vsichki-kiselina-1601023.html", "text": "/КРОСС/ След щетите, които нанасят на озоновия слой, хлорофлуоровъглеродите (или CFC) са персона нон грата в съвременния свят. През 30-те години обаче те са най-горещата тенденция в науката за замразяването.Младият химик от “Дюпон” Рой Плънкет се опитва да направи нов вид CFC. Теорията му е, че ако накара съединението TFE (тетрафлуороетилен) да реагира с хидрохлоридна киселина, ще получи замразяващия агент, към който се стреми.За начало на експеримента, който бил проведен на 6 април 1938 г., Плънкет си набавя голямо количество газообразна TFE, охлажда я и я затваря в метални кутии, за да издържи до момента, в който ще бъде използвана. Когато дошло времето да отвори контейнера и да смеси газа с хидрохлоридната киселина, от кутията не излязло нищо. Газът бил изчезнал.Само че не било съвсем така. Разстроеният Плънкет разтърсил капака на кутията. От него паднали някакви бели люспи. За късмет на всички любители на омлета, той им обърнал внимание и ги предал на други учени от “Дюпон”. Така се ражда покритието, което всички имаме днес на тиганите си.", "date": "2019.04.06", "title": "6 април 1938 г. - Плънкет изобретява тефлона"}
{"url": "http://www.cross.bg/metodiii-april-kiril-1601027.html", "text": "/КРОСС/ На 6 април Православната църква отбелязва смъртта на св. Методий Славянобългарски.Св. Методий бил по-голям брат на славянския равноапостол Константин Философ - св. Кирил.В ранната си младост избрал военно поприще и 10 години управлявал една славянска област, подвластна на византийския император. Той обаче почувствал Божието призвание, отказал се от високото си положение и постъпил в манастир, намиращ се в планината Олимп - Мала Азия.След време при него дошъл и по-малкият му брат Константин. Оттогава те били неразделни до смъртта си и заедно извършили великото и забележително дело - създаванетo на славянската писменост и на християнската просвета всред славяните.Св. Методий се чества и на 11 май заeдно със св. Кирил.На 6 април се отбелязва и успението на Св. Ехтихий. Св. мчци Тимотей и Диоген. ", "date": "2019.04.06", "title": "На 6 април имен ден празнуват хората с най-безстрашното име"}
{"url": "http://www.cross.bg/metodiii-sveti-moraviya-1601022.html", "text": "/КРОСС/ Св. Методий бил по-голям роден брат на славянския равноапостол Константин Философ – свети Кирил . В ранната си младост той бил избрал военно поприще и десет години управлявал някаква славянска област, подвластна на византийския император. Той обаче почувствал Божието призвание, отказал се от високото си положение и постъпил в манастира, намиращ се в планината Олимп (Мала Азия). Подир някое време тук при него дошъл и по-малкият му брат Константин. От това време те не са се разделяли до смъртта си и заедно извършили великото и забележително дело – създаване на славянската писменост и на християнската просвета всред славяните.В Моравия светите братя заедно учели народа на христианската вяра с достъпен славянски език и това продължило до смъртта на св. Кирил в Рим. Поради коварните замисли на немското духовенство свети Методий не могъл да се върне в Моравия, а останал в съседната Панония, чийто княз Коцел го върнал обратно при папа Адриан ІІ с молба да го ръкоположи за епископ. От това време свети Методий от обикновен мисионер станал архиепископ на Панония и Моравия, който се подчинявал направо на римския първосветител.Но клеветите продължавали: ту го обвинявали пред местния княз, че Методий открито изобличава неговия нечист живот; ту на римския папа внушавали, че Методий иска да откъсне от неговия диоцез Моравия и Панония; ту в Цариград изпращали съобщения, че Методий много се приспособил към римския папа. Поради това великият светител трябвало вече в преклонна възраст навсякъде лично да се явява и да изобличава нанасяните клевети. Най-после враговете успели да го хвърлят в затвора за две и половина години, откъдето бил освободен само поради строгата заповед на папа Йоан VІІІ.И всред борбата с ожесточените врагове свети Методий продължавал своето дело на славянски равноапостол, като проповядвал словото на божествената истина и като превеждал от гръцки на славянски език свещените книги. Той оставил като скъпоценно наследство превода на всички канонически книги на Свещеното писание и превода на църковноправния сборник Номоканон.Свети Методий Славянобългарски починал на 6 април 885 г. и бил погребан във Велеград и – според житието му – \"лежи във великата моравска църква, от лявата страна, в стената зад олтара на света Богородица\". Древната му служба се запазила в ръкописи от ХІІІ век.", "date": "2019.04.06", "title": "Св. Методий Славянобългарски"}
{"url": "http://www.cross.bg/chrez-horata-po-lesno-1601021.html", "text": "/КРОСС/ \"Хората се управляват по-лесно чрез пороците, отколкото чрез добродетелите им\".Наполеон Бонапарт", "date": "2019.04.06", "title": "Хората се управляват по-лесно чрез пороците"}
