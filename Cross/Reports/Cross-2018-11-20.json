{"url": "http://www.cross.bg/medii-sotzialnite-sotzialni-1589666.html", "text": "/КРОСС/ Интересно ново експериментално изследване от Университета на Пенсилвания демонстрира за първи път причинно-следствената връзка между употребата на социалните медии и чувствата на депресия и самота. Изследването доказва, че намаляването на употребата на социални медии може да доведе до значителни подобрения в личното благополучие, предава technews.bg.Учените ще продължат изследванията си по темата, за да определят дали има \"оптимално ниво\" на използване на социалните медии и ако да, какво е то.Експериментът проследява нагласите на 143 участници, наблюдавани в продължение на четири седмици. В началото на проучването всички доброволци завършили субективно проучване на чувството за благосъстояние, в което били включени седем различни измервания, предназначени за степенуване и оценка на различни параметри на чувството за благополучие - от усещанията за депресия и самота до модерния \"страх да не пропуснеш нещо важно\".През първата седмица участниците били насърчени да използват социалните медии както обикновено. В следващите три седмици субектите били разделени на две: контролна група, в която участниците продължили да използват социалните медии като обикновено, и експериментална група, насочена към ограничаване на използването на Facebook, Instagram и Snapchat до не повече от 10 минути на платформа на ден.Всеки от участниците качвал скрийншотове всяка вечер, така че да може да се проследи истинската употреба на приложенията. В края на всяка седмица участниците попълвали и тестове за усещанията си за благополучие.Подобрена самооценка\"\", обяснява Мелиса Хънт, един от изследователите по проекта.\"\", допълва Хънт.Макар че резултатите ясно показват общите подобрения в самооценките за благополучие при тези, които са намалили употребата на социалните медии, проучването има няколко ограничения, които трябва да се имат предвид. Едното е, че са ограничени само три платформи за социални медии - тоест хората все пак са можели да отделят повече време за престой в Twitter, Messenger и други видове социални медии.Второто е, че проучването разчита на самосъзнанието на всички субекти предвид обещанието им да не използват \"забранените\" социални медии на други устройства, като например персоналните си компютри.По-малко самотаНай-интересният извод е това, че участниците в експерименталната група съобщават за намалено усещане за самота след ограничаването на употребата на социални медии в сравнение с контролната група.\"\", казва Хънт.\"\", допълва Хънт.Има ли оптимално ниво на употреба?Общото заключение от изследването предполага, че намаляване на използването на социалните мрежи до максимум 30 минути на ден може да бъде от полза.Все пак проучването не е определило със сигурност оптимално време за използване на социалните медии. Изследователите отбелязват, че е необходимо да се извърши по-нататъшно проучване, за да се определи дали има подобно \"оптимално ниво на употреба\" и евентуално какво е то, тъй като \"\".Изследването бе публикувано в \"Журнал по социална и клинична психология\".", "date": "2018.11.20", "title": "Социалните мрежи водят до самота и депресия "}
{"url": "http://www.cross.bg/dvizhenieto-ti-ytre-1589658.html", "text": "/КРОСС/ Утре от 11 ч. до 15 ч. ще бъде ограничено движението по АМ „Хемус“ край Ябланица, между 74-ти и 79-ти км. Временната организация на движението е за извършването на дейности, свързани със строителството на новия участък от автомагистралата.В този интервал движението ще се пренасочва по път I-3 Ботевград – Ябланица.", "date": "2018.11.20", "title": "Утре от 11 ч. до 15 ч. се ограничава движението по АМ „Хемус“ между 74-ти и 79-ти км"}
{"url": "http://www.cross.bg/zhelyo-nyama-popita-1589659.html", "text": "/КРОСС/ Жельо Бойчев,  народен представител от ПГ на „БСП за България”, в разговор с Деница Гацинска в предаването „Какво работят за София софийските избраници?“ в ефира на Радио К2, заяви позиции по следните теми: Готови ли са БСП за предсрочни избори? „Готови ли сте за предсрочни избори?”, попита водещата Деница Гацинска. Жельо Бойчев отговори, че БСП е единствената опозиционна сила, която има смелостта да представи и развива алтернатива за начина на управление на страната. Така че по-подготвена партия от БСП няма. Големият въпрос пред БСП в момента е дали ще има достатъчно обществена подкрепа за тези радикални предложения, които се съдържат във „Визия за България”. Искането на БСП за намаляване на депутатските заплати. Водещата припомни искането на БСП да се намалят депутатските заплати и попита не е ли редно тогава партията да се откаже и от субсидията или да я дарява на бедните. Жельо Бойчев отговори, че двата въпроса няма как да бъдат свързани един с друг и е некоректно да се коментират по този начин. Той обясни, че сегашният начин на финансиране на политическите партии е въведен след много дебати и плътно следва европейския модел на финансиране с оглед избягването на корпоративни зависимост. По-скоро трябва да бъде развит въпроса как се отчита тази партийна субсидия и дали тя наистина се харчи за политическа дейност. В момента този контрол се осъществява от Сметната палата, но в обществото има доста съмнения. Що се отнася до заплатите на депутатите, народният представител обясни, че възприетият модел на актуализиране на възнагражденията на тримесечна база спрямо средната работна заплата в обществения сектор създава коментари на всеки три месеца. Това има негативни последици за имиджа на парламента и въпросът е трябвало да се реши в началото на мандата на сегашното Народно събрание, като възнаграждението на народните представители да остават непроменено за целия мандат. „По време на управление на ГЕРБ или на БСП се взе решение депутатските заплати да се преизчисляват спрямо средната за страната и да растат  постоянно?”, попита водещата Деница Гацинска.  Събеседникът й отговори, че не си спомня точно, това е станало поне преди няколко парламента. Протестите и решението на БСП да не се регистрира в пленарна зала. „Правилен ли беше ходът на БСП да напусне Народното събрание и да не се регистрира?”, попита водещата Деница Гацинска. Жельо Бойчев отговори, че случващото се в страната през последните седмици показва, че решението е било правилно. Той заяви, че  с „Визия за България” БСП е показала, че осъзнава проблемите на хората. „Виждате, че няма никакъв смисъл да се стои в едно Народно събрание, което не решава нито един от основните проблеми на мнозинството български граждани!”, категоричен бе той. Гражданските протести показват, че няма никакъв смисъл БСП да бъде част от такъв законодателен орган, който обрича младите хора да живеят без перспектива. Жельо Бойчев подчерта, че големите регионални различия, които са се случили през последните години, логично са довели до недоволството на гражданите. Според него малка част от обществото забогатява, а мнозинството стават все по-бедни и това е довело до тази взривоопасна смес. Жельо Бойчев заяви, че демографската криза в страната е жестока и това поставя в бъдеще под съмнение изобщо функционирането на социалните системи. ГЕРБ обаче са нехаели за този проблем и са се подигравали, когато БСП са предлагали в центъра на политиката да бъде поставено българското семейство. Предложението на БСП е при раждане на второ и трето дете семействата да получават значителен ресурс от държавата в рамките на 10 минимални работни заплати. Това би било жест към хората, които си плащат данъците, да видят, че държавата има отношение към тях. Необходимо е и да се премине към семейно подоходно облагане. В същото време помощите към семействата не се актуализират с Бюджет 2019, който уж е най-социалният, а това всъщност е политиката на ГЕРБ през последните 10 години. „Не може 10 години да правиш политика на геноцид спрямо хората, като доходи и достъп до обслужване и здравеопазване и накрая да кажеш – не разбирам защо не разбират успехите на България и защо протестират. Протестират, защото можеш да кажеш, че имаш успех в политиката само ако мнозинството български граждани са доволни от нея, а не да концентрираш ресурс в малцина. В крайна сметка се вижда, че въпросите, които поставихме ние, са темите, които изведоха хората на улицата заради липсата на адекватни решения от властта. Така че времето да представим тази визия е било подходящо. Доверието в парламент, който подкрепя такъв тип политика, няма как да бъде високо и оттам Ви отговарям веднага на въпроса – вижда се, че решението да не присъстваме е във вярната посока!”, завърши Жельо Бойчев разговора си с Деница Гацинска в предаването „Какво работят за София софийските избраници?“ в ефира на Радио К2 на 20 ноември 2018 г. ", "date": "2018.11.20", "title": "Жельо Бойчев: БСП няма да бъде част от парламент, който не решава проблемите на мнозинството български граждани"}
{"url": "http://www.cross.bg/arabadzhiev-aresta-vetko-1589668.html", "text": "/КРОСС/ Вълчо Арабаджиев остава в ареста, съобщава репортер на bTV Новините.Според съда има риск той да се укрие, тъй като родителите му – Ветко и Маринела Арабаджиеви, все още се издирват.Адвокатите поискаха по-лека мярка заради гръбначно заболяване, но според експертизата Арабаджиев може да се лекува в ареста.В края на август бе извършена специализирана акция в офисите на хотел „Маринела” в София и хотел „Марица” в Пловдив, собственост на Ветко Арабаджиев.10 души, сред които и синът му Вълчо, бяха задържани. 6 човека бяха обвинени за пране на пари.Интерпол издаде червена бюлетина за издирването на Ветко и Маринела Арабаджиеви.Вълчо Арабаджиев, Ромелия Кирилова и Елена Караянева бяха пуснати под парична гаранция от спецсъда, но Апелативният спецсъд ги върна в ареста.", "date": "2018.11.20", "title": "Арабаджиев-син остава в ареста"}
{"url": "http://www.cross.bg/purviya-rymen-zakon-1589657.html", "text": "/КРОСС/ На президентът Румен Радев ще присъства на тържественото отбелязване на 130-ата годишнина от приемането на първия Закон за адвокатите в България.Събитието ще се състои  ", "date": "2018.11.20", "title": "Румен Радев ще участва в отбелязването на 130-ата годишнина от приемането на първия Закон за адвокатите в България"}
{"url": "http://www.cross.bg/sluntzeto-nego-izsledvaniya-1589667.html", "text": "/КРОСС/ Знае се, че нашето Слънце не се е родило само в своята \"звездна люпилня\", а учените предполагаха, че много от \"братята\" му ще са подобни на него - заради сходното количество химични вещества в мъглявината, от която те са се образували. След дългогодишни търсения и изследвания, учените са намерили звезда, която на практика е идентична на Слънцето, предава ScienceAlert.Звездата HD 186302 се намира на около 184 светлинни години от нас, което за мащабите на Вселената е едно сравнително близко разстояние. Тя има същият състав като Слънцето и е на една и съща възраст с него. Размерът и светимостта на звездата също са идентични.Според астрономите всички данни за това Слънцето и HD 186302 да са се родили в една и съща мъглявина са налице.Учените теоретизират, че е много възможно планетите около \"брата-близнак\" на Слънцето да са подобни на нашите. Възможно е преди около 4 милиарда години, когато двете звезди са били много по-близо една до друга, астероиди с вода и прости форми на живот да са се прехвърлили от едната система на другата.Периодът в зората на нашата Слънчева система е бил белязан от интензивни сблъсъци и пренос на космически материал. Известно е, че на Земята има астероиди, чийто произход е от Марс.Астрономите заявяват, че ще започнат да проучват HD 186302 за наличие на планети, като досегашните им изследвания са публикувани в журнала Astronomy and Astrophysics.", "date": "2018.11.20", "title": "Откриха \"брат-близнак\" на Слънцето"}
{"url": "http://www.cross.bg/glasyvane-zarkov-krym-1589654.html", "text": "/КРОСС/ „БСП ще се противопостави много категорично на ограничаването на възможността за машинно гласуване. Ние сме против предложенията на ГЕРБ в Изборния кодекс за ограничаването на възможността за този тип гласуване и ще внесем и наши.\" Това каза зам.-председателят на ПГ на „БСП за България“ Крум Зарков по време на пресконференция. Той добави, че  машинното гласуване е един от начините да бъдат пресечени някои от най-зловредните практики по време на избори, а именно- подправяне на протоколи, грешки при броенето, при отчитането на преференции и други. \"Никакъв аргумент за технически трудности не може да важи за закон, който е в сила от 2014 г- пет години, откакто законът постановява, че трябва да има машинно гласуване във всички секции. Беше даден достатъчно дълъг срок за експерименти“, каза още Крум Зарков.  Той изтъкна, че неслучайно, в предложението си за Алтернативен бюджет, БСП е предложила с 50 млн. лв. повече  за изборната администрация, за да могат  да се набавят нужните машини и софтуер. \"Категорично сме против обаче, да заковем в закон „Информационно обслужване“, като единствения възможен доставчик на тези машини“, заяви още Зарков. Той уточни, че с промените в Изборния кодекс ГЕРБ заличават срока за въвеждането на електронното гласуване през 2019 г. „Това е груб политически фалш. Той разкрива поведението на тази политическа сила, която от страх да излезе срещу това, което счита за народната воля, обещава нещо, което знае, че не може да изпъни. От ГЕРБ, с тези промени, създадоха очаквания у много хора и особено у нашите сънародници в чужбина“, допълни още заместник-председателят на ПГ на „БСП за България“. Крум Зарков каза още, че БСП се обявява против заличаването на номерата на партиите в интегралната бюлетина. Той добави, че интегралната бюлетина трябва да остане такава, каквато е, защото българските граждани вече я познават добре. „Ние ще направим и наши предложения в Изборния кодекс,  защото големите проблеми пред гласуването в България са други\", обясни народният представител. Той обяви, че левицата ще предложи начин на актуализация на изборните списъци, за да  се приключи завинаги с т.нар \"мъртви души\", които се използват като резерв за изкривяване на резултатите. \"Ще предприемем и мерки за завишаване на санкциите за онези кметове, които позволяват на адреси, които очевидно са необитаеми, да се регистрират стотици потенциални гласоподаватели“, завърши Крум Зарков. ", "date": "2018.11.20", "title": "Крум Зарков: Промените на ГЕРБ в Изборния кодекс са груб политически фалш"}
{"url": "http://www.cross.bg/ninova-zaplatite-korneliya-1589650.html", "text": "/КРОСС/ \"Внасяме предложение заплатите на депутатите и  на политическия елит да се намалят с 543 лв.\". Това каза председателят на  НС на БСП Корнелия Нинова по време на пресконференция в централата на партията. Тя припомни, че левицата вече два пъти се опитва да сложи край на тази несправедливост, но  безуспешно досега. \"Ще опитаме трети път, защото  става въпрос за увеличението на заплатите на депутати, министри, премиер, президент, омбудсман, съдии, комисари в КЕВР и други.И то в ситуация, когато на улицата има десетки хиляди граждани, които протестират, че не могат да си платят сметките, срещу нови данъци, бедност и неравенства\", добави лидерът на левицата. Корнелия Нинова коментира, че  в този момент, да си увеличиш заплатата за пореден път, е неморално, несправедливо и абсолютно сбъркано поведение. Тя разясни, че  тази сума е увеличението, натрупано през последните 2 години на този парламент. \"Това представлява 18% увеличение на доходите. На кого в България заплатата е нараснала с 18% за този период? Къде по света заплата се определя по този начин – автоматично да нараства без оглед на производителност на труда, на резултат от този труд и т.н.?\", попита Нинова. Председателят на БСП обясни, че  заплатата е въпрос на договор между работодател и работник. \"Нашият работодател е народът, затова питам колегите от другите парламентарни групи – вашите избиратели, работодатели съгласни ли са с това, което се случва. Автоматично, на всеки три месеца да ни растат заплатите\", попита още Нинова. Лидерът на левицата коментира, че БСП е  последователна в искането си за намаляване на заплатите: \"Не се справяме с тази битка. С всички аргументи, които даваме, затова внасяйки го, се обръщаме към президента и омбудсмана, които също ще получат увеличение на заплатите. Вярвам в чувството им за справедливост и социалната им ангажираност\", добави Нинова.  Тя призова президента и омбудсмана да излязат и да заявят позиция. \"Знам, че те не могат да внасят законопроекти, затова ние го внасяме, но имаме нужда от морална подкрепа\", заяви още Нинова\"Увеличението на заплатите е ритуално самоубийство на политическа класа. Десетки хиляди хора са  на улиците със социални искания, а вие си вдигате заплатата в този момент. Обърнете се и вижте, какво става в Европа и света\", обърна се Нинова към мнозинството. Тя добави, че народите масово са  въстанали срещу привилегии, неравенства и облаги на политически елити. \"Модерните европейски лидери си взеха поука навреме, но при нас не е така“, коментира още Корнелия Нинова.\"Много рано започнаха прогнозите за водач на евролистата на \"БСП за България\". Днес не мога да ви кажа- кой ще бъде водач на евролистата, но със сигурност от 200 %, мога да ви кажа, че  няма да съм аз и това няма да се промени\", категорична бе Корнелия Нинова на въпрос на журналисти.  ", "date": "2018.11.20", "title": "Корнелия Нинова: Внасяме намаление на депутатските заплати. Нужна е нова формула за формирането им"}
{"url": "http://www.cross.bg/chikago-asansyora-iya-1589648.html", "text": "/КРОСС/ на небостъргач в Чикаго в петък сутринта. Той е известен като „Джон Ханкок център\" и е третата най-висока сграда в Чикаго и четвъртата в САЩ, съобщава CBS2.След тричасова спасителна операция те били извадени от съоръжението. Предполага се, че един от кабелите на асансьора се е скъсал.50-годишен мъж, който бил заедно със съпругата си, разказа, че първоначално помислил, че просто се спускат. След това обаче се появил силен шум и усетил, че падат. Останалите хора изпаднали в паника и започнали да крещят, мислейки, че ще загинат.Пристигналите пожарникари трябвало да пробият бетонна стена на 11-ия етаж, за да отворят вратата на асансьора. Причаната за инцидента се разследва. Все още не е ясно и как асансьорът е успял да не се разбие на земята. Последно съоръжението е преминало техническа проверка през юли.", "date": "2018.11.20", "title": "Шестима души пропаднаха 84 етажа с асансьор и оцеляха "}
{"url": "http://www.cross.bg/dolara-danni-coinmarketcap-1589651.html", "text": "/КРОСС/ Стойността на биткойна (Bitcoin) поевтиня до 4,5 хил. долара за пръв път от началото на октомври миналата година.По данни на портала CoinMarketCap, изчисляващ средната цена за повече от 20 борси, към обедните часове биткойна поевтинява с 15,13 % до 4, 522 хил. долара. На най-голямата по обем на търговия борса за криптовалута Binance по-рано биткойна поевтиня с 15,61 % - до 4,519 хил. долара.Криптовалутата, според наблюдателите на пазара е търгувана на това ниво на 9 октомври 2017 г.В понеделник вечерта иткойна за пръв път от 2017 г. спадна под психологическата граница от 5 хил. долара. Криптовалутата вече загуби около 30 % от стойността си в средата на този месец. Спад се отчита и при другите криптовалута – Ethereum спада с 14,45 % до 134,78 долара, а Bitcoin Cash губи 40,47 % от стойността си и по данни на  CoinMarketCap цената в момента е от порядъка на 215,66 долара. Средно спадът на стойността на криптовалутата е между 13 до 20 % и нагоре. По данни на CoinMarketCap капитализацията на пазара на криптовалута е 1471173 млрд. долара, от които дела на Bitcoin (BTC) съставлява 53,4 %.", "date": "2018.11.20", "title": "Биткойнът се срина до 4.5 хил. долара"}
{"url": "http://www.cross.bg/simeonov-nikolova-vitzepremier-1589652.html", "text": "/КРОСС/ Досегашният началник на кабинета на Валери Симеонов Марияна Николова е номинацията на НФСБ за вицепремиер, съобщи бургаският сайт Флагман. Николова по образование е юрист. Вписана е към Софийска адвокатска колегия. Заемала е различни експертни длъжности в държавната администрация. От средата на юни 2015 г. до 2017 г. е ръководител на отдел „Договорно-правен и правна защита\" в „Национална електрическа компания\" ЕАД.Преподавател е по структура на администрацията и административен процес в Института по публична администрация към Министерския съвет. От май 2017 г. е началник на политическия кабинет на Симеонов.Днес на политически съвет малката коалиция в управляващото мнозинство ще обсъди кандидатурата на Николова, както и искането на лидера на Атака Волен Сидеров председателят на ВМРО Красимир Каракачанов също като Симеонов да напусне мястото си на вицепремиер в кабинета Борисов-3.", "date": "2018.11.20", "title": "Шефката на кабинета на Симеонов го сменя като вицепремиер"}
{"url": "http://www.cross.bg/putya-putishta-putnata-1589655.html", "text": "/КРОСС/ Подобряването на състоянието на пътната мрежа чрез изграждането и поддържането на модерна и безопасна инфраструктура е приоритет на правителството. Това е една от мерките, които се предприемат от МРРБ за намаляване на броя на загинали при пътно-транспортни произшествия. Това заяви заместник-министърът на регионалното развитие и благоустройството инж. Валентин Йовев. Той участва в церемонията по връчване на награди на експерти и специалисти, допринесли за подобряване безопасността на пътната инфраструктура в страната. Тя се  организира за девети път от Сдружение „Българска браншова асоциация пътна безопасност“. Основен акцент на събитието е намаляването на инцидентите на пътя и призив да се работи в по-добра посока за намаляване на броя на загинали при пътно-транспортни произшествия. „Работи се по завършването на магистралите „Хемус“ и „Струма“, беше подписан договорът за модернизация на пътя между ГКПП „Калотина“ и Драгоман, в ход са процедури за участъци от пътя между Видин  и Ботевград. Рехабилитират се главни пътища между големите градове на страната, но не са забравени и по-малките“, посочи заместник-регионалният министър. Той информира, че към момента са сключени договори по Оперативна програма „Региони в растеж 2014-2020“ за рехабилитация на 224 км второкласни пътища и 239 км третокласни пътища. Освен това с над 200 млн. лв. от държавния бюджет се работи по подобряването на още 36 пътни обекта.  Предстои да бъдат обявени открити процедури на стойност над 10 млн. лв. по Програма „ИНТЕРРЕГ V-A Румъния – България 2014-2020“. „Предвиждаме и интелигентни транспортни системи за управление на трафика, които ще дават информация за пътната обстановка в реално време за пътуващите“, допълни още инж. Йовев.Заместник-министърът на регионалното развитие и благоустройството обърна внимание и на поведението на водачите на пътя и подчерта, че трябва да се работи и за промяна на мисленето.", "date": "2018.11.20", "title": "Над 460 км републикански пътища от II и III клас ще бъдат обновени от МРРБ със средства от ОПРР"}
{"url": "http://www.cross.bg/gryevski-vlastta-beshe-1589656.html", "text": "/КРОСС/ Бившият македонски премиер Никола Груевски е получил политическо убежище в Унгария, съобщават близки до властта медии в Будапеща, цитирани от „Ройтерс”.Подалият оставка след 10 години във властта политик избяга от Македония, след като беше осъден на 2 г. затвор по обвинения, свързани с корупция и злоупотреба с власт. Полицията в Скопие го издирва.Към момента няма официален коментар от страна на унгарското правителство и миграционните власти в страната.Днешната публикация на в.”Маджар Идок” хвали Груевски за борбата му със „свързани със Сорос” неправителствени организации и обвързва присъдата му именно с тези му действия. Това не е случайно, след като унгарският лидер Виктор Орбан подкрепи Груевски на изборите през 2017 г.Бившият лидер на ВМРО-ДПМНЕ водеше политика, която влоши отношенията на страната с повечето й съседи, а освен това беше белязана от мултимилионни „антични” културни проекти.", "date": "2018.11.20", "title": "Унгария даде убежище на Груевски"}
{"url": "http://www.cross.bg/yaketa-ychenitzi-roditelite-1589653.html", "text": "/КРОСС/ На прага на най-студените зимни месеци училище в Обединеното кралство забрани скъпите якета, съобщава ABCNews.Директорът на гимназия Woodchurch във Виръл наложи вето на якетата, изработени от скъпи марки, след консултации с родители и ученици.Последните вече няма да бъдат допускани в учебното заведение с връхни дрехи на Canada Goose, Moncler или Pyrenex, за да се намали натискът върху семействата с ниски доходи.\"Ние сме много загрижени от факта, че децата оказват голям натиск върху родителите си, за да им купят скъпи якета и палта\", казва директорът Ребека Филипс пред Independent.В писмо училището информира родителите, че Canada Goose, Montcler и Pyrenex ще бъдат забранени след коледната ваканция. Техните връхни дрехи често струват стотици долари.Концепцията за \"предпазване от бедност\" в Обединеното кралство бе създадена от Children North East - благотворителна организация за деца, преди повече от седем години.Идеята е училищата да вземат мерки срещу практики и политики, които биха могли да заклеймят най-бедните ученици.Тези мерки могат да включват обучения на училищния персонал за бедността и нейното въздействие върху образованието.Някои училища, като гимназия Woodchurch обаче, създават свои собствени политики за \"предпазване от бедност\".", "date": "2018.11.20", "title": "Британско училище забрани скъпите якета"}
{"url": "http://www.cross.bg/siderov-volen-karakachanov-1589660.html", "text": "/КРОСС/ Във видимо добро настроение напусна срещата на „Обединени патриоти” лидерът на „Атака” Волен Сидеров.Той не даде подробности какви решения са взели с Красимир Каракачанов (ВМРО) и Валери Симеонов (НФСБ) след оставката на последния – кой ще бъде новият вицепремиер и как ще се промени структурата на парламентарната група на националистическото обединение.От думите му обаче стана ясно, че сътресения не се очакват: „Разбира се, че всичко остава, няма проблеми!”.Кой ще влезе в правителството от квотата на ОП? „Това ще го реши премиерът (…) Нямам нищо, което да ви кажа, специално. Аз съм само един прост депутат”.Сидеров не коментира и по-ранния си призив към Каракачанов също да напусне министерския пост, за да се подобри комуникацията вътре в малката коалиция.", "date": "2018.11.20", "title": "Волен Сидеров: Коалицията остава, аз съм прост депутат"}
{"url": "http://www.cross.bg/programata-foryma-malkiya-1589662.html", "text": "/КРОСС/ Представители на ЕБВР и Министерството на икономиката разясняват възможностите за подкрепа за растеж и повишаване на конкурентоспособността.Европейската банка за възстановяване и развитие (ЕБВР) в партньорство с Министерството на икономиката и община Пловдив организира информационен бизнес форум на тема „ Той ще се състои в голямата заседателна зала на Дома на културата „Борис Христов“ в Пловдив на 28 ноември 2018 г. от 9:30 ч.За участие са поканени представители на всички малки и средни компании от Пловдив и региона. Целта на форума е те да се запознаят с възможностите, които дава програмата \"Подкрепа за малкия бизнес\" на ЕБВР. Чрез нея фирмите могат да получат местна и международна експертна помощ за развитие и растеж в различни области като стратегия, маркетинг, финансов мениджмънт, енергийна ефективност и др. В рамките на форума предприемачи от региона ще споделят личния си опит от процеса на кандидатстване, одобрение и изпълнение на проект по програмата. Представители на Министерството на икономиката ще запознаят участниците във форума с акцентите в Иновационната стратегия на Република България и Националната стратегия за подпомагане на малки и средни предприятия (МСП) на Министерството на икономиката. Присъстващите ще научат за новите моменти в двете стратегии за следващия рамков период 2021–2027 г. и за възможностите за подпомагане на бизнеса чрез Оперативна програма „Иновации и конкурентоспособност 2014-2020“. Изпълнителната агенция за насърчаване на малките и средните предприятия ще представи мерките за насърчаване на конкурентоспособността на МСП и възможностите за подкрепа на малкия бизнес чрез новата Европейска асоциация на организациите за насърчаване на търговията. Българската агенция за експортно застраховане ще обясни как износителите и търговците на местния пазар могат да застраховат вземанията си при работа на отложено плащане.От община Пловдив ще представят инициативи на общината за увеличаване на инвестициите в региона и подпомагане на бизнеса.В края на форума е предвиден дискусионен панел, в който присъстващите представители на бизнеса да разкажат за предизвикателствата, които срещат в ежедневието си и да потърсят диалог с институциите, от които зависи решаването на проблемите им. Очакванията са те да зададат всички въпроси по отношение програмата „Подкрепа за малкия бизнес“ на ЕБВР на екипа, който я управлява в България.С форума в Пловдив започва поредица от информационни срещи с бизнеса в страната, за да могат повече компании да се възползват от експертната помощ.Участието във форума е безплатно, но е необходима регистрация на a.baklova@vando.bg.Срок за регистрация- 26 ноември 2018 г.Донори на програмата за България: Европейският консултантски център по инвестиционните въпроси и Европейският съюз.За година програмата е подкрепила реализацията на 23 проекта, а други 20 очакват одобрение. Общата стойност на отпуснатата безвъзмездна помощ от старта на програмата до днес е 210 361 евро в проекти на обща стойност 309 032 евро. 8 от реализираните проекти са извън София. От заявяването на интерес до одобрението на проекта минава не повече от 1 месец. Безвъзмездната помощ се получава до 1 месец след приключване на проекта. По програмата са квалифицирани 55 консултантски компании. ", "date": "2018.11.20", "title": "Експертна подкрепа за малкия бизнес"}
{"url": "http://www.cross.bg/spasyavane-katastrofa-spasitelni-1589641.html", "text": "/КРОСС/ Над 100 пожарникари, полицаи, медици и служители на БЧК се включиха в мащабно учение край Стара Загора. Целта е да бъдат тествани реакциите им при спасяване на оцелели хора при катастрофа на пътнически самолет.Учението се провежда в района на Старозагорските минерални бани.У рамките на учението се разигра демонстрация за реакция при сигнал за самолетна катастрофа с много жертви.Спасителни екипи достигат до мястото, за да обезопасят самолета и да спасят пътниците. Те се изнасят в специални пунктове на БЧК и на спешна помощ.Водолази направиха симулация за издирване на части от самолета във водата и за спасяване на оцелели и бедстващи пътници.Учението има за цел да стикова и да провери как действат всички институции в рамките на единната система за спасяване.", "date": "2018.11.20", "title": "Мащабно учение: Спасителни екипи с реакция при самолетна катастрофа"}
{"url": "http://www.cross.bg/dvizhenieto-skalna-masa-1589639.html", "text": "/КРОСС/ Поради опасност от свличане на скална маса е преустановено временно движението по теснолинейката в междугарието Белица – Разлог. При редовен денонощен обход е регистрирана нестабилна скална маса. В момента аварийни екипи на НКЖИ ръчно обезопасяват мястото. При наблюдаваните „слаби“ (опасни) места по жп инфраструктурата се извършва обход преди преминаването на всеки влак. Очаква се до час движението да бъде възстановено. ", "date": "2018.11.20", "title": "Поради опасност от свлачище е прекъснато движението в междугарието Белица-Разлог"}
{"url": "http://www.cross.bg/leva--h--1589640.html", "text": "/КРОСС/ Европейската Лига на нациите все още не е приключила, а един от най-вълнуващите предстоящи сблъсъци е между отборите на  Швеция и Русия. „Еврофутбол“ счита „Тре кронур“ за фаворити в двубоя, който е  на 20.11.2018 г. от 21.45 ч.:Швеция – Русия  Сингъл,„1“- 1.79 „Х“- 2.99 „2“-3.88Ето и други интересни двубои от този нов турнир, както и приятелски футболни срещи и такива от бразилското първенство:Турция – Украйна  Сингъл,„1“- 2.15 „Х“- 2.83 „2“- 3.00Португалия – Полша  Сингъл,„1“- 1.53 „Х“- 3.35 „2“- 5.05Шотландия – Израел  Сингъл,„1“- 1.69 „Х“- 3.14 „2“- 4.16Черна гора – Румъния  Сингъл,„1“- 2.73 „Х“- 2.71 „2“- 2.41Косово – Азербайджан  Сингъл,„1“- 1.64 „Х“- 3.15 „2“- 4.46Франция – Уругвай  Сингъл,„1“- 1.45 „Х“- 3.56 „2“- 5.60Аржентина – Мексико  Сингъл,          „1“- 1.39 „Х“- 3.62 „2“- 6.40Фламенго РЖ – Гремио  Сингъл,          „1“- 1.86 „Х“- 2.79 „2“- 3.28Вашку да Гама РЖ – Сао Пауло  Сингъл,          „1“- 2.44 „Х“- 2.74 „2“- 2.36Малките залози на играчите в „Еврофутбол“ пак се умножиха стотици пъти и възнаградиха подобаващо футболните фенове за познанията им. Участник от Смолян успя да превърне скромната си инвестиция от 3.20 лева в печалба от  . Той игра 12 мача в права колонка.Столичанин избра система 1, 2, 3, 4, 5, 6 от 6 мача и с 63 лева изкара  . Майстор на предвижданията от Разлог с 50 лева и 5 мача в права колонка взе ВРусе двама участници отбелязаха добри попадения - първият с 50 лева и 6 мача в права колонка прибра  а вторият – пак с 6 мача в права колонка, но с вложение от 160 лева, спечели  лева.Към 11.30 часа на 20.11.2018 г. натрупаната сума в Суперджакпот 15 е  ще откриете кои мачове включва. ", "date": "2018.11.20", "title": "Швеция ще победи Русия според „Еврофутбол“ "}
{"url": "http://www.cross.bg/kola-blusna-i-ybi-peshehodetz-na-okolovrustnoto-v-sofiya-1589642.html", "text": "/КРОСС/ Тежък инцидент на столичния Околовръстен път взе жертва днес, съобщава репортер на bTV Новините.Пешеходец почина, след като беше ударен от лекотоварен автомобил преди разклона за „Драгалевци” в посока \"Бояна\" около 13 ч.,съобщава бтв.В района няма пешеходна пътека или светофар.Движението не е затруднено.", "date": "2018.11.20", "title": "Кола блъсна и уби пешеходец на Околовръстното в София"}
{"url": "http://www.cross.bg/bulgariya-metalyrgiya-evropa-1589643.html", "text": "/КРОСС/ „Нашето верую е, че реалният бизнес, каквито са големите металургични предприятия в България, има нужда от реална подкрепа“. Това каза Петър Кънев, председател на Комисията по икономическа политика и туризъм в НС на среща с Българска асоциация на металургичната индустрия.  Той припомни, че България е след стотното място в класацията на Световната банка по усилие и времетраене на присъединяване на малки и средни бизнеси към електро мрежата и след стотното място по документи, които трябват за разрешение за строителство. „Опитваме се да променяме много неща, като бизнес климата и бизнес средата“, подчерта той.„Металургията е свързващата брънка, която прави България част от Европа. Мисля, че това е тема, която може да ни обедини, като политици и като българи“. Това каза народният представител от ПГ на „БСП за България“ Явор Божанков. Той коментира, че цифрите на българската металургия са от значение за Европа, той като България има двуцифрен дял в цялата европейска металургия. Божанков подчерта, че част от причините за провеждането на срещата е да се отговори на всички хора, които казват, че в България няма индустрия, че металургия не съществува и е останала в миналото. „Като хора на индустрията, като хора на политиката, имаме  отговорността да гледаме напред в бъдещето, да бъдем визионери и да осъзнаем- кое наистина е важно за България“, каза още народният представител. Явор Божанков поясни, че темите които се дискутирах на срещата са металургия, базова индустрия, енергетика, пазар на труда. „За съжаление, за Европа и за България, като част от Европа, на глобалната сцена се чува все по- малко и по- рядко“, каза народният представител. Божанков коментира, че българската металургия е резултат на поколения българи и на техния целенасочен труд. „Днес тя ни дава основание за самочувствие“, заключи той. В срещата взеха участие  народните представители от ПГ на „БСП за България“ Жельо Бойчев, Любомир Бонев, Весела Лечева и Стоян Мирчев. ", "date": "2018.11.20", "title": "Петър Кънев: Реалният бизнес има нужда от реална подкрепа"}
{"url": "http://www.cross.bg/ptitzite-obekti-zabolyavaneto-1589644.html", "text": "/КРОСС/ Засиленият надзор и контрол на птицевъдните обекти относно неблагоприятната епизоотична обстановка в България, свързана със заболяването инфлуенца по птиците, продължава.До средата на ноември тази година са потвърдени 26 огнища на Високопатогенна инфлуенца по птиците в 5 административни области – Добрич, Пловдив, Хасково, Стара Загора и Ямбол. Общият брой на птиците във всички засегнати птицевъдни стопанства е над 1 000 000 бр. 14 са огнищата в животновъдни обекти за отглеждане на патици мюлари, 6 при кокошеви, 5 в задни дворове, 1 в дивечовъдно стопанство.Досегашните резултати показват, че циркулацията на вируса продължава да съществува в птицефермите. Основни причини за появата и разпространението на инфлуенца по птиците са пробиви в биосигуността на фермите, отглеждане на птици на открито и биосигурност по време на транспорт на птици.Предприетите мерки целят ранно откриване на инфектирани с вируса птици, предотвратяване разпространението на заболяването и предпазване на птицевъдния сектор в останалата част от страната.За осъществяването на превенция и контрола на заболяването се извършва и строг надзор с клинични прегледи в птицевъдните обекти, намиращи се в създадените предпазни и наблюдателни зони около констатираните огнища.Междувременно във връзка с усложнената епизоотичната ситуация Европейската комисия (ЕК) повдигна въпроса за разширяване на настоящите зони на ограничения и създаване на допълнителна рестриктивна зона в страната, която да включва територията на областите Пловдив, Хасково и част от област Стара Загора. Основанията на ЕК са свързани основно с увеличаването броя на огнищата от началото на октомври 2018 г., появата на огнищата в едни и същи птицевъдни обекти, започващия високо рисков сезон по отношение на заболяването, необходимостта за предоставяне на гаранции пред страни членки и трети държави във връзка с движението на живи домашни птици и яйца за люпене.                            ", "date": "2018.11.20", "title": "26 са потвърдените огнища на инфлуенца по птиците в 5 области у нас"}
{"url": "http://www.cross.bg/stzenata-stoyanka-kirilov-1589645.html", "text": "/КРОСС/ След временно неразположение и преумора голямата българска актриса Стоянка Мутафова се завръща на сцената.Театралният продуцент Кирил Кирилов отрече слуховете, че актрисата е претърпяла инцидент.„Мутафова е в отлично здраве, а още на 22 ноември, четвъртък, може да я гледате в хитовата постановка „Г-жа Стихийно бедствие”, каза за bTV Кирилов.На 2 февруари в зала 1 на НДК, звездата ще празнува рождения си ден и 70 години на сцената.", "date": "2018.11.20", "title": "Стоянка Мутафова се връща на сцената"}
{"url": "http://www.cross.bg/kosovo-interpol-chlen-1589646.html", "text": "/КРОСС/ Интерпол днес не прие Косово за член при гласуването в Общото събрание на организацията в Дубай, предаде ТАСС, като се позовава на сръбската национална телевизия. По данни на сръбската телевизия против приемането на Косово в Интерпол са гласували 51 държави, сред които Русия, Китай, Испания. \"За\" приемането й са гласували 68 страни, а 16 са се въздържали.За приемането на Косово в Интерпол е било необходимо две трети от страните в организацията да гласуват \"за\". През последните години Прищина предприема опити да получи пълноправно членство в редица международни организации, сред които ЮНЕСКО и Интерпол, за да може впоследствие да стане пълноправен член на ООН. Косово вече е член на Световната банка и МВФ, отбелязва ТАСС.", "date": "2018.11.20", "title": "Интерпол не прие Косово за член"}
{"url": "http://www.cross.bg/nasko-mihov-kozlodyii-1589647.html", "text": "/КРОСС/ С решение на Съвета на директорите (СД) на „Български Енергиен Холдинг” ЕАД е извършена промяна в ръководния състав на „АЕЦ Козлодуй“ ЕАД, съобщиха от БЕХ. На мястото на Иван Андреев, като член на СД и изпълнителен директор, застава Наско Михов.", "date": "2018.11.20", "title": "АЕЦ \"Козлодуй\" с нов директор"}
{"url": "http://www.cross.bg/yslygi-sotzialnite-podkrepi-1589649.html", "text": "/КРОСС/ Националният съвет за тристранно сътрудничество /НСТС/ подкрепи законопроекта за социалните услуги. Той предвижда всички хора, които имат нужда от специфична грижа, да я получат. От социални услуги ще могат да се възползват не само хората с увреждания, но и тези, които са в затруднено положение. Това могат да бъдат пенсионери и родители и деца в риск.Законът въвежда т.нар.“Заместваща грижа”. Това означава, че хората, които гледат болен, ще могат да бъдат заместени за кратко време от друг човек. За първи път възрастните без ТЕЛК също ще имат право на асистент. Общините ще бъдат задълженени да предоставят услугите, от които се нуждаят нейните жители, а нова институция ще следи за качеството им. Децата и възрастните без доходи ще получават специализирана помощ напълно безплатно. Законопроектът ще взлезе в сила поетапно от 2021 година. Текстовете се въздържаха да подкрепят някои от работодателските организации.", "date": "2018.11.20", "title": "Тристранният съвет подкрепи законопроекта за социалните услуги"}
{"url": "http://www.cross.bg/zhelyazkov-podvizhniya-sustav-1589630.html", "text": "/КРОСС/ . Така министърът на транспорта Росен Желязков определи инцидента с дерайлирането на влака в Кресненското дефиле, при който в понеделник вечер пострадаха няколко души.„Много е неприятно, защото хората, които са и в момента на терен, работят при опасни условия. Виждате какво е времето, има опасност и от падащи скали, но това са злощастни инциденти, които за наш късмет са се разминали без жертви”, посочи министърът.Той беше попитан от журналисти какви реформи ще се случат в железниците оттук нататък.„Първо подобряване на мениджмънта, второ ремонтиране на подвижния състав - този, който не е в експлоатация, въвеждане на системи, които да следят за доставки, складови наличности и т.н. Подобряване на билетоиздаващата система, довеждане до край на обществените поръчки, които са свързани с ремонтната дейност и обновяване на подвижния състав. Това са мерки, които съм възложил в много краткосрочен план да ми бъдат разписани със срокове и отговорни лица. Най-вече трябва да се подобри климатът в дружеството и в холдинга, и в Пътнически превози”, обясни Росен Желязков.Той посочи, че през 2019 г. всичко това трябва да се случи.", "date": "2018.11.20", "title": "Желязков: Инцидентът с влака е класически случай на форсмажор "}
{"url": "http://www.cross.bg/brekzit-sdelka-severna-1589632.html", "text": "/КРОСС/ Британската министър-председателка Тереза Мей се обърна днес пряко към избирателите в Северна Ирландия с призив да подкрепят сделката й за Брекзит, като написа във в. \"Белфаст телеграф\", че споразумението ще постави района във \"фантастична позиция\", предаде Ройтерс.\"При тази сделка Северна Ирландия със сигурност я очаква светло бъдеще. Тя ще бъде врата както към пазара на Европейския съюз, така и към пазара в останалата част от Обединеното кралство\", заяви Мей във вестника, който е известен с юнионистките си възгледи, подкрепящи запазване на британското управление в Северна Ирландия.Сделката на Мей среща яростна съпротива от най-голямата северноирландска политическа сила - Демократичната юнионистка партия (ДЮП), която поддържа правителството на министър-председателката в британския парламент.ДЮП каза, че ще продължи да работи с правителството на Мей, за да се опита да я накара да промени своята сделка за Брекзит.\"Ние сме съсредоточени върху стремежа да развалим тази вредна сделка . . . и затова искаме да продължим да работим със сегашното правителство, за да видим дали сделката може да бъде променена\", заяви говорителят на ДЮП за Брекзит Сами Уилсън по радио Би Би Си Ълстър.По думите му партията няма да настоява за смяна в ръководството на Консервативната партия на Мей.Британският правосъден министър Дейвид Гок каза, че Мей може да прокара своята сделка за Брекзит през парламента, защото противниците ще видят, че това е единственият път напред, а работодателите ще окажат натиск върху депутатите.", "date": "2018.11.20", "title": "Мей призова северноирландците да подкрепят сделката й за Брекзит"}
{"url": "http://www.cross.bg/yslygi-simeonov-otsustvieto-1589629.html", "text": "/КРОСС/ Заседанието на Съвета за тристранно сътрудничество започна с безпрецедентно закъснение заради отсъствието на вицепремиера в оставка Валери Симеонов, който е неин председател. Той трябваше да ръководи за последен път заседание между държава, бизнес и синдикати.Симеонов беше заместен от министъра на труда и социалната политика Бисер Петков.По неофициална информация, с която bTV разполага, причината за отсъствието на вицепремиера в оставка е среща с премиера Бойко Борисов. Към обяд се очаква да започне и среща на малката коалиция между лидерите на ВМРО, НФСБ и „Атака”.По време на заседанието на Съвета за тристранно сътрудничество трябва да се обсъди Законопроектът за социалните услуги създава изцяло нова визия за тези услуги.Предвижда се създаване на Национална карта на социалните услуги. Тя ще показва потребностите и там, където има нужда, общините ще са длъжни да създават съответните услуги. За първи път се въвежда т.нар „заместваща грижа” – някой друг временно да поема грижите за болния човек. Регламентира се и асистентската подкрепа, включително за възрастни без ТЕЛК.Предвидено е и създаването на нова агенция, която ще следи за качеството на услугите и ще лицензира доставчиците. Там, където се полагат грижи за най-тежките случаи, ще има допълнително държавно финансиране.Законопроектът предстои да влезе за гласуване в Парламента, засега събира подкрепа. Окончателно приемане предстои и за другите два нови законопроекта – за хората с увреждания и за личната помощ. За тях обаче е спорно доколко ще реформират системата.", "date": "2018.11.20", "title": "Заседанието на тристранката започна със закъснение, заради отсъствието на Симеонов"}
{"url": "http://www.cross.bg/baiiratzi-obretenova-maiikite-1589633.html", "text": "/КРОСС/ Огромната част от майките, организаторки на протестите - около 5 хиляди, застават зад това да се свият байраците, защото черните знамена се превърнаха в байраци - загубиха логиката и посланието си, заяви днес пред Красимира Обретенова.От тук нататък ще се върнем по работните групи, за да се опитаме да оправим осакатените закони за личната помощ и хората с увреждания, добави майката на дете с увреждания в предаването „Преди всички“ на програма „Хоризонт“.„Нямаме никаква полза да веем байраци и да клечим по палатките…Проблемът е кошмарно некомпетентната администрация, с която се опитваме да правим някакви закони“.Обретенова посочи, че след оставката на вицепремиера Валери Симеонов майките ще се концентрират върху законите, „защото няма как тези закони, както и да излязат от парламента, да заработят“ и „защото няма механизъм за оценяване на индивидуалните потребности“.Според нея нещо се е пречупило в 5-6 майки, които искали на всяка цена, и на момента, да се случат промени, конкретно в Закона за личната помощ, и „се окопаха в това да изглеждат в очите на обществото революционерки.“„Във Фейсбук се появиха снимки на тези майки с агитки на БСП, с хора от прякото обкръжение на Антон Кутев… Оттам се появиха публични личности, не само майки, появиха се коментари за подозрения в политическа употреба“, каза Обретенова от Холандия. Преди няколко месеца, преди активните протести и палатките пред парламента, тя отведе там своята 15-годишна дъщеря.„Голяма част от обществото ни видя у нас отбор юнаци и ни приши всички свои въжделения за оправяне на държавата. И ние – майките, се разминахме“.„Ние байраци на „Да, България“ не сме развявали“, каза тя, коментирайки предположения за политическа употреба на майките и от десни формации. Но призна, че е участвала в писането на социалната платформа на партията на предишните избори.„Съвсем справедливо обществото ни заподозря, че изпълняваме някаква имиджова поръчка за Мая Манолова… и ние не можем да се защитим“, отбеляза Обретенова.Според нея „това, за което трябва да се веят байраци и цялото ни общество трябва да е на улицата и площадите, е здравната реформа“.", "date": "2018.11.20", "title": "Майката, разплакала Борисов: Ние сме за свиване на байраците и за работа по осакатените закони"}
{"url": "http://www.cross.bg/nedovolstvoto-sreshty-ypravlenieto-produlzhava-i-dnes-1589631.html", "text": "/КРОСС/ . В десетки градове на България в понеделник вечер имаше демонстрации. Една от най-масовите беше в Хасково. Недоволните там блокираха възлови булеварди в града.В София шествието обикаляше между сградите на правителството и на парламента. До напрежение обаче не се стигна.Във Варна традиционно протестът обиколи централни кръстовища. За тази вечер в социалните мрежи се организират шествия в София, Варна, Монтана и Добрич.", "date": "2018.11.20", "title": "Недоволството срещу управлението продължава и днес"}
{"url": "http://www.cross.bg/interpol-senatori-aleksandur-1589634.html", "text": "/КРОСС/Писмото на американски сенатори, призоваващи да не се допусне избирането на руския кандидат Александър Прокопчук за шеф на Интерпол, е нагледен пример за натиск и намеса в избори. Това заяви пред журналисти Дмитрий Песков, прессекретар на руския президент, предаде ТАСС.Тези действия \"сигурно са своеобразна намеса в избирателния процес, в изборите в една международна организация. Как другояче да ги оценим? Ето една нагледна проява (на намеса, бел. ТАСС)\", каза говорителят на Кремъл.ю\"При все това ще има избори, нека изчакаме резултата\", добави Песков.Група сенатори от двете партии в САЩ публикуваха в понеделник открито писмо до президента Доналд Тръмп с молба да повлияе върху членове на Общото събрание на Интерпол, за да не стане руският кандидат Александър Прокопчук нов шеф на организацията.През август американски сенатори предложиха да бъде ограничено правото на Русия да използва механизма с т. нар. червени бюлетини на Интерпол (за международно издирване на лица), тъй като според тях Москва злоупотребява с тази възможност. Тези сенатори твърдяха, че лицата, обявени за издирване по искане на Русия, не бива да бъдат ограничавани, що се отнася до влизането в САЩ, и не бива да им се отказва политическо убежище.Предишният шеф на Интерпол Мън Хунвей подаде оставка през октомври, след като бе арестуван в Китай заради подозрения в корупция. Москва се надява изборите за президент на Интерпол в сряда, 21 ноември, да бъдат спечелени от руския кандидат Александър Прокопчук. От 2011 г. той оглавява Националното централно бюро на Интерпол към руското вътрешно министерство, от 2016 г. е вицепрезидент на Международната организация на криминалната полиция, напомня ТАСС.", "date": "2018.11.20", "title": "Песков : Американски сенатори се намесват в избора за шеф на Интерпол"}
{"url": "http://www.cross.bg/tzaryat-obyasni-izbori-1589635.html", "text": "/КРОСС/ Предсрочните избори са съвсем нормална практика. Сега се прибрах от Великобритания и том може да си случи, и в Испания също се говори. Това не бива да ни плаши, то е част от демократичните процеси, съобщава 24 часа.Това заяви цар Симеон II пред журналисти в коментар за опасността от предсрочни избори у нас.Разбира се, за предпочитане е мандатите да са си цели, допълни царят. И обясни, че няма да дава себе си за пример, но правел констатация, че неговото правителство и това на Станишев, а преди това и на Костов, са изкарали пълни мандати. Запитан защо според него нито едно правителство след това не е изкарало пълен мандат, царят обясни, че за сметка на това има премиер, който повтаря мандата си, което не се е случвало в най-новата ни история.България не е единствената страна, където има оставки, това се случва и в по-зрели е стари демокрации и не заслужава да се коментира много, заяви още царят. Но, когато има нещо, което може да прозвучи като нестабилност, това се отразява винаги в чужбина, допълни той. Затова трябвало да има поглед и навън, за инвестициите. Капиталът търси спокойствие, предсказуемост и система, която да е изрядна, каза още царят.И обясни, че не трябва да гледаме на нещата в момента и на парче, когато новината е топла, а да се гледа в перспектива, да се разбере какви ще са ходовете. Винаги трябва да се гледа в по-общ план, допълни той.Симеон отказа да коментира дали ще има или не разговор между президента и премиера като обясни, че това са технически въпроси. Но винаги, когато има желание за диалог от двете страни, нещата се преодоляват в името на доброто на страната.Запитан дали трябва да има президентска република, царят напомни, че решението за парламентарна е от ВНС. За да те промени, ще иска немалко усилия. В крайна сметка зависи от желанието на мнозинството. Има страни, където се практикува президентска република, но в повече съжителстват двете форми и без на има някакво съревнование, коментира Симеон. И разказа, че като премиер е имал добър контакт с президента.Царят обясни, че има много срещи и му е интересно, иска да се осведоми от първо лице. ", "date": "2018.11.20", "title": "Царят: Предсрочните избори са нормална практика, не трябва да се плаши с тях"}
{"url": "http://www.cross.bg/chasa-stoiinost-magazin-1589638.html", "text": "/КРОСС/ Под ръководството и надзора на Софийска районна прокуратура е образувано и се води досъдебно производство за това, че на 06.10.2018 г., за времето от 21.27 часа, до 22.30 часа, в гр. София, бул. „Ситняково“ 48, МОЛ „Сердика център“, от магазин The circle, чрез използване на техническо средство – неустановено до момента, както и чрез използване на моторно превозно средство – лек автомобил „Мицубиши“, са отнети чужди движими вещи – козметика и парфюми, на стойност 68 005 лв., от владението на Г., без нейно съгласие с намерение противозаконно да бъдат присвоени, като кражбата е в големи размери. Това съобщават от държавното обвинение.В хода на разследването са събрани достатъчно доказателства, че извършител на описаното по-горе деяние е С. Михайлов, на 43 години, който е действал в съучастие с още едно лице. Изготвено е постановление за привличането му към наказателна отговорност, като му е повдигнато обвинение за извършено престъпление по чл.195, ал. 2, вр. ал. 1, т. 4, вр. чл. 194, ал. 1, вр. чл. 20, ал. 2 НК. Член 195 гласи: За кражба наказанието е лишаване от свобода от една до десет години.Предвид високата обществена опасност на деянието и дееца, наблюдаващият прокурор е постановил задържане на обвиняемия за срок до 72 часа, след изтичането на които ще бъде изготвено искане за вземане спрямо него на мярка за неотклонение „Задържане под стража“.", "date": "2018.11.20", "title": "Мъж открадна козметика и парфюми на стойност 68 005 лв. от магазин в столичен мол"}
{"url": "http://www.cross.bg/povod-bansko-sezon-1589636.html", "text": "/КРОСС/ Всички заведения в ски зоната на Банско от този сезон няма да използват пластмаса по никакъв повод, съобщиха на пресконференция от концесионера \"Юлен\", съобщава 24 часа.Те ще бъдат заменени с такива, които могат да се преработват на 100%, като например стъклени бутилки, бамбукови сламки и картонени чаши. Тази стъпка е предприета по повод Световната битка с пластмасата.Всеки, който си купи сезонна карта за този и миналия сезон, получава сребърен статут в курорта, който ще му носи различни отстъпки. При 4 поредни сезонни карти статутът става златен, а при 6 - платинен.", "date": "2018.11.20", "title": "Банско забранява пластмасата в ски зоната"}
{"url": "http://www.cross.bg/tzenite-trimesechie-stroitelstvo-1589637.html", "text": "/КРОСС/ Цените на жилищата в София се покачват, но увеличението в други големи градове на страната е с доста по-бързи темпове. През второто тримесечие на 2018 г. най-голям ръст на цените на имотите се отчита в Пловдив. От април до юни апартаментите в града под тепетата са поскъпнали с 12,9% спрямо същия период на миналата година, сочат данните на Националния статистически институт. Това е значително повече от регистрираното в София поскъпване с 8,3%.През второто тримесечие на годината Русе също изпреварва София като регистрираното поскъпване на жилищата в крайдунавския град е с 10,5%. Така се оказва, че София остава чак на трето място по повишение на цените на апартаментите. От шестте града в страната с над 120 хил. жители, след столицата се нареждат Бургас, Варна и Стара Загора. В Бургас имотите поскъпват в рамките на година с 6,4%, във Варна – с 5,6%, а в Стара Загора – с 5,8%.Данните на НСИ са още по-интересни, ако се погледне промяната на цените при новото строителство и съществуващите апартаменти. Оказва се, че в София, Пловдив, Варна, Русе и Стара Загора поскъпването на старите жилища в рамките на година значително изпреварва повишението на цените при новите. Изключение прави Бургас, където преимущество има новото строителство. За разлика от първото тримесечие обаче, когато в редица големи градове при новото строителство дори беше отчетен спад в цените на годишна база, през второто тримесечие има ръст както при новото, така и при старото строителство във всичките шест града с над 120 хил. души население.В София поскъпването при старото строителство е в размер на 10,1%, докато при новите жилища, които излизат на пазара, повишението на цените е само с 4,4% спрямо второто тримесечие на миналата година. Най-драстична е разликата в Стара Загора, където цените на апартаментите в стари сгради нарастват със 7,4% за година, а при новите увеличението е само с 0,8%. Донякъде това се обяснява с факта, че на пазара излизат все повече нови сгради. Докато предлагането на качествено старо строителство е ограничено, което повишава цените на съществуващите жилища.В София три поредни тримесечия се отчиташе спад на цените на новите жилища спрямо предходните три месеца. През третото тримесечие на миналата година този спад е с 0,3%, през четвъртото се задълбочава до понижение с 1,9%, а през първата четвърт на 2018 г. спадът е с 0,5%. През второто тримесечие обаче тази тенденция вече е прекратена като при новото строителство се отчита сериозно поскъпване от 7,3% спрямо периода януари-март.Спад през второто тримесечие спрямо първото се регистрира само при новите жилища във Варна, като намалението на цените е с 2,3%.Общо за страната цените на апартаментите са нараснали със 7,5% през второто тримесечие на 2018 г. спрямо същия период на миналата година, сочат данните на НСИ. При новото строителство увеличението на цените е със 7,2%. А при съществуващите апартаменти ръстът е малко по-голям – със 7,7%. При повишението на цените спрямо предходното тримесечие ситуацията обаче е различна. При новите жилища поскъпването е с 3,9%, докато при старото строителство повишението на цените е по-малко – с 2,3%.Нараства търсенето на къщи край Пловдив, отчитат брокери на имоти. Големият интерес към къщите се дължи на това, че за 20-30 хил. евро може да се купи къща на 15 км. от Пловдив, но не и апартамент в самия град.Продажбите на имоти в Пловдив и региона през първото тримесечие на 2018 г. са нараснали с 19% спрямо същия период на миналата година. На територията на Пловдив най-търсени са жилищата в близост до индустриалните зони. Най-често своето първо жилище купуват хора на възраст между 25 и 35 години.От началото на годината половината имоти в града са били продадени “на зелено” т.е., докато все още са били в строеж. 30% от жилищата в Пловдив и региона са били закупени с кредит, казаха брокери на имоти. Интересно е, че в последните месеци брокерите отчитат повишен интерес към покупка на панелни жилища. Причина за това е, че новото строителство предлага по-малки по площ апартаменти. ", "date": "2018.11.20", "title": "Жилищата в Пловдив поскъпват най-бързо"}
{"url": "http://www.cross.bg/izrigna-dyshi-fyego-1589616.html", "text": "/КРОСС/ Вулканът Фуего в югозападната част на страната изригна мощно в неделя, като изхвърли лава и пепел на 500 метра във въздуха.Близо 4 000 души, живеещи по склоновете на вулкана, бяха принудени да напуснат домовете си. На този етап няма информация за пострадали.През юни вулканът също изригна мощно, като затрупа цели селища и причини смъртта на 200 души. ", "date": "2018.11.20", "title": "Евакуация след изригването на вулкана Фуего"}
{"url": "http://www.cross.bg/sistema-avtomobili-taksyvane-1589622.html", "text": "/КРОСС/ Мнозинство от 69% смятат, че пътуването у нас се е улеснило чувствително от строителството на нова инфраструктура. Повечето шофьори вече са запознати с предстоящото въвеждане на електронна система за таксуване при използване на републиканската пътна мрежа. Предвижда се от 1 януари 2019 г. да се премине към електронна винетка за леките коли до 3,5 тона, а от август догодина – към тол за изминато разстояние на превозните средства над 3,5 тона. При въвеждането на нова система съществуват закономерни притеснения за възможно повишаване на цени, но българите като цяло по-скоро възприемат спокойно принципа на нововъведението, а именно: цените за леките автомобили да останат същите, а за тежкотоварните да се повишат. Това е свързано и с очакването на българите да се обръща повече внимание на състоянието на пътната мрежа, което бе уловено в други скорошни изследвания.Изводите са от експресен сондаж, проведен от „Галъп интернешънъл“ сред 809 души в цялата страна чрез телефонно интервю по специална панелна методика, която осигурява максимална представителност на данните. Изследването е възложено от Агенция „Пътна инфраструктура“ във връзка с предстоящото от Нова година въвеждане на електронната система за таксуване при преминаване по републиканската пътна мрежа.Проверено е отношението към темата за изграждането на пътища у нас – 69% споделят мнението, че в последните години у нас действително са се изградили пътища, които улесняват пътуването. 28% са на обратното мнение, а останалите се колебаят.                        Мнозинство от 66% смятат за справедливо тежкотоварните превозни средства да плащат не за време, както досега, а за изминат път, въпреки че това ще направи таксите за тях по-високи. 24% са на обратното мнение, а останалите се колебаят. Това е всъщност основният принцип на новата система за таксуване, която включва електронни винетки за леките автомобили и тол за изминато разстояние за тежкотоварните над 3,5 тона. Данните кореспондират и с подобно изследване преди година.                         При изричен въпрос повече от половината от интервюираните (52%) възприемат опцията „По-добре е да се повишат таксите за тежките автомобили, защото те нанасят повече щети на пътищата“. 43% възприемат алтернативната позиция: „По-добре е да не се повишават таксите за тежките автомобили, защото това може да доведе до повишаване на други цени“. Останалите не могат да изберат между двете опции. Този компонент представлява и част от сърцевината на новата система за таксуване и данните свидетелстват за сравнително широка обществена възприемчивост.                         При запитване кога влиза в сила новата система, сред шофьорите, делът на спонтанно назоваващите „януари 2019 г.“ е 40%, а 21% посочват годината без точния месецТова означава, че почти две трети от шофьорите у нас свързват идващата 2019 г. с въвеждането на новата система на таксуване, която пряко ги засяга.Не така стоят нещата що се отнася до тол системата за тежкотоварните автомобили. 5% от шофьорите спонтанно назовават с точност от кога влизат новите правила (от август 2019 г.), а 9% отговарят „от 2019 г.“, т.е. 14% от интервюираните шофьори показват запознатост по темата. Това се дължи на факта, че този компонент не засяга пряко широката общественост.Обществото или има нужда от допълнителна информация за предвидената уикенд винетка, или просто активно пътуващите продължават да смятат, че най-изгодна е годишната винетка. 33% от запитаните отговарят, че идеята изглежда е по-удобна от винетките за по-дълги периоди, но 58% смятат, че този тип винетка няма да е по-удобна. Останалите се колебаят.Според резултатите от проучването, пълнолетните българи – закономерно, са най-чувствителни към въпросите, свързани с увеличаване на личните разходи. Затова например, при проверката дали дадени мерки и идеи се възприемат като справедливи, най-широка подкрепа има твърдението, че „Цените на новите електронни винетки за леките автомобили ще останат същите, както досега“ (86%).", "date": "2018.11.20", "title": "Галъп: За 69% от българите пътуването се е улеснило от новите пътища"}
{"url": "http://www.cross.bg/bsp-shte-dade-preskonferentziya-dnes-sledobed-1589621.html", "text": "/КРОСС/ На 20.11.2018г. (вторник), от 14:00 часа, в централата на БСП на ул. „Позитано” № 20, ще се проведе пресконференция. ", "date": "2018.11.20", "title": "БСП ще даде пресконференция днес следобед"}
{"url": "http://www.cross.bg/oymyamya-slunchevata-sistema-1589617.html", "text": "/КРОСС/ Възможно е миналата година Слънчевата система и Земята да са били посетени от извънземна космическа сонда, изпратена от интелигентни същества, твърдят астрономи от Харвард в нов писмен труд, пише Си Ен Ен.Необичайният обект наречен Оумуамуа премина през Слънчевата ни система миналата година. Учени го оприличиха на пура, рееща се в Космоса. Обектът беше открит през октомври 2017 г. от телескоп в Хаваи, откъдето идва и името му (на местен език означава “вестоносец от миналото”).Астрономите и до момента имат затруднения да определят какво точно представлява Оумуамуа. За момента е категоризиран като “нов вид междузвезден обект”.В публикуваното проучване учени от центъра по астрофизика на Харвард твърдят, че Оумуамуа може да бъде космическа сонда, изработена от интелигентен живот, изпратена да проучи Слънчевата система.Теорията се базира върху необичайното ускорение на космическия обект, който астрономите наблюдавали при преминаването му.Проучването е направено от Ейбрахам Лоуб – професор по астрономия и Шмуел Биали. Лоуб има публикувани четири книги и над 700 статии за черни дупки, бъдещето на вселената и търсенето на извънземен живот.Според учените Оумуамуа може да е част от извънземна технология, която вече не функционира както трябва, което би обяснило необичайната му траектория.“Оумуамуа има странна форма, няма нито една характеристика на комета или астероид и се движи през пространството по начин, който учените не очакват”, коментира Лоуб и добавя “Най-интересното е, че траекторията му подсказва за допълнително ускорение, освен притеглянето на Слънцето”.За жалост учените успяха да наблюдават необичайния обект едва три дни преди Оумуамуа да напусне Слънчевата система.", "date": "2018.11.20", "title": "Извънземни ни проучват с космическа сонда, твърди учен от Харвард"}
{"url": "http://www.cross.bg/oled-pozvolyava-displeii-1589623.html", "text": "/КРОСС/ 92-инчовата иновативна инсталация OLED Canyon на LG, представяща спиращ дъха поглед към скален каньон,  прикова погледите на посетителите на изложенията за технологични иновации CES в Лас Вегас, ISE в Амстердам и IFA в Берлин. Невероятният подвижен извит OLED дисплей с „отворена рамка“  вече достъпен и за целите на бизнеса.  За разлика от предишните версии на дисплея с фиксирана структура, тази вариация може лесно да се приспособи към различни среди. Способността му да приема нетрадиционни форми е мечта за всеки дизайнер. Вече се намират и безкрайни артистични приложения – визуализация за колекция от плажно облекло във формата на морски вълни, тунел, който обвива потребители в изображения и информация или пък извито панорамно изображение, което прави природните пейзажи изключително реалистични. В допълнение на възможностите за дизайн, функционалността позволява и адаптирането към малки пространства. Дизайнът всъщност позволява инсталация на малки по размер колони, а олекотеността позволява по-лесна и бърза инсталация, което е изключително удобно при наемането или организиране на събития.Най-важната и революционна характеристика на тези OLED дисплеи е тяхната възможност за адаптиране. Един и същ дисплей може да бъде приспособен за много различни дизайни и помещения. С избирателната функция Curvature Calibrator, дисплеите могат бързо да се интегрират в конфигурации с изпъкнала или вдлъбната визия. Без значение дали е адаптиране за различно пространство или различна концепция, възможността да променяш посоката на извивките позволява създаването на впечатляващи визуални решения. Дисплеят OLED на LG с „отворена рамка“има безкрайно контрастно съотношение, перфектни нюанси на черното и предлага страхотни цветове, с широки зрителни ъгли.OLED технологията има уникалната способност да изключва напълно всеки един възможен пиксел. Това допринася за липсата на всякаква остатъчна светлина. Повърхността е абсолютно черна, което отблъсква светлината и създава абсолютен контраст. Богатият остър контраст на OLED екрана на LG създава ярки живи цветове и несравнимо качество на картината. С бързото си време на реакция, OLED екрана визуализира съдържанието без забавяне и подобрява потребителското преживяване. “След големите изложения получихме много положенителни реакции за OLED диспелея на LG. Качеството и ефективността му впечатлиха много от посетители“, казва Жоао Морейра, мениджър ключови дигитални продажби за Европа.“В момента започваме инсталации на няколко проекта в Европа. Този продукт е иновативен заради възможностите, които предлага за лесно приспособяване към средата и за многократна употреба.“, добавя той.", "date": "2018.11.20", "title": "Единственият лимит е въображението: LG представи подвижен извит OLED дисплей"}
{"url": "http://www.cross.bg/rabotata-petrich-kresnenskoto-1589624.html", "text": "/КРОСС/ Аварийни екипи на Национална компания „Железопътна инфраструктура“ (НКЖИ) продължават работата по отстраняване на скалната маса, изсипала се снощи в района на село Черниче в Кресненското дефиле.Извършва се пълен оглед на целия скален откос, който е над линията. Междувременно е започнала работата по разбиване и отстраняване на скалните късове от железния път. На място е пристигнала тежка пътна механизация за извозването им. Предстои вдигане на локомотива. Очаква се движението на влаковете между Петрич и Благоевград да бъде възстановено до 48 часа.Националният пътнически превозвач е осигурил автобуси за превоз на пътниците между Благоевград, Петрич и Кулата. Автобусите се движат по разписанието на отменените влакове и обслужват всички гари и спирки по маршрута им на движение. ", "date": "2018.11.20", "title": "Продължава работата по разчистването на железопътното трасе в Кресненското дефиле   "}
{"url": "http://www.cross.bg/raiiona-samokov-pasarel-1589625.html", "text": "/КРОСС/ Сигнал за пътен инцидент на пътя София – Самоков, в района на Пасарел, е подаден около 10.20 часа. По първоначална информация са се ударили три леки автомобила. Веднага на място са насочени екипи на полицията, пожарната и Бърза помощ, съобщиха от пресцентъра на МВР.Трима пострадали от катастрофата са транспортирани в болнични заведения. И към момента продължава огледът с цел установяване на причините за инцидента.Движението в района временно е преустановено, пътните полицаи отклоняват превозните средства от Самоков през Ковачевци.", "date": "2018.11.20", "title": "Катастрофа затвори пътя София – Самоков в района на Пасарел   "}
{"url": "http://www.cross.bg/petrova-bilyana-ivancheva-1589626.html", "text": "/КРОСС/ Специализираният съд наложи забрана за излизане от страната на отсранената от длъжност кметица на „Младост” Деслислава Иванчева и заместничката ѝ Биляна Петрова.От съдът заявиха, че това се налага при промяна на мярката за неотклонение в по-лека и те взимат необходимите мерки.Иванчева и Петрова не възразиха на наложената забрана.  , съгласно протеста на прокуратурата срещу незабавното изпълнение на изменянето на мярките на двете в \"домашен арест\".Двете жени посочиха, че единственото им искане е „да се отварят прозорците\" в ареста. Биляна Петрова се разплака по време на заседанието.", "date": "2018.11.20", "title": "Спецсъдът забрани на Иванчева и заместничката ѝ Биляна Петрова да напускат страната"}
{"url": "http://www.cross.bg/bili-sredstva-tomov-1589627.html", "text": "/КРОСС/ Специализираната прокуратура е намерила и иззела пари в левове и валута на стойност над 420 хил. лв. в банкова касета, наета от главния секретар на Държавната агенция за българите в чужбина Красимир Томов.Той е обвиняем по досъдебното производство за участие в организирана престъпна група, длъжностни престъпления и корупция.От прокуратурата допълват, че парите не са били декларирани и са иззети съобразно Закона за противодействие на корупцията и отнемане на незаконно придобитото имущество.Томов е декларирал през миналата година 25 350 лв. – спестени средства, както и 36 000 лв. – от заплати. Иззетите парични средства са били държани в касета на банков офис в столицата.", "date": "2018.11.20", "title": "Спецпрокуратурата иззе над 420 хил. лв от главния секретар на ДАБЧ"}
{"url": "http://www.cross.bg/boris-treti-zhelyazkov-1589628.html", "text": "/КРОСС/ е знаменателна, не само защото той е забележителна личност, но и защото българският държавник и политик е бил страстен почитател на филателното изкуство. Това заяви министърът на транспорта, информационните технологии и съобщенията Росен Желязков по време на валидирането на специална пощенска марка, посветена на годишнината. Печатът за пускане в употреба бе поставен заедно с наследника на българския монарх - Симеон Сакскобургготски.Образът на Цар Борис Трети многократно е бил увековечаван в редица пощенско-филателни издания, каза още министър Желязков. Той припомни, че пощенска марка от края на 19-ти век, е посветена на приеманетона православието от младия Борис. По-късно, филателията отбелязва през 1918 година, възкачването му на престола едва на 24 години, за да поеме през трънливия път на своята съдба, неразривно свързана с съдбата на българския народ и българската държава. „Преди 5 години, през 2013 година, също имаме издание, което бе посветено на кончината на Цар Борис Трети“, добави министърът.„Тези събития не само ознаменуват паметта, свързана с личността на Цар Борис Трети, но и помагат по един различен начин да се запознаваме и да се докосваме до неговото дело и жизнен път. Младите поколения имат възможност и по този начин, да опознават нашата история с нейните трудни и противоречиви пътища“, добави още Росен Желязков. ", "date": "2018.11.20", "title": "Валидираха пощенска марка с лика на цар Борис III"}
{"url": "http://www.cross.bg/georgiev-ryse-viktoriya-1589665.html", "text": "/КРОСС/ Северин Красимиров, обвинен за изнасилване и за убийство по особено мъчителен начин и с особена жестокост на 30-годишната Виктория Маринова - административен директор на TVN и водеща на предаване, ще бъде настанен за изследване за срок от 30 дни в психиатричното отделение на болницата за лечение на лишени от свобода към затвора в Ловеч. Това определи днес Окръжният съд в Русе, като искането бе отправено от Окръжната прокуратура. Окръжният прокурор на Русе Георги Георгиев обясни, че по всяко едно дело се назначават съдебно-психиатрични експертизи, които дават становище за вменяемостта на обвиняемите лица. \"Това дело не е изключение и по него също сме назначили такава експертиза\", каза Георгиев.", "date": "2018.11.20", "title": "Обвиненият за убийството на Виктория отива в психиатрично отделение"}
{"url": "http://www.cross.bg/petuk-mozhete-vreme-1589664.html", "text": "/КРОСС/ Готови ли сте за голямото пазаруване, наречено „Черен петък\"? Търговците започнаха да ни заливат със своите главозамайващи отстъпки, специални предложения и подтикващи рекламни апели за най-мащабното шопинг събитие, което през последните 5 години се превърна в световен феномен - Черният петък. Традицията в Северна Америка повелява голямото намаление да започне точно в полунощ след  Деня на благодарността, който в настоящата година се пада този петък - 23-ти ноември.Големите отстъпки, които в България средно се очаква да достигнат до 51% (по данни на black-friday.global), ще изкушат хиляди домакинства. Какви мерки е добре да предприемем, за да не натежи спонтанното пазаруване на семейния ни бюджет? Вижте нашите съвети:Пресметнете оставащия бюджет на семейството. Вземете предвид всички възможни разходи, които все още не сте покрили този месец, както и такива, които тепърва трябва да плащате.  Заделете малко кеш за „черни дни\" и за непредвидени обстоятелства. Така ще определите колко пари можете да похарчите този Черен петък! Статистиката на black-friday.global сочи, че тази година средностатистическият българин ще похарчи средно 410 лева за импулсивни покупки.След като вече знаете колко пари можете да похарчите, време е да направите бюджетен план как и за какво ще го направите. Помислете добре от какво наистина имате нужда и колко сте готови да платите за него. Вижте дали не ви трябва нещо по-належащо. Ако се колебаете дали да закупите дадена стока или не - не бързайте да я купувате! Рекламистите знаят, че идеята на „Черния петък\" е страхотна оферта за лимитиран период от време, и ще направят всичко възможно да ви провокират с подтикващи рекламни апели! Такива ще са например „Само сега!\"; „Последни бройки!\"; „Супер изгодно!\"; и други подобни.Направете изпреварващо проучване на цените в различни сайтове, няколко дена преди да започнат промоциите. Запишете си тези сайтове, както и цените вътре, след което набележете търговците, от които искате да поръчате. В петък сравнете цените! Гледайте цената на продукта, а не колко процента е намалението или каква сума ще спестите! През изминалата година много потребители се оплакаха, че цените по време на черния петък са завишени и изкуствено намалени. Ако смятате да купувате техника - проверете по марка и модел дали някъде другаде няма по-изгодна оферта!Преди да поръчате, прочетете внимателно общите условия на сайта, проверете легитимността на фирмата търговец, проверете за скрити условия и такси. Важно е да знаете следното - в правото на ЕС е записано, че можете да върнете закупен продукт онлайн в рамките на 14 дни, без да е необходимо да давате конкретна причина за отказа си. По време на кампаниите „Черен петък\", търговците често си позволяват да нарушават това условие! Запомнете, че законово търговецът може да удължи срока за връщане, но не и да го съкрати! Друг често срещан казус е гаранцията. Не забравяйте, че стоките, които сте закупили на промоция, подлежат на гаранционно обслужване! Срокът на гаранцията може да варира.Ако дадена оферта ви се стори нереална, не бързайте да се възползвате от нея, за да не станете жертва на измама! Потърсете мнения за търговеца в интернет, проверете данните на фирмата му в търговския регистър. Пазарувайте от сайтове с валиден SSL сертификат за още по-голяма сигурност!Това бяха нашите 5 практични съвета, които ще ви помогнат да не похарчите повече, отколкото можете да си позволите по време на големите намаления. Ако въпреки съветите ни не можете да устоите на изкушението „Черен петък\" или ви трябват допълнителни средства, винаги можете да се възползвате от услугите за  на небанковите финансови  институции. ", "date": "2018.11.20", "title": "Черен петък: Как да пазаруваме разумно"}
{"url": "http://www.cross.bg/suvetnik-ychilishteto-nikolaii-1589661.html", "text": "/КРОСС/ Николай Николов,  общински съветник в СОС от групата на „БСП-лява България”, в разговор с Деница Гацинска в предаването „Какво работят за София софийските избраници?“ в ефира на Радио К2, заяви позиции по следните теми:Закриването на 155-то основно училище.Николай Николов обясни, че решението е било взето на заседание на СОС от 8 ноември. Докладът на кмета на район Панчарево е бил в размер на половин страница и докладна записка от директорката на училището също в рамките на половин страница. Общинският съветник заяви, че е поставил в зала 7-8 съвсем конкретни въпроса, но кметът на район Панчарево не е присъствал. Той се е опитал да получи отговор дали е било направено всичко възможно за запазването на училище, вярно ли е, че родителите записват децата си в училището в Казичене заради проблем с ромското присъствие и т.н. Николов даде пример с остров Хокайдо в Япония, където цяла ж.п. гара се поддържа в оперативно състояние само заради един пътник – момиче, което трябва да пътува 35 километра, за да стигне до гимназията си. След като тя завършва образованието си, тогава правителството закрива гарата. На тези въпроси се е опитал да даде отговор заместник-кметът Тодор Чобанов, но те са били напълно незадоволителни. „Той ми каза да поставя тези въпроси в комисията по образование, на която аз не съм член и отговори с гръмкото изречение – „В Япония не е имало комунизъм!”. Аз отговорих, че това е училище със 142 годишна история. Оцеляло е през турско робство, две световни и две балкански войни, но през 2018 г. при управлението на ГЕРБ не успя да оцелее!”, заяви общинският съветник.Николай Николов обясни, че се е запознал на място с обстановката. Базата на училището е в добро състояние. Детската градина обаче, която се намира в двора на училището, е напълно разбита. В селото има деца в училищна възраст. Интересно е също така, че през миналата година е бил направен скъпо струващ ремонт на покрива. Общинският съветник заяви, че буди недоумение фактът, че комисията по образование е решила да даде на ресорния кмет задачата, в случая Тодор Чобанов, когато училището бъде закрито да се договори с някое частно училище, което да поеме сградата. Въпросът е, ако няма в момента деца в селото и затова го закриват, защо се предполага, че като го дадат на частно училище ще има. „Не искам да говоря без доказателства, но явно е предвидено тази сграда да бъде използвана за нещо друго! Продължавам да следя случая и вашите слушатели ще бъдат първите, които ще разберат, когато стигна до някакви документи и до някакви решения в бъдещето за какво ще бъде използвана тази сграда!”, категоричен бе общинският съветник.Кампанията му срещу травеститите и проститутките по бул. „Христо Ботев” и за изгонването на хамалите от площад „Македония”.Николай Николов заяви, че на първото заседание на общинския съвет след лятната почивка е предал тези 1031 подписа, които е събрал от недоволни граждани. Йорданка Фандъкова е отговорила, че ще направи специална среща със СДВР, на която да присъства и Николов, на която да бъде потърсено решение. Общинският съветник обаче заяви, че кметът не си е удържала на думата, такава среща не е проведена и проблемът все още е актуален. На практика тези над 1000 граждани са били излъгани от управляващите.„Продължават да са всяка вечер там травеститите, всяка сутрин да са хамалите и това, което се бях зарекъл, че ще ходя, ще ги снимам и ще отбелязвам и на страницата на СДВР, и на страницата на г-жа Фандъкова във фейсбук, че наистина продължава да има такъв проблем, който е в центъра на София.Защото едно от главните твърдения беше, че те отдавна ги няма и не присъстват там. Но г-жа Фандъкова не си спази обещанието, среща не е правена и в комисията по обществен ред и сигурност не е повдиган този въпрос, както и за промените в съответните две наредби. Аз се чувствам излъган, както и гражданите и очевидно трябва да поемаме нещата в свои ръце!”, завърши Николай Николов разговора си с Деница Гацинска в предаването „Какво работят за София софийските избраници?“ в ефира на Радио К2 на 20 ноември 2018 г.", "date": "2018.11.20", "title": "Николай Николов: Имам сериозни съмнения, че 155-то ОУ се закрива, за да се използва сградата за нещо друго"}
{"url": "http://www.cross.bg/bulgariya-chitalishteto-narodnite-1589663.html", "text": "/КРОСС/ Продължават срещите на народните представители от ПГ на „БСП за България” с граждани, на които те представят „Визия за България”. На 21 ноември /сряда/ депутатите ще са в Бургаска и Ямболска област.От 18:00 ч.,  в залата на х-л \"Бургас\", в Бургас народните представители от ПГ на \"БСП за България\" Светла Бъчварова, Радослав Стойчев, Стефан Бурджев и Даниел Йорданов ще се срещнат със земеделските производители.От 17:30ч., в Малко Търново, в клуба на пенсионера народните представители от ПГ на \"БСП за България\"  Жельо Бойчев, Чавдар Велинов и Димитър Стоянов ще разговарят с жители на общината.От 17:30 ч., в читалище \"Отец Паисий\", в Созопол, пред жителите на града \"Визия за България\" ще представят народните представители от ПГ на \"БСП за България\" Георги Йорданов, Таско Ерменков и Иван Ченчев.От 17:30 ч. читалище \"Просвета\", в гр.Сунгурларе  депутатите Весела Лечева, Веска Ненчева и Георги Андреев ще разговарят с хората от града.От 16:00 ч. с. Люляково, народните представители Валентина Найденова и Кольо Милев ще представят Визията в читалището на селото. По - късно, от 18.00 ч. те ще разговарят с жителите на с. Просеник в читалището на селото. От 17:30ч., в зала \"Мелсас\", в Несебър секретарят на  ПГ на \"БСП за България\" Филип Попов и народните представители Кристина Сидорова,  Красимир Янков и Георги Стоилов ще разговарят с жители на морската община.от 18:00ч., в Кукления театър, в гр. Ямбол зам.-председателите на ПГ на \"БСП за България\" Георги Свиленски и  Крум Зарков, секретарите на групата Кристиан Вигенин и Ирена Анастасова, и  народният представител Николай Пенев ще представят \"Визия за България\" пред жители на областния град.От 15:30ч., в читалището на с. Войника народните представители от Антон Кутев и Донка Симеонова ще разговарят с хората от селото. По-късно, от  17:00 ч. те ще се срещнат с жителите на гр. Стралджа. Срещата ще се проведе в клуба на пенсионера.В 13:00ч., в читалището на с.Болярово депутатите Светла Бъчварова, Радослав Стойчев, Стефан Бурджев и Даниел Йорданов ще се срещнат със земеделски производители.От 15:30 ч.,  в читалището  на  с. Мамарчево ще започне срещата на  зам.-председателя на ПГ на \"БСП за България\" Крум Зарков с жители на селото.От 15:30ч., в читалището, с. Воден народният представител от ПГ на \"БСП за България\"  Николай Цонков ще представи \"Визия за България\" пред жителите на населеното място.В 15:30ч., в читалището на с. Голямо Крушево ще започне срещата на жителите на селото с депутата от левицата Денчо Бояджиев.От 15:30ч., в читалището, в с. Попово народният представител от ПГ на \"БСП за България\" Димитър Георгиев ще разговаря с хората от селото.От 15:30ч., в читалището, в с. Стефан Караджово народният представител от  ПГ на \"БСП за България\" Георги Гьоков ще представи Визията.От 16:30ч., в с. Малко Шарково зам.-председателят на ПГ на левицата Георги Свиленски ще разговаря с жители на селото. Срещата ще се проведе в читалищетоОт 17:00 ч., в клуба на БСП,  в Елхово зам.- председателят на ПГ на БСП Христо Проданов и народните представители Александър Симов, Николай Пенев, Нона Йотова и Иван В. Иванов ще разговарят с обществеността.От 13:00ч., в читалището на с. Бояново  народните представители Нона Йотова и Иван В. Иванов ще разговарят с хората от селото.От 14:30ч., в с. Раздел народните представители от ПГ на \"БСП за България\" Христо Проданов и Николай Пенев ще представят \"Визия за България\". Срещата с жителите на населеното място ще се проведе в залата на читалището.В читалището на с. Лесово, от 15.00 ч. народните представители Александър Симов, Нона Йотова, Иван В. Иванов ще проведат среща с жителите на селото.От 15:30 ч., в сградата на общината, в Тунджа депутатите Светла Бъчварова, Радослав Стойчев, Стефан Бурджев и Даниел Йорданов ще разгоравят с жители на общината.", "date": "2018.11.20", "title": "Народните представители от ПГ на „БСП за България” ще се срещнат с гражданите от Бургаска и Ямболска област "}
{"url": "http://www.cross.bg/detzata-detza-deteto-1589608.html", "text": "/КРОСС/ Днес отбелязваме Световния ден на детето. \"Дете\" означава всяко човешко същество на възраст под 18 години, освен ако съгласно закона, приложим за детето, пълнолетието настъпва по-рано. Такава е дефиницията. А иначе... е много просто: “Най-добрите хора са децата”.Всъщност на нас какво ни остава, освен да пазим тези добри мънички хора, нашите деца, и да не ги деформираме с грубост, неодобрение и вечни претенции за още нещо.В България статистиката по отношение на децата е стряскаща. Страната ни е на първо място по изоставени деца в Европейския съюз. Повече от 3 хиляди деца в България живеят лишени от семейна среда и родителска грижа. А иначе... „Държавите - страни по Конвенцията, признават правото на всяко дете на жизнен стандарт, съответствуващ на нуждите на неговото физическо, умствено, духовно, морално и социално развитие.“Време е властимащите у нас да се замислят как да опазят детския смях. За родителите е ясно - единственото чувство, с което трябва да се отнасят към децата, е любов. Нека децата знаят, че са обичани безусловно. Това трябва да важи и за тези, които мъдрят законите и които следят за тяхното спазване. Няма как да искаш да притискаш майките - и на увредени, и на неувредени деца, и да очакваш, че от тях ще струи любов, обърната към потомците им. Ако убиваш майките, убиваш и децата им...Честит празник, български деца!", "date": "2018.11.20", "title": "Най-добрите хора са децата! Днес е Световният ден на детето"}
{"url": "http://www.cross.bg/horata-deseta-sega-1589607.html", "text": "/КРОСС/ Добре де, защо ви трябваше да вдигате данъка на старите коли, като само една десета от замърсяването се дължи на автомобилите? А на старите логично по-малко от тази една десета.Защо лобирахте за драстично увеличаване на гражданската отговорност, която направихте задължителна, като се оказа, че това било най-добрата година за застрахователите?Защо вдигате данъците за втори имот, особено ако е в курорт, като в курортите и без това данъчната оценка, която вашите мутренски кметове са приели, е абсурдно висока?Защо позволихте на един прост седесар да вдига цените на тока, та да угоди пак на монополисти, с които имате очевидна връзка? Да не говорим за пускането на парното при 23º температура преди няколко дни.Защо се правите на три и половина за цените на горивата, като сте осигурили пълен монопол на Златев и му защитавате лобистки печалбата, след като според много публикации, благодарение на счетоводни врътки, ЛУКОЙЛ въобще не е голям данкоплатец?Защо ви трябваше да юркате вашата прокуратура да се излага с поръчкови нелепи обвинения срещу Елена Йончева, като знаете историята с Вероника Герен?Ако не я знаете, толкова по-зле за вас, мутри прости.И сега се чудите защо хората на студа блокираха страната.Правите голям комплимент на опозицията, ако си мислите, че те имат сили за това. Нещо по-лошо! Опозицията не може да контролира недоволството, което провокирахте и това може да свърши много трагично за вас.Явно сметнахте дрането на трета кожа от хората за възможно, та да се хвалите с най-добрия си бюджет.Е, сега, вместо да се хвалите, търсете най-близкото КПП.", "date": "2018.11.20", "title": "Богомил Бонев към управляващите: Сметнахте дрането на трета кожа от хората за възможно"}
{"url": "http://www.cross.bg/nasekomi-konsymatziyata-po-malko-1589609.html", "text": "/КРОСС/ Искате да похапнете печен щурец? Няма проблем! Можете да си купите от супермаркета във Великобритания. Една от веригите супермаркети там вече предлага ядливи насекоми, предаде Ройтерс.Целта на инициативата е да се насърчават \"устойчивите\" източници на храна, които \"произвеждат\" по-малко парникови газове. Диетолози и учени от дълго време хвалят консумацията на насекоми като устойчив и евтин източник на протеини. Насекомите могат да бъдат богат източник на мазнини, протеини, витамини, минерали и фибри, според Организацията на ООН по прехрана и земеделие.Нарастването на глобалното население и разширяването на средната класа увеличиха консумацията на глава от населението с 50 процента през последните четири десетилетия. Но специалисти предупреждават, че интензивното отглеждане на посеви и риболова с комерсиални цели ще имат въздействие върху околната среда.В глобален план най-малко 2 милиарда души ядат насекоми. Тази \"храна\" изисква по-малко земя и вода за отглеждането й, отколкото например една крава. Над 1900 видове насекоми са използвани за прехрана, според данни на Организацията на ООН по прехраната и земеделието.", "date": "2018.11.20", "title": "Ядливи насекоми се появиха в британски супермаркети"}
{"url": "http://www.cross.bg/byrgas-nikylden-retro-1589615.html", "text": "/КРОСС/ Поредното екстремно предизвикателство отправят водолазите от клуб \"Приятели на морето\" - Бургас към жителите и гостите на морския град. На Никулден те ще се гмуркат при Моста с ретро скафандър, използван при подводни работи през 60-те години на миналия век.Екипировката е тежка и се състои от метален шлем и тежък костюм. Гмуркачът получава въздух с помощта на маркуч. Връзката с екипа над водата се осъществява по радиостанция, а сигналът се предава по кабел.Освен че ще демонстрират как се работи с ретро екипировката, водолазите ще дадат възможност на всеки желаещ да се гмурне с нея. Желаещите обаче трябва да притежават водолазен сертификат, а преди да се потопят във водата, ще има бъде направен инструктаж.Водолазите от клуб \"Приятели на морето\" - Бургас провеждат инициативата вече няколко години. Събитието е част от програмата за отбелязването на празника на Бургас - Никулден. Предвижда се гмуркането да започне в 11:00 часа на 6 декември, ако са налице подходящи условия за това.", "date": "2018.11.20", "title": "Гмуркане с ретро екипировка показват бургаски водолази на Никулден"}
{"url": "http://www.cross.bg/suobshti-vlaka-vlak-1589611.html", "text": "/КРОСС/ Пътнически влак е дерайлирал край Барселона. Един човек е загинал, петима са леко ранени, съобщи Ройтерс, позовавайки се на полицията.Злополуката е станала между градчетата Тераса и Манреса. Причината е свлачище, съобщи в Туитър операторът на влака Адиф, предаде 24 Horas.Според \"Ел Паис\" във влака са пътували около 150 души.", "date": "2018.11.20", "title": "Пътнически влак дерайлира край Барселона"}
{"url": "http://www.cross.bg/raketi-novite-ryski-1589612.html", "text": "/КРОСС/ В най-скоро време новите руски военноморски кораби ще получат свръхзвукови далекобойни ракети, с които ще могат да свалят крилати и балистични ракети на стотици километри разстояние. Ще се сдобият и с възможността да прехващат противникови палубни изтребители, още докато излитат - \"още над самолетоносача\", пише \"Известия\".Източници от министерството на отбраната в Москва информират, че изпитания на новите управляеми боеприпаси за \"уникалните\" руски зенитни комплекси \"Полимент-Редут\" са насрочени за идната година. Експерти твърдят, че тези ракети радикално ще увеличат бойните възможности на руския флот, по-специално в отбраната на стратегически обекти, предава Фокус.Точните тактико-технически данни на новите оръжия още не са огласени, но вестникът предполага, че ракетите ще могат да поразяват аеродинамични цели на разстояние до 400 км и на височина до 35 км. Така новите руски фрегати и корвети ще получат според него \"дълга ръка\", с която ще могат да изграждат безопасна зона с радиус няколкостотин километра около морски и сухопътни обекти. Зона, непреодолима и за крилати, и за балистични ракети, дори за дронове, изтъква изданието.Руските въоръжени сили отделят максимално внимание на противовъздушната отбрана, отбелязва \"Известия\". В момента армията на Русия разполага в Крим автоматизирана система за управление, която ще свърже всички средства за ПВО и авиацията на полуострова. Под общо управление ще минат изтребителите, бомбардировачите, щурмовите самолети, бойните хеликоптери, дроновете, комплексите за ПВО и радарите, пише руският вестник.", "date": "2018.11.20", "title": "\"Известия\": Руският военен флот ще брани обекти с нови свръхзвукови зенитни ракети"}
{"url": "http://www.cross.bg/politziyata-obshtodurzhavno-izdirvane-1589613.html", "text": "/КРОСС/  е открит мъртъв, съобщиха от пресцентъра на областната дирекция на МВР.В полицията е получен сигнал за изоставен лек автомобил \"Фолксваген\" с добричка регистрация във вилна зона \"Лозята\" по пътя Добрич-село Богдан. При огледа край автомобила е открит трупът на мъжа, допълват от полицията. След аутопсията и назначената съдебно-медицинска експертиза ще стане ясно дали има данни за насилствена смърт, казаха от полицията.Р.Р., който бе обявен за общодържавно издирване в началото на ноември, е бил в неизвестност от 31 октомври, когато е напуснал дома си, според неговите близки.Материалите по случая са докладвани в прокуратурата и е образувано досъдебно производство, посочват от полицията.", "date": "2018.11.20", "title": "Откриха трупа на издирван почти от месец мъж в Добрич"}
{"url": "http://www.cross.bg/napadnat-tzentura-napadatelyat-1589619.html", "text": "/КРОСС/ Полицай е бил нападнат тази сутрин с нож в центъра на Брюксел, съобщиха местни медии. Противоречиви са сведенията дали става дума за терористично действие или за постъпка на неуравновесен гражданин.Полицаят има наранявания по врата, но животът му не е в опасност. Нападението е било извършено пред полицейско управление в непосредствена близост до централния столичен площад.Според полицията е по-вероятно нападателят да не е терорист. За него няма регистрации за връзка с терористи, но има досие за незаконна търговия с оръжие и за прилагано доскоро психиатрично лечение. В първоначалните сведения за случая се съобщаваше, че нападателят викал \"Аллах е велик\".", "date": "2018.11.20", "title": "Полицай беше нападнат с нож в центъра на Брюксел"}
{"url": "http://www.cross.bg/sofiya-hemys-varna-1589614.html", "text": "/КРОСС/ От днес се възстановява трафикът на тежкотоварни автомобили над 12 тона в посока Варна през тунел „Витиня“ на АМ „Хемус“. Това е участъкът между 34-ти и 40-ти км на автомагистралата. От началото на ремонта на виадукт „Коренишки дол“ през април т. г. товарните автомобили над 12 тона, пътуващи по АМ „Хемус“ и в двете посоки, преминаваха по обходен маршрут по път I-1 София – Ботевград и по път II-17 Околовръстен път на Ботевград, съобщиха от пресцентъра на Агенция \"Пътна инфраструктура\".До завършването на ремонтно-възстановителните дейности на виадуктите на АМ „Хемус“ движението на леки и товарни превозни средства над 12 тона в пътната отсечка в района на тунел „Витиня“, ще се осъществява двупосочно в платното за Варна. Обособени са една лента за София и една лента за Варна. Тежкотоварните автомобили над 12 тона, пътуващи в посока София, се отклоняват на пътен възел „Ботевград“, при км 47+060, продължавайки по път I-1 Ботевград – София и път II-17, след което се връщат обратно на АМ „Хемус“ при км 30+260 от пътен възел „Витинска река“.В момента се извършва ремонт на долното строене на 5 виадукта на АМ „Хемус“ - при 19-ти км (виадукт „Потоп“), 33-ти км (съоръжението при тунел „Витиня“), при 36-ти километър (виадукт „Коренишки дол“), при 37-ми км и при 51-ви км (виадукт „Разлив“). Пътноподдържащите фирми работят максимално мобилизирано, за да завършат предвидените дейности най-късно до средата на декември. Ремонтните дейности на съоръженията са необходими, за да се пътува по тях след това удобно и безопасно. За улеснение на трафика в ремонтираните участъци там, където е възможно в последния работен ден от седмицата - петък, има две летни за пътуване в посока София - Варна, а в неделя, когато хората се прибират има две ленти към София.Необходимо е шофьорите да карат с повишено внимание и да спазват стриктно поставената сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.11.20", "title": "Движението на камионите над 12 т през тунел \"Витиня\" към Варна е възстановено"}
{"url": "http://www.cross.bg/partiya-biha-glasyvali-1589620.html", "text": "/КРОСС/ 49,2 % от читателите на КРОСС, биха подкрепили БСП на избори това сочи седмичната ни анкета на, която са отговорили над 600 човека.20,6% От гласувалите биха подкрепили президента Румен Радев, който да поеме власта8,2% Биха гласували за ГЕРБ4,0% От всички гласували в анкетата подкрепят Патриотичния фронт1,6% Биха дали вота си за новата партия МИР, също 1,6% биха гласували за партия на Слави Трифонов0,9% Дават своя вот за партия СДС а 0,7% за АБВ , едва 0,4% подкрепа в проучването получава ДПС.6,0% От участвалите в анкетата подкрепят друга партия а 6,7% отговарят,че няма да гласуват.                           Включете се в новата ни анкета: Трябвали да има предсрочни избори? ", "date": "2018.11.20", "title": "49,2 % от читателите на КРОСС, биха подкрепили БСП на избори"}
{"url": "http://www.cross.bg/petrova-ivancheva-kmet-1589601.html", "text": "/КРОСС/ Специализираният съд трябва да реши днес дали да забрани на бившия кмет на Младост Десислава Иванчева и заместничката ѝ Биляна Петрова да напускат страната.В петък магистратите промениха мерките им за неотклонение от \"задържане под стража\" на незабавен \"домашен арест\", но прокуратурата светкавично протестира определението и Апелативният съд спря изпълнението му. Това е вторият неуспешен опит двете да излязат от ареста. Иванчева и Петрова са обвинени за поискан подкуп в размер на 500 хил. евро и получени близо 70 хил. eвpo. Бившият кмет и заместничката ѝ са задържани вече 7 - ми месец. ", "date": "2018.11.20", "title": "Решават дали Десислава Иванчева и Биляна Петрова могат да напускат страната"}
{"url": "http://www.cross.bg/proverki-lipsa-prodykta-1589600.html", "text": "/КРОСС/ Държавната агенция за метрологичен и технически надзор започва проверки в рамките на националната кампания \"Безопасна Коледа\" 2018. По време на акцията ще бъдат отчетени и резултатите от извършени проверки по бензиностанции в страната и от инспекциите на съоръженията с повишена опасност в зимните курорти, съобщава БНР.Кампанията е традиционна, а миналата година от проверени повече от 900 различни продукта бе установено, че 200 не отговарят на изискванията.Съставени бяха 100 акта за административни нарушения на обща стойност 47 000 лева. Сред най-честите тогава нарушения са били липсата на маркировка, която да потвърждава, че продуктът е произведен съгласно утвърдените европейски стандарти, липса на инструкции на български език, липса на декларация за съответствие на задължителните предупредителни текстове, свързани с безопасната употреба, на информация за наименованието и адреса на отговорния икономически оператор, което би позволило да се проследи произхода на продукта.", "date": "2018.11.20", "title": "Започва акция \"Безопасна Коледа\""}
{"url": "http://www.cross.bg/pravitelstvoto-daniya-yngariya-1589604.html", "text": "/КРОСС/ Макар и липсата на подслон да поражда съжаление, то тя в някои европейски държави е точно обратното - предпоставка за престъпление. Бездомниците в Унгария и Дания, освен, че биват посрещани с презрение от минувачите, също са считани от институциите за престъпници. Криминалните последици, които ги грозят варират от предупреждение и глоба до затвор, съобщава БНТ.", "date": "2018.11.20", "title": "Престъплението да си бездомен"}
{"url": "http://www.cross.bg/sistemata-elektronnite-antonov-1589602.html", "text": "/КРОСС/ Технологичната революция, която ни очаква от догодина - от 1 януари се въвеждат електронните винетки за леките коли, а от средата на август влизат в сила тол таксите или таксуването на километър за по-тежките моторни превозни средства. Националното тоол управление към Пътната агенция е специализираното звено, което ще се занимава със събиирането на електронните винетни такси, които пък ще заменят старите хартиени стикери. в него ще работят над 900 души, около 600 от тях ще имат контролни функции. ", "date": "2018.11.20", "title": "Как ще работи системата за електронните винетки?"}
{"url": "http://www.cross.bg/izgrazhdaneto-pytin-prezident-1589610.html", "text": "/КРОСС/ „Турски поток е ярък пример за защита на собствените национални интереси\" заяви руският президент Владимир Путин по време на официалната визита в Турция за отбелязване на завършването на морската фаза от изграждането на газопровода „Турски Поток\", пише вестник \"Комсомолская правда\", цитирана от Фокус.Президентът отбелязва, че изграждането на газопровода прави Турция сериозен европейски газов хъб и подчертава,че изграждането на газопровод е съзидателно дело, което не е насочено срещу никого и подчертава ролята на турския президент, който в условията на растяща конкуренция е направил избор и е проявил политическа воля и мъжество, като според изданието по този начин Путин намеква и за зенитно-ракетните системи С-400.", "date": "2018.11.20", "title": "Владимир Путин: „Турски поток е ярък пример за защита на собствените национални интереси“"}
{"url": "http://www.cross.bg/dolara-miliona-myasto-1589605.html", "text": "/КРОСС/ Американската певица Кейти Пери оглави класацията на сп. \"Форбс\" за най-високоплатени певици на годината, предаде ТАСС.Пери е заработила 83 милиона долара за 12 месеца, като значителна част от парите са дошли от нейното турне.По време на него Пери е изнесла 40 концерта и е получила по около 1 милион долара за всеки концерт. Освен това тя е получила и 20 милиона долара като част от журито на риалити формата \"Американски идол\".На второ място е Тейлър Суифт с 80 милиона долара. На трето място остава Бионсе със 60 милиона долара.В първата петорка попадат и Пинк с 52 милиона долара и Лейди Гага с 50 милиона долара.", "date": "2018.11.20", "title": "\"Форбс\": ​Кейти Пери е най-скъпоплатената певица"}
{"url": "http://www.cross.bg/bogorodichno-vuvedenie-mariya-1589606.html", "text": "/КРОСС/ Врачанският митрополит Григорий ще посети детска градина, училище и поправителен дом на празника Въведение Богородично, който се отбелязва на 21 ноември. Владиката ще разговаря с деца и младежи в Деня на християнското семейство и православната младеж.Празникът ще започне с архиерейска света литургия. Тя ще бъде отслужена в катедралния храм “Св. апостоли” във Враца, като началото е в 9 часа. В 11 ч. в Средното училище “Христо Ботев” владиката ще направи беседа за ученици по повод празника. В 11.40 ч. той ще отслужи молебен за здраве и ще разкаже за Въведение Богородично на децата от детска градина “Слънце”. В 12.30 ч. Врачанският митрополит Григорий ще положи основен камък на новостроящ се Център за настаняване от семеен тип във Враца. В 14.30 ч. владиката ще направи водосвет и ще разговаря с непълнолетни, лишени от свобода, в новия поправителен дом във Враца.На Въведение Богородично Православната църква отбелязва едно събитие от живота на Дева Мария. Когато тя навършила 3 години, праведните й родители - светите Йоаким и Анна - изпълнили обещанието, което дали пред Бога. Те я завели в Йерусалимския храм и я посветили на Бога, както били обещали още преди раждането й. Преданието разказва, че когато стигнали пред църквата малката Мария сама изкачила всичките 15 стъпала. Там ги посрещнал първосвещеникът Захария, който въвел Мария в най-святото място в храма, наричано светая светих. От 1929 г., с решение на Светия Синод на Българската православна църква, празникът Въведение Богородично е определен и като Ден на християнското семейство и православната младеж.", "date": "2018.11.20", "title": "Врачанският митрополит ще се срещне с деца и младежи за празника Въведение Богородично"}
{"url": "http://www.cross.bg/manolova-oryahovitza-priemna-1589599.html", "text": "/КРОСС/ Омбудсманът Мая Манолова ще има приемна в Горна Оряховица днес. От 11,30 ч. в сградата на Общината гражданите ще могат да споделят проблемите си без предварително записване. Манолова ще се срещне и със земеделски производители, които я сезираха за проблеми в сектора по време на приемната във влака преди 2 седмици,  ", "date": "2018.11.20", "title": "Мая Манолова отваря приемна в Горна Оряховица"}
{"url": "http://www.cross.bg/sedmitza-kyhnya-italianskata-1589603.html", "text": "/КРОСС/ Тази седмица Италия ще сподели вкусове от различните си региони с България и ще предложи типични продукти - средиземноморски блюда и разнообразие от италиански сирена. Седмица на италианската кухня по света се провежда за трета поредна година.", "date": "2018.11.20", "title": "Седмица на италианската кухня в София"}
{"url": "http://www.cross.bg/izpepelena-kola-v-stolitzata-1589598.html", "text": "/КРОСС/ Изгоря кола в столичният квартал „Малдост” 4, пред блок 433. Инцидентът е станал около 6:30 тази сутрин.Според собствениците на автомобила, превозното средство е било технически изрядно. Те допълниха, че не вярват да става дума за самозапалване.В момента на мястото се извършва оглед от полицията. Има леки щети по съседните автомобили.", "date": "2018.11.20", "title": "Изпепелена кола в столицата"}
{"url": "http://www.cross.bg/parlamenta-zastrahovaneto-vtoro-1589588.html", "text": "/КРОСС/ . Депутатите ще обсъждат текстовете, които доведоха до напрежение на застрахователи и застраховани.", "date": "2018.11.20", "title": "Кодексът за застраховането - на второ четене в парламента"}
{"url": "http://www.cross.bg/haresvaniya-prilozheniya-laiikove-1589590.html", "text": "/КРОСС/ . Администрацията на социалната мрежа е установила, че все повече хора използват специални приложения, позволяващи автоматично да се оставят коментари и лайкове. Подобни действия противоречат на правилата и ще бъдат премахнати.\"От днес ще започнем да отстраняваме фалшивите лайкове, следвания и коментари от акаунтите, които използват странични приложения, за да си повишат известността\", съобщиха от Instragam.Потребителите ще бъдат информирани за отстраняването на изкуствените харесвания, като ще им бъде предложено да променят своята парола, за да не могат повече страничните приложения да използват данните им, пише БГНЕС.Instagram стартира през октомври 2010 г. Първоначално беше предназначен само за мобилните устройства на компанията „Епъл“. От април 2012 г. социалната мрежа е достъпна и за потребителите на \"Андроид\". Тогава компанията Facebook купи Instagram за 1 млрд. долара.", "date": "2018.11.20", "title": "Instagram се бори срещу фалшивите харесвания"}
{"url": "http://www.cross.bg/sikret-viktoriyas-dolara-1589595.html", "text": "/КРОСС/ Модната марка \"Викторияс сикрет\" сменя президента си с надеждата за подем и за край на полемиката относно нейната визия за жените, смятана за отживяла от мнозина, предаде Франс прес.Начело на \"Викторияс сикрет\" ще застане Джон Мехас, настоящ президент на нюйоркската модна марка Тори Бърч. Той ще замени в началото на 2019 г. на поста Ян Сингър, чиято оставка бе обявена миналата седмица.Нашият приоритет номер едно е да подобрим резултатите на марката за бельо \"Викторияс сикрет\", каза Лесли Уекснър, президент и изпълнителен директор на Ли Брандс - групата-собственик на \"Викторияс сикрет\", предаде TMZ.Промяната на ръководството съвпада с публикуването на лоши резултати за марката. През третото тримесечие на 2018 г. тя е изгубила нетно 42,8 милиона долара. За сравнение през същия период на 2017 г. тя е била с нетна печалба от 86 милиона долара. Акциите на компанията освен това спаднаха с 2 процента на 34,55 долара вчера.Марката е разтърсвана от полемика за избора на манекени по време на последното годишно дефиле, гледано от целия свят. Полемиката започна от интервю миналата седмица в сп. \"Вог\" на директора по маркетинга на \"Викторияс сикрет\" - Ед Разек, който категорично отхвърли възможността в дефилето да бъдат включени закръглени модели или транссексуални манекени. Той разкритикува и по-младите модни марки, които поставят акцент върху по-закръглените дами. Тези изявления породиха вълна от критики в социалните мрежи и Разек се извини публично. В резултат на полемиката критици казаха, че \"Викторияс сикрет\" е марка, отразяваща мъжките фантазии за жените, а не от действителността за представителките на нежния пол.", "date": "2018.11.20", "title": "\"Викторияс сикрет\" с нов шеф и нова визия за жените от догодина"}
{"url": "http://www.cross.bg/zlateva-iskaniyata-bulgarskite-1589597.html", "text": "/КРОСС/ БСП не стои зад протестите, но подкрепя част от исканията на недоволстващите по улиците хора, свързани с увеличаването на доходите, гарантирането на сигурността и борбата срещу корупцията. Това каза в предаването „Тази сутрин” зам.-председателят на БСП Деница Златева.„Солидаризираме се със социалните искания на българските граждани. Внесли сме официална част от тези искания в парламента и ще ги отстояваме колкото е възможно”, посочи Златева.„Нека не забравяме, че България е парламентарна република и нещата се променят чрез закони. България не е република на министър-председателя, който може еднолично от сградата на Министерския съвет да казва или да заповядва на парламента каквото усещане има за българските граждани”, добави тя.Според Златева, ако управляващите не се вслушат в исканията на протестиращите, недоволството може да ескалира. А между усещането на премиера за добрите параметри на държавата и реалния живот, който водят хората, имало диаметрално разминаване.„БСП ще влиза в пленарна зала в случаите,в които бъдат обсъждани и гласувани нашите предложения. Ние внесохме цял пакет от допълнителни предложения в бюджета между първо и второ четене. С тях отговаряме до голяма степен и на исканията на протестиращите”, посочи Златева.С това тя затвърди позицията на Столетницата, чиито членове в последно време многократно са заявяват, че управляващото мнозинство отказва да разглежда законодателни инициативи, внесени от БСП.„Няма да крепим кворума на това мнозинство, защото това мнозинство е изчерпано. Ние ще бъдем в пленарна зала, когато се гледат законопроекти, които ние сме внесли и които смятаме, че отговарят на исканията на българските граждани”, категорична беше тя.На въпрос предстоят ли предсрочни избори, Златева отговори: „Надявам се. Колкото по-бързо, толкова по-добре. Може би две в едно. Може би с евроизборите – две в едно. Зависи от ината на управляващите, надявам се да се вслушат”.По думите ѝ всякакви бъдещи мнозинства в рамките на този парламент са изчерпани, включително и потенциалът настоящия коалиционен партньор.„За всички стана ясно, че в тази коалиция на „Обединени патриоти” се тресат от вътрешни противоречия, междуличностни противоречия и скандали. Общо взето това, което ги обединява, е властта в голяма степен. Ние очакваме на днешното заседание на т. нар. малък коалиционен съвет да има призиви от страна на Волен Сидеров за оставка и на Каракачанов. Ако запазят единство, то ще е само, за да останат на власт”, каза Златева.„Със сигурност тази битка между президента Румен Радев и министър-председателя Бойко Борисов не е приятна за Борисов, защото той не е свикнал от другата страна на „Дондуков” да има силен президент”, коментира Златева.По думите ѝ рейтингът на Румен Радев продължава да расте, защото в очите на избирателите той е носителят на новото и човек, който не е опетнен от политическата система в последните 30 години.", "date": "2018.11.20", "title": "Деница Златева: Колкото по-бързо има предсрочни избори, толкова по-добре"}
{"url": "http://www.cross.bg/evro-septemvri-bvp-1589594.html", "text": "/КРОСС/ Текущата и капиталова сметка на държавата за септември е положителна и възлиза на 369.9 млн. евро при излишък от 585.9 млн. евро за септември 2017 г., сочат данните на Българската народна банка, съобщава 24 часа.За януари - септември 2018 г. текущата и капиталовата сметка е положителна и възлиза на 2559.3 млн. евро (4.8 на сто от очаквания БВП) при излишък от 3935.7 млн. евро (7.6 на сто от БВП) за януари - септември 2017 г.За септември 2018 г. салдото по текущата сметка е положително и възлиза на 312.7 млн. евро при излишък от 568.9 млн. евро за септември 2017 г.За първите девет месеца на годината текущата сметка е положителна и възлиза на 2116.1 млн. евро (4 на сто от очаквания БВП) при излишък от 3597.4 млн. евро (7 на сто от БВП) за януари - септември 2017 г.Търговското салдо за септември 2018 г. е отрицателно в размер на 80.5 млн. евро при излишък от 143.3 млн. евро за септември 2017 г. За януари - септември 2018 г. търговското салдо е отрицателно в размер на 2030.4 млн. евро (3.8 на сто от БВП) при дефицит от 194.3 млн. евро (0.4 на сто от БВП) за същия период на 2017 г.През септември износът на стоки е 2419.3 млн. евро, като се повишава с 62 млн. евро (2.6 на сто) в сравнение с този за септември 2017 година. За януари - септември 2018 г. износът е 19 747 млн. евро (37.4 на сто от БВП), като намалява със 170.9 млн. евро (0.9 на сто) в сравнение с този за същия период на 2017 г.Вносът на стоки за септември 2018 г. е 2499.8 млн. евро, като нараства с 285.9 млн. евро (12.9 на сто) спрямо септември 2017 г. За януари - септември 2018 г. вносът е 21 777.4 млн. евро (41.3 на сто от БВП), като се увеличава с 1665.2 млн. евро (8.3 на сто) спрямо същия период на 2017 г.Салдото по услугите е положително в размер на 366.1 млн. евро при положително салдо от 360.2 млн. евро за септември 2017 г. За януари - септември 2018 г. салдото е положително в размер на 2937.6 млн. евро (5.6 на сто от БВП) при положително салдо от 2583.5 млн. евро (5 на сто от БВП) за същия период на 2017 г.Капиталовата сметка за септември е положителна в размер на 57.2 млн. евро при положителна стойност от 17.1 млн. евро за септември 2017 г.За януари - септември 2018 г. капиталовата сметка е положителна - 443.2 млн. евро (0.8 на сто от БВП), при положителна стойност от 338.3 млн. евро (0.7 на сто от БВП) за януари - септември 2017 г.Финансовата сметка за септември 2018 г. е положителна в размер на 230.8 млн. евро при положителна стойност от 347.8 млн. евро за септември 2017 г. За януари - септември 2018 г. финансовата сметка е положителна - 2250.2 млн. евро (4.3 на сто от БВП), при положителна стойност от 2154.6 млн. евро (4.2 на сто от БВП) за същия период на 2017 г.По предварителни данни нетният поток на преките инвестиции в страната за първите девет месеца на годината, отчетени съгласно принципа на първоначалната посока на инвестицията, възлиза на 826.4 млн. евро (1.6 на сто от БВП ), като е по-голям със 17.8 млн. евро (2.2 на сто) спрямо този за същия период 2017 г. През септември 2018 г. той е положителен - 119.9 млн. евро, при отрицателен от 3.5 млн. евро за септември 2017 г.По предварителни данни нетният поток на преките инвестиции в чужбина за януари - септември 2018 г. е положителен и възлиза на 303.7 млн. евро, при положителна стойност от 286.8 млн. евро за януари - септември 2017 г. През септември 2018 г. той възлиза на 31.1 млн. евро, при 67.6 млн. евро за септември 2017 г.", "date": "2018.11.20", "title": "БНБ: Текущата и капиталова сметка на държавата за септември е положителна - 369.9 млн. евро"}
{"url": "http://www.cross.bg/kosmicheska-rysiya-kanada-1589587.html", "text": "/КРОСС/ Преди 20 години - на 20 ноември 1998 г. от космодрума Байконур беше изстреляна тристепенната руска ракета-носител \"Протон\" с първия автоматичен товарен модул на Международната космическа станция (МКС) - \"Заря\". Оттогава започва строежът на МКС на околоземна орбита, съобщава ТАСС.Модулът \"Заря\" лети сам две седмици, преди да се срещне с американската космическа совалка \"Индевър\", която доставя следващия компонент. \"Заря\" изпълнява ролята на космически кораб-влекач в първите етапи на проекта за МКС, като осигурява движение, енергия и комуникация. В проекта за МКС на обща стойност 60 млрд. долара участват 16 държави, сред които Русия, САЩ, Европа, Япония и Канада. Станцията сега се състои от 15 модула - пет руски, седем американски, един надуваем, един европейски и един японски. Канада построи роботизираната ръка \"Канадарм\", монтирана от външната страна на станцията.Общата маса на МКС е 450-470 т. Дължината й е 73 м, широчината - около 60 м, височината - 27,4 м. Станцията е на кръгла орбита на височина около 400 км. За денонощие тя обикаля планетата ни около 16 пъти със скорост над 27 000 км/ч.На борда на МКС има условия за пребиваване на 6-членен екипаж. Досега на нея са работили 231 души от 18 държави. Най-дълъг е престоят на Михаил Корниенко от Русия и Скот Кели от САЩ - 340 денонощия. Първоначалните планове са експлоатацията на станцията да приключи през 2016 г. През ноември 2014 г. обаче срокът е продължен до 2020 г., а след това до 2024 г. ", "date": "2018.11.20", "title": "Международната космическа станция навършва 20 години"}
{"url": "http://www.cross.bg/ataka-stane-nfsb-1589581.html", "text": "/КРОСС/ Очаква се днес да се състои срещата между лидерите на ВМРО, НФСБ и „Атака”. Вчера формацията на Красимир Каракачанов официално покани Валери Симеонов и Волен Сидеров за среща на малкия коалиционен съвет.Отново през вчерашния ден стана ясно, че лидерът на „Атака” Волен Сидеров ще се отзове на поканата.На срещата на Патриотите трябва да стане ясно дали Валери Симеонов ще се върне в парламента като депутат след оставката си. Ако това стане, местата в групата на патриотите ще бъдат разпределени така – 7 за „Атака”, 9 за НФСБ и 11 за ВМРО.За целта Миглена Александрова от „Атака” трябва да освободи мястото си като депутат.Очаква се да стане ясна и номинацията за вицепремиер. Спряганите имена са на Борис Ячев и Данчо Хаджиев от НФСБ, както и Явор Нотев от „Атака”.", "date": "2018.11.20", "title": "Патриотите се срещат след оставката на Валери Симеонов"}
{"url": "http://www.cross.bg/vestnik-ytochnyava-taksa-1589576.html", "text": "/КРОСС/ \"Втори КАТ ще събира пари от шофьорите на пътя\", пише в заглавие на първата си страница вестник \"Сега\".  Изданието обяснява, че служители на Агенция \"Пътна Инфраструктура\" ще имат право да спират автомобили за неплатена пътна такса или тол такса. Те ще разполагат и с данните за други нарушения, извършени със съответния автомобил. Задължителният годишен преглед ще бъде отказван, ако водачът на превозното средство е бил хванат да кара без винетка или има неплатени глоби или имуществени санкции по влезли в сила наказателни постановления или електронни фишове за нарушения, уточнява \"Сега\". \"81% подкрепят да се разследва едрият бизнес\". Това показва национално проуване на общественото мнение, проведено от изследователски център \"Тренд\" и цитирано от вестник \"24 часа\". В същото реме 60 на сто  смятат, че поредицата обвинения на бизнесмени в последните месеци няма да доведат до ефективни присъди. 62% от хората смятат за несправедлива бързата процедура, при която срещу самопризнания обвиняемите получават по-леки присъди, допълва \"24 часа\".\"София е с рекорден бюджет за чистота за 2019 година\", информира вестник \"Труд\". Предвидената в план-сметката за догодина сума от близо  206 млн. лева е с 22 млн. повече от тази за 2018-а. Тя включва миене, метене, зимно и лятно почистване, сметосъбиране и сметоизвозване. Това увеличение обаче няма да доведе до повишаване на такса смет, уточнява \"Труд\".\"У нас спадът на строителството е най-голям. Това показват данните на \"Евростат\", съобщава вестник \"Дума\". Строителната продукция намалява на фона на растеж в останалите европейски страни. Основната причина за спада е в намалените обеми на инфраструктурното строителство - магистрали, пътища и пречиствателни станции, финансирано от държавния бюджет и еврофондовете, уточнява изданието. ", "date": "2018.11.20", "title": "Преглед на печата днес"}
{"url": "http://www.cross.bg/dnes-sryada-sytrinta-1589577.html", "text": "/КРОСС/ Предупреждения за опасно време днес. Очакват се поледици в цяла Северозападна България. Код жълто е в сила за Софийска област, Видин, Монтана, Враца, Плевен, Ловеч, Габрово и Велико Търново.В тези райони може да се образува опасен лед.След като в София посрещнаха сутринта с дъжд, прогнозите са, че днес и през следващите дни можем да очакваме нови силни валежи.Според хидролозите са възможни наводнения в района на Смолян, Златоград, Кюстендил и Благоевград.Предупреждението е по-късно днес, нощта на вторник срещу сряда и сряда сутринта.", "date": "2018.11.20", "title": "Жълт код за 8 области в страната"}
{"url": "http://www.cross.bg/dimitur-berbatov-popov-1589578.html", "text": "/КРОСС/ Капитанът на България Ивелин Попов заяви след равенството със Словения (1:1), че ни е нужен нападател от класата на Димитър Бербатов, за да постигаме сериозни успехи.\"Нямаме си изявен голмайстор, топ реализатор от типа на Димитър Бербатов. Нужен ни е такъв нападател и дано да се появи. Във времето до евроквалификациите всеки трябва да помисли с какво може да бъде полезен за развитието на тима. В нито един мач не ни надиграха. Може би само срещу Норвегия имахме късмет, но ние тогава сами си го търсихме. Стара болежка на българския футбол. Трябваше да си вземем мача с Кипър\", коментира Попов.Отборът ни остана на втората позиция и не продължава в следващия етап на Лигата на нациите. За него се класира Норвегия.", "date": "2018.11.20", "title": "Ивелин Попов: Имаме нужда от нов Димитър Бербатов"}
{"url": "http://www.cross.bg/vuzdyh-zhivota-godini-1589583.html", "text": "/КРОСС/ Замърсяването на въздуха съкращава живота на човек с почти две години. Това показва ново изследване на учени от Университета в Чикаго.Става въпрос предимно за замърсяването, причинено от изгарянето на изкопаемите горива. Малките частици в замърсения въздух скъсяват живота на човека много повече от пушенето, което намалява продължителността на живота с 1 година и 6 месеца.Така замърсеният въздух се оказва най-големият убиец в света и дори изпреварва други заплахи за здравето на хората като например войната и СПИН. Според изследването заради замърсен въздух жителите на някои части на Индия например живеят 11 години по-малко.", "date": "2018.11.20", "title": "Мръсният въздух – най-големият убиец в света"}
{"url": "http://www.cross.bg/blagoevgrad-chasa-liniyata-1589582.html", "text": "/КРОСС/ Осем човека са пострадали при инцидента на Кресненското дефиле, където вчера огромна скална маса се стовари върху локомотив.Най-рано след 48 часа ще бъде възстановено движението по линията Петрич – Благоевград, съобщиха днес компетентните лица.Хората във влака са продължили пътя си с автобус, съобщиха от областната управа на Благоевград.„Към момента само трима човека са останали в болницата в Благоевград. Останалите хора, които бяха закарани с екипите на спешна помощ, след като бяха обработени, са освободени. Тримата човека за лечение са първо помощник-машинистът, който има комоцио, началник-влака има разкъсна рана и е в „Ортопедия” в благоевградската болница. Един от пътниците е отново с контузна рана на главата. Хората са добре, нямат особено тежки наранявания”, каза областният управител на града Бисер Михайлов.Падналата върху локомотива скална маса ще бъде надробена и изнесена. Скалният къс е с тежест около 50 тона и е нанесъл щети основно на локомотива, но не и на релсите, посочиха от Национална компания „Железопътна инфраструктура“.„Снощи до два часа екипите на Национална компания „Железопътна инфраструктура“ работеха по отстраняване на подвижния състав от линията. Разкачен е контактния проводник. Направена е мобилизация на тежка пътна механизация, която пътува из цялата страна. Осем часа правим проверка на абсолютно целия скален обкоз над линията – дали има опасност за допълнително срутвания и свличания”, коментира генералният директор на държавното предприятие Красимир Папукчийски.Едва след като бъде установено дали има опасност от допълнителни срутвания, ще започне операцията по разчистване на трасето.", "date": "2018.11.20", "title": "Трима души са в болница след инцидента с дерайлиралия влак"}
{"url": "http://www.cross.bg/pirgova-evroizborite-pravitelstvoto-1589585.html", "text": "/КРОСС/ Правителството ще падне преди евроизборите. Това заяви в предаването „Тази сутрин” политологът Мария Пиргова. Тя допълни, че управляващите ще направят всичко възможно да не подаде оставка.„Трябва да си спомним колко дълго издържа Орешарски с протести. В първите дни на протестите виждаме едно неглижиране от страна на правителството. Затова гражданите стоят по кръстовищата – това е незаконно, но държавата не прави нищо, тя се показва изключително слаба. Предполагам, че тези месеци ще се употребят за политически договорки между партиите и ще вървим на два вида избори на евроизборите”, коментира Пиргова.Политологът Даниел Смилов посочи, че големият въпрос е дали правителството ще изкара до евроизборите, а причината е раздорът в коалиционния партньор – „Обединени патриоти”.„Единият формат е между ГЕРБ и ДПС, като скрит партньор, който ще подпомага правителството. Друг формат е ГЕРБ и патриотите, но те сега са пръснати на различни страни и очевидно не е възможно. Третият формат е малцинствен – ГЕРБ с подкрепа от Марешки и ДПС. Това не е решено и се създава чувство за слабост. От началото на този политически сезон, ние всяка седмица обсъждаме дали кабинетът ще оцелее”, заяви Смилов.Пиргова заяви, че признак за раздора в коалицията са неработещите институции.„Вече има протести и тези протести ще нарастват. Всичко в държавата е счупено, беззаконието се толерира и държавата не работи. Има масови нагласи за недоволство на едни умни и не толкова бедни хора. От 2013 г. протестите са престижни и те няма да се приберат, на тях им е приятно улицата и те ще поставят своите условия”, каза Пиргова.По думите ѝ Волен Сидеров ще напусне коалицията, защото той се опитва да оглави патриотите при евентуални следващи избори.„Той не говори като член от управлението, а като опозиционер. Критикува постоянно и иска оставки. Той не играе конструктивна роля. ВМРО пострадаха много покрай скандала с паспортите, така че има основание за искане на политическа отговорност от Каракачанов, но това е задача на опозицията, а не на коалиционния партньор”, допълни Смилов.", "date": "2018.11.20", "title": "Мария Пиргова: Правителството ще падне преди евроизборите"}
{"url": "http://www.cross.bg/savova-vaklin-izklyuchitelno-1589584.html", "text": "/КРОСС/ Некролози обявиха смъртта на адвокат Ирен Савова. Кантората и домът ѝ бяха облепени със съобщения, че е починала.„Първо за зарадвах, пипнах се навсякъде почувствах се, че съм жива и това ми хареса. Няма как да приемеш подобно събитие, без да си наранен и това да не ти повлияе”, каза юристътТя заяви, че съсед ѝ е съобщил за разлепените некролози. Тя допълни, че те са ги разчистили, преди да споделят с нея.„В обкръжението си не познавам хора, които да имат такива психични отклонения. Взимам участие в дела с изключително големи интереси. Най-вероятно някой е изключително засегнат, до такава степен, че да иска нещо, което е толкова неблагоприятно за мен”, посочи Савова.Адвокат Савова в момента е защитник на Десислава Иванчева, отстранената от длъжност кметица на „Младост” и разследвана за корупция.„Ако намеря връзка, това е много страшно. По делото „Иванчева” никога не е имало обрат. То се движи само в една посока – то е натиск, преса. Най-голямата адвокатска работа, която свърших беше да дам вода на тези жени, които не бяха пили повече от 5 часа вода и да помоля Гешев да ми разреши да бъдат пуснати до тоалетна”, коментира адвокатът.„Жалки бяха свидетелските показания на Ваклин, това беше изключително жалка работа, може да си го представите Ваклин, който влиза в съдебно заседание със записки – нещо, което му е записано и той трябва само да го изрецитира. Беше мъка за всички ни да слушаме измъчените обяснени на Ваклин, който започна непрекъснато да се обърква за дати и събития”, заяви Славова.", "date": "2018.11.20", "title": "Заплаха или черен хумор: Адв. Ирен Савова прочете некролог за собствената си смърт"}
{"url": "http://www.cross.bg/politzai-kola-sofiya-1589586.html", "text": "/КРОСС/ Двама полицаи бяха ранени в София, след като патрулката им беше отнесена от друга кола. Катастрофата стана на кръстовището на „Опълченска” и бул. „Тодор Александров” към 19:30 часа снощи.Полицаите се движели с включени светлини. Бързали по сигнал за нерегламентирани действия на вечерния протест, съобщиха от Столичната полиция.Другата кола ги засякла и ги ударила странично. Двамата пострадали полицаи са откарани с линейка в „Пирогов”.", "date": "2018.11.20", "title": "Двама полицаи са ранени в катастрофа в София"}
{"url": "http://www.cross.bg/grigoriii-nego-prepodobniyat-1589569.html", "text": "/КРОСС/ Преподобният Григорий се родил в град Иринопол в Десетоградие (на гръцки Декапол - съюз от 10 града в Исаврия, неголяма област в планините на Мала Азия, в южната й част; Иринопол - един от тези градове. По името на този съюз от градове преподобният Григорий и получил наименованието Декаполит) от християнски родители - Сергий и Марта, благочестива и богобоязлива жена. На осемгодишна възраст той бил даден да се учи на четмо и писмо и още в младостта си добре изучил словото Божие и се отличавал с усърдие към Божия храм. Стремейки се към небесното, той възненавидял всичко земно: не вкусвал приятни на вкус ястия, употребявал само проста и груба храна, отказал се да носи богати и меки дрехи, изхранвал се с ръкоделието си, като раздавал остатъка на бедните. Често се оттеглял в безмълвие и там насаме се молил на Бога да го удостои да Му бъде верен раб.Когато Григорий навършил пълнолетие, родителите му възнамерявали да го оженят, но той тайно избягал и се оттеглил в един пустинен манастир, където приел монашество и ревностно се подвизавал в пост и въздържание, в молитви и непрестанни нощни бдения, възлагайки върху си всички тежести на най-строго монашеско житие.Бащата на Григорий скоро умрял; а благочестивата му майка, след като го намерила след дълго издирване, не само не го укорила, но и одобрила намерението му да се посвети на монашески подвизи; помолила го само да премине в един друг манастир, където се намирал и брат му. Подчинявайки се на волята на майка си, преподобният се преселил там; но когато узнал, че настоятелят на този манастир е иконоборец, то, като горещ ревнител за православието, го изобличил пред цялото братство. Тогава настоятелят изпаднал в ярост и жестоко го набил, след което Григорий отишъл в друг манастир, където настоятел бил един сродник, на майка му, на име Симеон. Като посрещнал Григорий с радост, Симеон, мъж опитен в подвижническия живот, наставил юношата във всяка добродетел.Като проживял тук около четиринадесет години, преподобни Григорий заслужил всеобщо уважение и всички започнали да го почитат като добродетелен и свят човек. Преуспявайки в дълбоко смирение и като желаел да стане съвършен монах, той изпросил от настоятеля позволение да се посели в уединена килия, та, като няма никаква житейска грижа, да прекарва времето в безмълвие. Като предвидил благото му произволение, настоятелят му наредил да се подвизава в една пещера в дълбока отвесна скална цепнатина. Светецът започнал да се подвизава с още по-голяма ревност в тази пещера. Но несмущаван от хорската мълва, той претърпял тук голямо безпокойство от демоните, които всячески му пакостели и го изкушавали, като се стараели да го прогонят от тяхното жилище. Те ту го заплашвали, като крещели: \"Напусни нашето жилище, иначе много ще пострадаш от нас\"; ту връхлитали срещу него, приемайки вид на страшни скорпиони. Но той оставал неуязвим и неустрашим.Веднъж, когато стоял на молитва, бесовете наранили ръцете и нозете му, но той не обръщал внимание на нанасяните му рани, считайки ги за нищо. И бесовете със срам се оттеглили. След немного дни те му се явили във вид на воини, като заплашвали да го убият, но той направил кръстното знамение и те изчезнали. След това се явили на светеца, като блестели от светлина и му казали, че те са четиридесетте мъченици (има се предвид 40-те мъченици мъченици Севастийски, чиято памет Църквата празнува на 9 март). И са дошли да му дадат благодат и сила против демоните; но като предвидил козните им, той ги изобличил и те отново изчезнали. Също така били безсилни и другите изкушения, понеже Божията благодат му съдействала и изтребвала в него надиганията на плътта.Скоро след това Господ сподобил Своя верен угодник с чудно посещение: Григорий изпаднал в състояние като че на някакво изстъпление, по време на което от небето му се явила блестяща светлина с неизказано благоухание, която изпълнила пещерата и останала в нея в продължение на много дни.От този момент блаженият още повече усилил подвизите и молитвите си, като непрестанно викал към Господа от дълбините на душата си. Като преодолял по този начин дяволските козни, заради светия си и непорочен живот, преподобният се сподобил от Бога с благодатния дар на чудотворството. И тъй като не подобавало на този Божествен светилник на Църквата да остане под крина, Господ викнал към него от небето, както някога към патриарх Авраам (Бит. 12:1).- Григорий, ако искаш да достигнеш съвършенство, излез от твоята земя и от твоя род и странствай за твое благо.Като се подчинил на този Божествен глас, светият напуснал пещерата, отправил се към Ефес, за да намери кораб, с който да отплава към Константинопол (по това време Константинополската църква била обхваната от иконоборческата ерес), и ревнувайки за славата Божия и за чистотата на православието, светецът възнамерявал да излезе в негова защита и да изобличи лъжливите мъдрувания на еретиците. Но Божият Промисъл отсъдил друго: съгласно Божествения призив свети Григорий трябвало да прекара в странстване целия си останал живот, нямайки тук постоянен град, но търсейки бъдещия (Евр. 13:14), подобно на нашия Господ Иисус Христос, Който бил странник на земята и нямало къде глава да подслони (Мат. 8:20; Лк.9:58).Като се отправил от Ефес към Константинопол, преподобният отначало се спрял в Проконис (днес Мармара, остров в западната част на Мраморно море), където един беден човек, въпреки строгите укази на царете иконоборци (Лъв III Исаврянин (716-741 г.), и особено сина му Константин Копроним (741-775 г.) и сина и приемник на последния Лъв IV Хазар (775-780 г.), забраняващи да се дава подслон на монасите, го приел радушно в своя дом заради Господа, за което и Господ го обогатил след немного дни.Оттук светецът се отправил към Византион, но като срещнал препятствие за това, заключил, че няма Божия воля за отиването му там и се отправил към Енос (приморски град на юг от днешна Румелия, на запад от Константинопол). Тук той получил жесток побой от един конник, подтикнат към това от дявола. Но праведникът, докато търпял ударите, се молел на Бога да прости Той на неговия оскърбител и разбойникът, като видял кротостта му, се разкаял, помолил за прошка и получил от преподобния наставление занапред да не обижда никого.Като отпътувал от тук с кораб, преподобният пристигнал в Христопол (град в Македония на река Стримон, течаща на 50 версти на североизток от Солин), откъдето се отправил към Солун.Като престоял в Солун няколко дни, свети Григорий се отправил по суша към Коринт. Като отплавал от тук към Рим, по пътя той се спрял за известно време в Регия (град в югозападната част на Италия, на брега на Сицилийския пролив).Като пристигнал в Рим, преподобният прекарал три месеца в безмълвие в една уединена келия, така че никой и не знаел за него. Но един бесноват направил известно пребиваването му в града: защото светецът го изцерил, като изгонил нечистия дух от него, и всички почнали да го почитат като светец. Тогава свети Григорий се отдалечил от там и като пристигнал в Сицилия, се затворил в една кула и пребивавал в нея в мълчание. Тук го нападнали демони, унищожили рогозката, на която спял, и всячески го изкушавали и му причинявали различни злокознени действия, но той ги прогонил с молитва.Веднъж, пътешествайки, той срещнал сарацински воини (сарацини - наименование на арабите, скитнически разбойнически племена в Арабия; впоследствие това наименование се прилагало за всички мюсюлмани). Един от тях напоявал коня си при един кладенец и когато светецът се приближил, онзи насочил копието си, за да го убие. Но изведнъж ръката му застинала във въздуха, така че той не можел да я отпусне. Тогава тръгнал след преподобния, като го умолявал да го изцери. По-нататък по пътя светецът бил срещнат от един жестоко мъчен бесноват. Като се смилил над него, светецът отправил молитва към Бога и демонът оставил страдащия.Накрая Григорий отново пристигнал в Солун и се поселил в манастира \"Свети Мина\". При това той пребивавал в такава нищета, че нямал никаква храна, нито с какво да се покрие, а носел само една дреха, която му служела и денем, и нощем. Когато чувствал непреодолим глад, той излизал от църквата и ако виждал някъде хранещи се на трапеза, влизал при тях и вкусвал немного храна. Но после почувствал, че не бива да се храни от чужд труд и решил да пребивава в храма без храна дотогава, докато Бог не му изпрати помощ свише. Но Бог, Който някога хранил пророк Илия чрез врани (3Цар.7:6) и Който нахранил по чудесен начин и много други добродетелни Свои раби, не оставил без помощ и този Свой верен раб; по внушение свише една боголюбива вдовица ежедневно му доставяла храна.Работейки непрестанно върху себе си, свято пазейки душевна чистота и усъвършенствайки се в християнските добродетели, преподобният придобил голямо дръзновение пред Господа и се превърнал в жилище на Светия Дух. С божествен копнеж вървял той по тесния път на смиреномъдрия подвиг, като с непрестанното си бодърстване прогонвал далеч всяко нехайство и вражеските прилози, така че врагът и насън не можел да смущава въображението и помислите му. Съгласно името си, той наистина бил бодърстващ (Григорий на гръцки значи \"бодърствуващ\") по отношение на всички дела и помисли и очистил душата и тялото си от всички страсти.Ръкоположен в сан на иерей, той отслужвал божествените служби със сърце съкрушено и с дух смирен; съвършено изтръгнал от себе си превъзнасянето и тщеславието. А повече от всичко пазел чистотата на православието и в словата, и в делата си. Като побеждавал, доколкото можел, еретиците, със словата и с писанията си учел хората да се покланят на светите икони и да ги почитат според преданието на Църквата.Очистил много градове от сквернотата на иконоборството и убеждавал християните да пролеят дори и кръвта си за светите икони, ако се наложи, и сам бил готов да приеме смърт за тях, и бил безкръвен мъченик, подвизавайки се в дородетелите.А като венец над всичките си добродетели той имал постоянна света молитва, устремявайки винаги ума си към Бога. Като песнословел и прославял Господа заедно със светите ангели, още тук той получил залога на неизказаната радост на вечното блаженство.Веднъж нощем във видение му се явил Ангел Господен, който му връчил пламенен меч, за да порази с него цялата бесовска сила и да отсече от Църквата еретическите мъдрувания, а от сърцето си - греховните страсти. А понякога преподобният, зает с богомислие, чувал ангелско пение: така бил угоден на Бога и на ангелите, че намирайки се още в смъртното тяло, той вече се удостоявал с безсмъртни, божествени наслаждения, сподобявал се да слуша ангелско пение, което \"ухо не е чувало\" и неизказано да се услажда от него.Като прекарал няколко години в Солун, преподобни Григорий тръгнал с един от учениците си към България, която по онова време била все още езическа, но като не достигнал до нея, се върнал. Когато ученикът го попитал защо той тъй скоро променил намерението си, преподобният отвърнал:- Исках да прекарам там известно време, но виждам, че там слънцето не свети.С тези думи той пророчески предвъзвестил безредиците, които възникнали там скоро след това и по време на които кръвта се леела като река и цялата страна била опожарена. След това преподобни Григорий отишъл от Солун във Византион, а оттам на планината Олимп, от която отново се върнал в Солун.Като се подвизавал така и като мислел на земята за небесното, той се приближил до времето на заминаването си от този живот. Като заболял тежко от епилепсия, той лежал неподвижно на одъра си и горещо се молел Богу да го освободи от тази болест и да я замени с друга - водянка. Бог чул молитвата му: като го освободил от първата болест, Той му дал това, за което го молел преподобният. И тялото му тъй се раздуло, че заприличало на мех, напълнен с въздух.Като напуснал Солун, преподобният с голям труд пристигнал в Константинопол, за да противодейства тук на иконоборческата ерес, и вече не се завърнал обратно. Той довел със себе си и двамата си ученици и сподвижници Йосиф и Йоан. По молба на православните монаси той скоро изпратил първия от тях в Рим при папа Лъв III, за да го помоли за помощ по повод на започналото гонение срещу светите икони, но по пътя към Рим той бил пленен от подкупени от императора иконоборец Лъв Арменин морски разбойници и бил заточен на остров Кипър.На Йосиф не му било съдено да види повече сред живите своя велик учител. Скоро след това преподобният Григорий предал чистата си душа на Господа. Дванайсет дни преди кончината си той предузнал деня на смъртта си и наредил да го отведат в странноприемница, където на 20 ноември, тихо починал. Когато дошли да погребат честното му тяло, към него се приближил с вяра един болен, който имал тежко заболяване. така че не можел да стои изправен, а лицето му било постоянно наведено към земята. И ето, сторило му се, че някой отзад сложил ръката си върху него, и попитал стоящия зад него, да не би той да го е докоснал. Последният отговорил отрицателно и от това болният узнал, че това било силата Божия, осеняваща светеца, който и му дарувал изцеление, и той започнал да стои изправен, като се изцерил съвършено от болестта си. Друг бил измъчван от нечист дух, но веднага щом се приближил до гроба на преподобния, демонът го оставил. Един монах бил измъчван твърде много от плътска страст и вече бил близо до падение, но като дошъл на гроба на светеца, със сълзи молил за помощ - и плътската бран престанала, и той прославил светеца и въздал благодарност на Бога.Така, след многотрудното земно странстване, преподобни Григорий достигнал вечния покой на небесата между светите ангели, които той още през земния си живот се удостоил да види и да чуе, и сега заедно с тях прославя с трисвети песнопения Единия в Троица Бог во веки. Свети Прокъл бил ученик на св. Йоан Златоуст. Възложено му било послушанието да прислужва при патриарха и да посещава идващите посетители. Един велможа бил наклеветен пред царя, свален от поста и изгонен от двореца. Той потърсил застъпничеството на св. Йоан Златоуст. Определен бил нощен час, за да не бъде забелязано посещението. Когато велможата пристигнал, Прокъл се приближил до вратата, но отвътре се чувал разговор. Той бил озадачен, кой може да е влязъл без негово знание. Надникнал през ключалката и видял, че зад св. Йоан стои благовиден мъж, който му диктува, а светителят пише. Прокъл казал на велможата, че св. Йоан сега е зает. Разговорът обаче продължил чак до разсъмване. Велможата си отишъл огорчен, без да бъде приет от патриарха. На сутринта св. Йоан Златоуст запитал своя килейник не е ли идвал велможата да го търси. Прокъл отговорил: \"Да, идва, но аз не посмях да го пусна, защото с тебе беседваше някой друг почти цяла нощ\".- С кого съм беседвал? - рекъл св. Йоан. - Никой не е идвал при мене тази нощ.Прокъл му описал външния вид на човека, как стоял близо до него и му говорел нещо на ухото. После погледнал иконата на св. ап. Павел, която била на стената, и рекъл:- Ето, този бе човекът, който беше при тебе нощес!Оказало се, че сам св. ап. Павел се явявал нощно време на св. Йоан Златоуст и му изяснявал посланията си, които по онова време светителят тълкувал.След смъртта на св. Йоан Златоуст и подир една поредица от негови кратковременни наследници най-после св. Прокъл бил избран за цариградски патриарх в 434 година. Времето било смутно. Църквата била силно смущавана от еретически учения. Но св. Прокъл с дух на кротост и любов стоял твърдо на страната на истината. По негово ходатайство император Теодосий Млади, чиято майка императрица Евдоксия била най-голям враг на св. Йоан Златоуст, разрешил да бъдат пренесени св. мощи на последния от мястото на неговото заточение в Цариград. Това станало на 27 януари 438 година.По време на неговото патриаршеско служение в Цариград станало и друго важно знамение. При едно голямо земетресение гражданите избягали вън от града, за да не бъдат застигнати от рушащите се здания. Патриархът извършил молебен с кръстно шествие, при което всички викали: \"Господи, помилуй!\" и със сълзи се молели да прекрати Господ това голямо бедствие. Тогава едно момченце изпаднало в особено състояние и чуло, как ангелските хорове пеят: \"Светий Боже, Светий Крепкий, Светий Безмерний!\" Щом чули това, християните въодушевено запяли тази ангелска песен, като прибавили от себе си \"Помилуй нас!\" Земетресението се прекратило. Оттогава тази свещена песен била приета в ежедневно богослужебно употребление от цялата Православна Църква.Св. патриарх Прокъл починал на 20 ноември 447 година.Св. мъченик Дасий живял през III век в крайдунавския град Доростол (днес Силистра). Жителите на града се готвили за празника на езическия бог Сатурн. Според обичая, тридесет дни преди празника те избирали красив юноша, обличали го в красиви дрехи и му оказвали царски почести, а в деня на празника го принасяли в жертва на бога.Този път изборът паднал на св. Дасий. Като узнал това, той казал: \"Ако ми е съдено да умра, по-добре да умра за Христа като християнин\". Той открито изповядал пред съгражданите си своята вяра в Христос, изобличил ги за тяхното злочестие и заблуждения и обърнал много от тях в Христа. Поради това, по заповед на императорите Диоклециан (284-305) и Максимиан (284-305), той бил обезглавен след жестоки мъчения.Св. Дасий се празнува от Православната и от Римокатолическата църква в деня на смъртта му - 20 ноември.", "date": "2018.11.20", "title": "Преп. Григорий Декаполит. Св. Прокъл, архиеп. Цариградски. Св. мчк Дасий Доростолски"}
{"url": "http://www.cross.bg/ysmihni-se-na-nyakoii-nepoznat-tova-mozhe-1589572.html", "text": "/КРОСС/ Усмихни се на някой непознат. Това може да се окаже единствената му радост за деня.Хорас Джексън Браун", "date": "2018.11.20", "title": "Усмихни се на някой непознат. Това може..."}
{"url": "http://www.cross.bg/svetovna-voiina-purvata-1589570.html", "text": "/КРОСС/ 284 г. - Диоклециан става римски император.1541 г. - Жан Калвин представя теорията си за реформиране на църквата.1818 г. - Симон Боливар обявява Венецуела за независима държава.1872 г. - В Солун Неделя Петкова основава женското дружество Възрождение, което дава начало на девическото образование в България.1910 г. - В Мексико избухва буржоазна революция.1914 г. - България обявява неутралитет в Първата световна война.1917 г. - Първата световна война: Великобритания за първи път използва танкове в бойните действия.1926 г. - Великобритания предоставя на Канада, Австралия, Нова Зеландия и ЮАР правото на самоопределение.1940 г. - Втората световна война: Унгария се присъединява към Тристранния пакт.1945 г. - Започват Нюрнбергските процеси, които са съдебни дела срещу 24 видни нацистки военнопрестъпници от Втората световна война, 12 от които са осъдени на смърт.1959 г. - Общата асамблея на ООН приема Декларация за правата на детето.1962 г. - Карибската криза: След като СССР приключва с демонтажа на ядрените си установки в Куба, САЩ вдига блокадата на Карибските острови.1979 г. - Около 200 сунитски мюсюлмани превземат мюсюлманския храм Кааба в Мека, Саудитска Арабия, по време на поклонението и вземат около 6 000 заложника. Правителството на Саудитска Арабия получава помощ от френските специални сили за потушаване на въстанието.1985 г. - Пуснат е Microsoft Windows 1.0.1989 г. - Нежната революция: Броят на протестиращите в Прага, Чехословакия, нараства от 200 000 предния ден, до половин милион.1990 г. - Арестуван е украинския сериен убиец Андрей Чикатило (виж гладомор).1998 г. - Изстрелян е първият модул на Международната космическа станция - Заря.2003 г. - В Истанбул избухват няколко бомби като антентат срещу британски институции, при което загиват 27 души.2003 г. - В Москва е учредено международно евразийско движение.", "date": "2018.11.20", "title": "20 ноември в историята"}
{"url": "http://www.cross.bg/tema-simeonov-proektut-1589575.html", "text": "/КРОСС/БНТ, „Сутрешен блок\"Тема: Икономически прогнози и коалиционни отношения. Министър Емил КараниколовТема: Децата и мрежата. За опасностите и злоупотребите. Кога децата са в риск? Комисар Явор Колев от ГДБОПТема:  Позициите в Европа и решенията от двустранните срещи на световните лидери. И още: проектът „Турски поток\".Тема: Потребителите и електронната система за винетки. Как ще работи?Тема: Кои са големите проекти, които ще променят облика на Варна?БТВ, \"Тази сутрин\"Тема: Как столичният адвокат Ирен Савова прочете некролога за собствената си смъртТема: Ще си отидат ли още министри след оставката на Валери Симеонов и как правителството ще отговори на продължаващите протести? Коментар на Мария Пиргова и Даниел Смилов;Тема: Яхнаха ли политиците народното недоволство? Гост, зам.-председателят на БСП Деница Златева;Тема: Нов закон за хората с увреждания: Ще спре ли протестът на майките? В студиото, социалният министър Бисер Петков;Тема: Защо не беше реализиран проектът за голям фотоволтаичен парк край Пазарджик? Ще си потърси ли общината неустойката от 1 милион евро?Тема: „Латино Грами\" за български хор! Как се смесва роден фолклор с фламенко?Нова телевизия,  „Здравей  България\"Тема: Ще има ли нов вицепремиер на мястото на Симеонов? И ще се откаже ли Сидеров от искането си за оставка и на Каракачанов.Тема: Юмручно право. Да счупят стъклото на колата ти, докато си вътре. Какво може да спре агресията на пътя?Тема: \"Кой погреба приживе адвокат по делото \"Иванчева\"?\"Тема: Пиян шофьор, убил човек на пътя - на свобода. Достатъчна ли е условната присъда?Тема: Вандали в действие. Кой чупи градинки и детски площадки в Бургас?Тема: Опасно близо? Къща се оказа в сянката на два блока - има ли нарушение?Тема: \"Печат от моята душа\". Новата изповед на Миро. ", "date": "2018.11.20", "title": "Теми и гости в ефира "}
{"url": "http://www.cross.bg/chasa-zala-provede-1589573.html", "text": "/КРОСС/ От 18.30 часа в зала 6 на НДК президентът Румен Радев ще участва в отбелязването на 105-годишнината от основаването на Съюза на българските писатели.***От 11.00 часа в зала „Запад“ на Народно събрание ще се проведе дискусия „Базовите индустрии и икономическото бъдеще на България. Металургията – с иновативна визия и двигател за устойчив растеж“.***От 15.00 часа в зала „Изток“ на Народното събрание ще се проведе заседание на Комисията по бюджет и финанси.***От 11.00 часа в сградата на Министерския съвет Националният съвет за тристранно сътрудничество ще проведе заседание, на което ще бъде обсъден проектът на Закон за социалните услуги, внесен от министъра на труда и социалната политика.***От 9.00 часа в зала „Средец“ на „София хотел Балкан“ Камарата на строителите в България (КСБ) и Българската асоциация по водите (БАВ) организират Осма национална конференция „ОП „Околна среда“ и Програмата за развитие на селските райони в периода 2014 – 2020“. Специален гост на конференцията ще бъде кметът на Столичната община Йорданка Фандъкова.***От 09.00 часа в IV състав на Специализирания наказателен съд ще се гледа делото срещу Нидал А., Аладин Н., Данаил А. и др., обвинени в организиране и ръководене на организирана престъпна група. ***От 9.30 часа ще се проведе заседание на Съдийската колегия към ВСС.***От 09.30 часа в заседателната зала на ДАМТН ген. Кирил Войнов ще даде пресконференция за старта на националната кампанийна проверка „Безопасна Коледа“ 2018. ***От 9.30 часа в зала „Сердика“ на Гранд хотел София ще се проведе семинар на тема: „Общ регламент за защита на личните данни (GDPR) в медийния бизнес. Право на информация, етика и регулации“.***От 09.30 часа в Х състав на Специализирания наказателен съд ще се гледа делото срещу Атанас Д., Мартин В., Стоян А. и др., обвинени в организиране и ръководене на организирана престъпна група. ***От 10.00 часа в хотел \"Бест Уестърн Плюс\", Зала \"Панорама\", (гр. София, бул. Цариградско шосе №149) Комисията за защита на потребителите ще проведе ежегодната национална конференция на тема \"Празничните намаления - предизвикателства пред малките и средни предприятия\". ***От 10.00 часа в VI състав на Специализирания наказателен съд ще се гледа делото срещу Кирил К., Благой Д., Сергей А. и др., обвинени в образуване и ръководене на организирана престъпна група.***От 10.00 часа в Конферентната на Съдебната палата ще се проведе откриване на Дните на медиацията 2018 г., както и откриване на новата зала за медиации в СГС. ***От 10.00 часа в 34-ти състав на Софийския градски съд ще се проведе разпоредително заседание срещу Николай Х. – бивш шеф на „Напоителни системи“. ***От 10.00 часа в Конгресен Център „Глобус“, зала „Европа“, ет. 2 в сградата на КНСБ, часа ще се проведе конференция на тема „Възпитание и морал в XXI век“.***От 10.30 часа в Посолството на Чешката република ще се състои 24-ти Ежегоден благотворителен базар. ***От 10.30 часа в Посолството на Чешката република в София ще се проведе 24-ти Ежегоден благотворителен базар на Международен женски клуб – София.***От 11.00 часа в Централната поща в София, ул. „Гурко\" № 6, ще бъде валидирана пощенска марка за 100-годишнината от възкачването на трона на цар Борис III.***От 11.00 часа в музея на спорта на Национален стадион \"Васил Левски\" ще бъде представена инициативата \"Мисия спорт на любимите герои\".***От 11.15 часа в Гранд Хотел София, зала „Триадица“, България и Беларус ще подпишат протокол за задълбочаване на икономическото сътрудничество, в рамките на двустранен бизнес форум.***От 11.20 часа в Интер Експо Център ще се състои пресконференция на тема „Игралната индустрия като значим фактор за икономиката“.***От 12.00 часа в пресклуб БТА ще се проведе пресконференция на БЛС за законопроекта на Закона за бюджета на Националната здравноосигурителна каса за 2019 година.***От 12.30 часа в Пресклуб България (Национален стадион „Васил Левски“) ще бъде обявен старт на кампанията „Да играе и растем заедно“ във връзка с европейската баскетболна седмица на Спешъл Олимпикс ‘2018.***От 13.00 часа в зала „Запад“ на Народното събрание, депутатите на ВМРО от ПГ на „Обединени патриоти“, инициират среща относно промените в Закона за оръжията, боеприпасите, взривните вещества и пиротехническите изделия /ЗОБВВ и ПИ/, публикувани на сайта на МВР.***От 13.00 часа в Градската градина в София ще бъде открита словенска мобилна изложба, представяща културното наследство на страната.***От 13.30 часа в XVIII състав на Специализирания наказателен съд ще се гледа делото срещу Любомир С., Веселин К., Мартин Д., обвинени в организиране и ръководене на организирана престъпна група. ***От 13.30 часа в XI състав на Специализирания наказателен съд ще се гледа делото срещу Петър П., обвинен престъпление по служба. ***От 13.30 часа IX състав на Специализирания наказателен съд ще се гледа делото срещу Илия Я., Юлиана Я. и Василка Ст., обвинени в организиране и ръководене на престъпна група. ***От 13.30 часа V състав на Специализирания наказателен съд ще се гледа делото срещу Станко Ж., кумулиране на наказанията. ***От 13.30 часа в XI състав на Специализирания наказателен съд ще се гледа делото срещу Вълчо А., производство по чл. 65 НПК – молба за изменение на мярка за неотклонение. ***От 14.00 часа до 17.15 часа в Античен комплекс „Сердика“ („Ларгото“) четвъртото издание на ежегодния младежки форум „Voice it: Решаваме с децата“. ***От 14.30 часа в БТПП в зала А (ул. „Искър“ 9) ще се проведе среща на представителите на Международната търговска палата „Пътят на коприната“. ***От 15.00 часа народният представител от „БСП за България“ Жельо Бойчев и общинският съветник Николай Николов ще бъдат на разположение на софиянци в постоянната приемна на БСП - София на ул. \"Леге\" №10, етаж 1.***От 18.00 часа в зала \"Музикална\" на Централния военен клуб, ет.2, ще се състои представянето на романа \"Омагьосаният кръг\".***От 19.00 часа в театър „Азарян“ ще се състои спектакълът „Аз, Сизиф“.***От 19.00 часа шестото за 2018 издание на платформата за ново българско късометражно кино „Контраплан” на „Червената къща“ ще представи 3 филма на режисьорката Слава Дойчева.***От 19.00 часа в галерийното пространство на Триъгълната кула на Сердика (бул. \"Княгиня Мария Луиза\" 16) ще бъде представена временната изложба \"SUPER STARS\" на художника Деян Янев. ***От 10.00 часа в сградата на ОДМВР-Благоевград ще се проведе пресконференция, свързана с дейността на дирекцията. ***От 19.00 часа в зала „Пейо Яворов“ ще бъде представена постановката „Швейк“ на театър „Българска армия“. *** От 14.00 часа в зала „Европа“ в Ректората на Великотърновския университет омбудсманът Мая Манолова ще изнесе лекция на тема: „Омбудсманът като гарант на правовата държава“. ***От 17.30 часа в Регионален исторически музей – Враца ще бъде представен романът „Църна месечина“ на Кирил Пецев.***От 11.30 часа омбудсманът Мая Манолова ще проведе приемна в сградата на Община Горна Оряховица.***От 13.30 часа в зала 306 в ПГЕЕ „М. В. Ломоносов“ ще се състои дебат на тема #УчилищеБезАгресия с младежите и възпитаниците на училището. ***От 14.00 часа в Зала 1 на Общината ще бъдат връчени традиционните награди \"Вестители на доброто\" на Местната комисия за борба с противообществените прояви на малолетни и непълнолетни.***От 13.00 часа в ОУ „Йордан Йовков“ ще гостува Драматичния състав при НЧ „Пробуда – 1939 г.“. ***От 18.00 часа в огледална зала „Нели Божкова“ ще се състои концерт на Български камерен оркестър. ***От 14.00 часа Окръжен съд ще заседава по дело срещу бивши и настоящи миньори от Бобов дол, протестирали срещу забавено изплащане на трудовите им възнаграждения. ***От 17.00 часа в читалище „Братство” ще бъде открита фотодокументална изложба, посветена на Холокоста, а от 18.00 часа ще бъде изнесена лекция на тема „Спасяването на евреите в България”. От 19.00 часа в Общинския драматичен театър ще бъде представен мюзикълът на Театрално-музикален център – Разград „Пастири на нощта”.***От 13.00 часа в заседателна зала на Общината ще се проведе последната информационна среща на тема „Възможности за финансиране от Европейските структурни и инвестиционни фондове (ЕСИФ)“.***От 11.00 часа в Гранд хотел „Хебър“ в конферентна зала „Марица“ ще се проведе заключителна пресконференция във връзка с приключване изпълнението на дейностите по проект “Енергийна ефективност за по-добра конкурентоспособност”. ***От 10.00 часа в Пресклуб на БТА – Плевен ще се състои пресконференция по повод предстоящото голямо културно събитие за града и страната - Четвърти международен фестивал на китарата.***От 09.00 часа в Зала 1 на Апелативен съд ще се гледа дело по жалби на гражданския ищец с инициални Х.П. и на подсъдимия с инициални Н.Я. срещу 16-годишна присъда на Окръжен съд – Пазарджик. Н.Я. е обвинен в опит за умишлено убийство. ***От 10.30 часа в междублоковото пространство на бул.”България”№45-47 ще бъде официално открит новоизграден паркинг.***От 12.30 часа в Регионалния етнографски музей ще бъде официално открита изложбата „По шевиците ще ги познаете“. ***От 16.00 часа в зала „Компас“ на ПУ „Паисий Хилендарски“ ще се проведе среща между студенти на висшето училище и представители на Общинска фондация „Пловдив 2019“.***От 12.00 часа в Пресклуб на БТА ще се състои пресконференция на тема: \"Младежката заетост - реалност и перспективи\" по проект \"Mind the GAB!\", изпълняван в национален мащаб от Сдружение \"Свят без граници\" - Стара Загора и Център за изследване на демокрацията - София.***От 18.00 часа в Клуба на дейците на културата в Смолян ще бъде открита юбилейна фотоизложба „40 от 60”, посветена на 60-годишнината от рождението на Сашо Сарандалиев. ***От 12.30 часа в НЧ „Св. Климент Охридски 1858“ ще бъдат отбелязани 160 години от създаването на читалището. „Похвално слово за Св. Климент Охридски“ – среща разговор с ученици от НУ „Димитър Благоев“.***От 18.00 часа в НЧ „Св. Климент Охридски“ ще се състои авторски рецитал на Жельо Манев и поети от Литературен клуб „Д. Подвързачов“. ***От 18.30 часа в РБ „Захарий Княжески“ ще бъде представена новата книга „Любов, вяра, надежда“ – поезия на Мира Балдаранова. ***От 19.00 часа в Драматичния театър ще се състои монодрамата „Щурчето – убиецът на Ботев?..“ по романа на Неда Антонова „Неговата любима“.***От 10.00 часа в района на Старозагорските минерални бани ще се проведе мащабно учение за реакция при инцидент с пътнически самолет, в което ще участват служителите на пожарните служби от Стара Загора, Чирпан и Казанлък, екипи на полицията, Спешна помощ, община Стара Загора и местните доброволни формирования.***От 17.00 часа в храм „Свети Георги Победоносец“ свещеноиконом Стоян Илиев ще отслужи вечерна служба по повод Деня на православната християнска младеж и семейство.***От 10.00 часа в зала 203 на общината ще има брифинг, на който кметът Любомир Христов ще направи равносметка на третата година от неговия мандат.***От 18.00 часа в театралния салон на НЧ „Развитие- 1869“ ще бъде представена книгата „Военната памет на Разград“.", "date": "2018.11.20", "title": "Предстоящи събития в страната за 20 ноември "}
{"url": "http://www.cross.bg/bolnitzata-nyakolko-puti-1589579.html", "text": "/КРОСС/ Трима души бяха убити при поредна стрелба в Съединените щати. Този път инцидентът е станал в болница в Чикаго.Според очевидци въоръжен мъж е стрелял няколко пъти по жена на паркинг пред болницата. Първоначално двамата са вървели заедно през паркинга, после мъжът се обърнал и прострелял жената няколко пъти в гърдите.После той влязъл в болницата и започнал да стреля произволно. Няколко души са ранени тежко, сред които и полицай и служител на болницата. Те са починали от раните си. Накрая стрелецът бил ликвидиран от полицията.От началото на годината в САЩ са станали 314 масови стрелби.", "date": "2018.11.20", "title": "Стрелба в чикагска болница с три жертви"}
{"url": "http://www.cross.bg/trima-trimata-politziyata-1589580.html", "text": "/КРОСС/ Австралийската полиция е арестувала трима мъже по подозрение, че са подготвяли терористичен акт в Мелбърн.Те са на 30, 26 и 21 години. Тримата са австралийски граждани, но от турски произход. Мъжете се опитвали да се снабдят с полуавтоматични пушки, като според разследващите с тях искали да извършат серия от атаки.Полицията действала бързо, за да предотврати изпълнението на терористичния план. Тримата мъже планирали да атакуват много посещавани от хората места в Мелбърн. От 2014 г. насам Австралия е обвинила 90 души в рамките на 40 антитерористични разследвания.", "date": "2018.11.20", "title": "Полицията арестува трима предполагаеми атентатори в Австралия"}
{"url": "http://www.cross.bg/rodeni-na-noemvri-1589574.html", "text": "/КРОСС/ /КРОСС/ О.з.ген Кирил Радев, бивш директор на НСБОПДимитър Станчев, оперен певецСветла Петрова, журналисткаСтанко Нацев, писател", "date": "2018.11.20", "title": "Родени на 20 ноември "}
{"url": "http://www.cross.bg/arabadzhiev-vulcho-beshe-1589589.html", "text": "/КРОСС/ . В края на август при спецоперация в хотели в София и в Пловдив на фамилията \"Арабаджиеви\" бяха арестувани 10 души.На шестима от тях бяха повдигнати обвинения. Сред тях беше и синът им - Вълчо Арабаджиев. Той е обвинен в пране на пари.Мотивът за акцията беше досъдебно производство за организирана престъпна група, създадена за укриване на данъци в големи размери.", "date": "2018.11.20", "title": "Спецсъдът гледа мярката на Вълчо Арабаджиев"}
{"url": "http://www.cross.bg/prisuda-shofyor-mollov-1589591.html", "text": "/КРОСС/ . Преди година край Шумен 18-годишно момче с близо 1,4 промила алкохол предизвика катастрофа, в която загина баща на две деца. Момчето получава 3-годишна условна присъда и загуби правото си да управлява кола за пет години.В „Здравей, България” съпругата на загиналия Кенан Ибрям каза, че присъдата не е справедлива.„Не може шофьор с алкохол в кръвта, който кара с превишена скорост и убива човек, да е с условна присъда. Това е несправедливо”, заяви Гюсюм Хаджъ, допълвайки, че е очаквала ефективна присъда. Според нея това е предумишлено убийство.. Адвокатът на семейството Денис Моллов заяви, че присъдата е толкова лека, защото адвокатът на обвинения се е възползвал от вратичките в закона при признаване на вината наказанието да се намали.„Лошото в случай е, че нито прокуратурата, нито защитата искаше присъда, която да е по-скоро към средата в предвиденото в Наказателния кодекс, а именно от 3 до 15 години. Беше поискана точно 3, за да може той да се възползва от условното освобождаване”, поясни Моллов.По думите му . Показателно за това е, че Законът за движение по пътищата и правилникът за неговото прилагане е многократно редактиран. Според нещо е нужен цялостен подход за това, но липсва воля за това.„Законодателят не трябва да оставя у шофьорите чувството за безнаказаност. В момента всички се държат така, защото са безнаказани”, допълни адвокатът.", "date": "2018.11.20", "title": "Условна присъда за пиян шофьор, убил баща на две деца на пътя"}
{"url": "http://www.cross.bg/popovitza-katastrofa-purvomaii-1589592.html", "text": "/КРОСС/ Тежка катастрофа на пътя между Първомай и Поповица.Два автомобила са се сблъскали челно. При инцидента има един загинал. Към момента пътят затворен, съобщава бтв.41 души са ранени при катастрофи през изминалото денонощие, съобщиха от пресцентъра на МВР.В страната са станали 25 пътнотранспортни произшествия, при които има двама загинали.", "date": "2018.11.20", "title": "Тежка катастрофа на пътя между Първомай и Поповица"}
{"url": "http://www.cross.bg/stranite-chlenki-evro-1589593.html", "text": "/КРОСС/ Преговарящите от страните членки на ЕС не успяха да постигнат споразумение за бюджета на еврозоната за 2019 г. до изтичане на крайния срок в полунощ, предаде ДПА. Преговарящите увериха, че ще бъдат насрочени в идните седмици нови дискусии по въпроса, съобщава 24 часа.Бюджетът обхваща всичко, от селскостопанските субсидии и подкрепата за бедните региони, до програмите в областта на изследванията и образованието.Сега Европейската комисия трябва да представи ново предложение за разговори, които да се състоят по-късно този месец или в началото на декември, според говорител на австрийското ротационно председателство на съюза. Разговорите между европейските финансови министри и представители на Европейския парламент бяха прекъснати късно в петък без споразумение.Сред нерешените въпроси беше този за помощта за сирийските бежанци в Турция, казват европейски източници.Преговорите целяха да се постигне съгласие между предложението за бюджет от страните членки и това, което беше одобрено от ЕП. Преговорите обикновено са трудни, защото страните членки обикновено искат да ограничат разходите, докато евродепутатите се застъпват за повече харчове.За 2019 г. ЕП призова за бюджетни разходи на стойност 149,3 милиарда евро. Това е малко над сумата, за която са се договорили страните членки - 148,2 милиарда евро. По-специално ЕП отхвърли предложенията на страните членки за съкращения на схемите за растеж и създаване на работни места, възлизащи общо на 794 милиона евро.Предложението на ЕП за бюджет включва също допълнителни 362 милиона евро за програмата за обмен в областта на образованието, спорта и младежта Еразъм, както и 347 милиона евро за инициатива в подкрепа на младежката заетост.В бюджета, одобрен от страните членки, ще има \"относително значителни\" спестявания посредством съкращаване на административни разходи.", "date": "2018.11.20", "title": "Преговарящите от ЕС не успяха да се споразумеят за бюджет за 2019 г."}
{"url": "http://www.cross.bg/petkov-beshe-rabota-1589596.html", "text": "/КРОСС/ Надявам се  да приключат, след като се приеме законодателството, насочено към кората с увреждания. Това заяви министърът на труда и социалната политика Бисер Петков в предаването „Тази сутрин”. Той допълни, че не очаква трусове в управлението.„То вече е в ход – миналата седмица социалната комисия подкрепи единодушно проекта на Закон за хората с увреждания. Предстои на второ четене разглеждането на законопроекта за Закона за личната помощ. Готов е за разглеждане от правителството и Законът за социалните услуги”, каза Петков.Социалният министър коментира, че е приел , като морален акт.„Това беше настояването, това беше общественото очакване и то получи отговор. Това е личен акт, не бих могъл да коментирам момента, в който  е изразен. Не очаквам трусове в управлението. След заседанието на малката коалиция днес, ще има яснота как ще се процедира оттук насетне – кога ще се разглежда оставката в НС, каква ще бъде съдбата на вицепремиерският пост”, посочи Петков.Бисер Петков уточни, че председател на  ще остане министърът на социалната политика, въпреки подадената оставка. Той коментира и разцеплението в редиците на майките на деца с увреждания.„Реформи ще има, когато бъдат приети законите, за които говорим. Те ще направят реформата, когато действат в пакет. Реформата започна отзад напред. Знаете каква беше ситуацията и натискът.Този протест е от много години, обстановката беше тежка и агресивна за работа. Нормално е в такава ситуация продуктът да не е съвършен”, каза Петков.Министърът на труда и социалната политика заяви, че никога всички  не са получавали коледни надбавки, те винаги са била насочени към тези с по-ниски пенсии и винаги е били обвързана с линията на бедност.Бисер Петков посочи, че българското законодателство е щедро на .„Ние сме държавата, която има най-дългия отпуск за майчинство в ЕС. Постави се въпроса дали в сегашната конюнктура и острият недостиг на работна сила на пазара на труда, трябва да е толкова дълга продължителността. Позицията на правителството е, че би трябвало да се насърчават майките да се връщат по-бързо на пазара на труда. Това вече се прави, от 1 юни 2017 г. има възможност, ако се върнеш на работа, да получаваш 50% от обезщетението. Това като мярка работи. Броят на жените, които се връщат на работа се увеличава”, заяви Петков.Петков допълни, че ако парите за майчинство през втората година се увеличат, жените няма да бъдат насърчени да се върнат по-рано на работа.", "date": "2018.11.20", "title": "Бисер Петков: Не очаквам трусове в управлението заради протестите"}
