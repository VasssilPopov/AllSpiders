{"url": "http://www.cross.bg/tzenite-petrola-tzeni-1574733.html", "text": "/КРОСС/ От юли се очакват по-високи цени на природния газ, парното, топлата вода и токът, произвеждан от топлофикациите по комбиниран начин, ако се запази тенденцията на скок на цените на петрола на международните пазари. Това каза председателят на Комисията за енергийно и водно регулиране Иван Иванов. Той обясни, че все още е много рано да се направят точните разчети за евентуалното повишение на цените. \"Аз следя ежедневно тези цени и съм силно притеснен. Няма съмнение, че има сериозно повишение на цената на суровия петрол - близо 20%. И това го чувстват всички български потребители на течни горива, защото поскъпна цената, както на бензина, така и на дизела по всички бензиностанции. И се надявам в следващия месец, тези международни събития, които предизвикаха това повишаване, постепенно да отшумят и цените ще започнат да се успокояват.\"Преди дни \"Булгаргаз\" оповести прогнозата си, според която природният газ трябва да поскъпне с над 16 на сто. \"Искането на \"Булгаргаз\" за поскъпване на синьото гориво с над 16 процента от юли е основателно, тъй като цените на петрола на световните пазари се повишиха\", каза днес председателят на енергийния регулатор. Цената на петрола достигна най-високото си равнище от 2014 година насам, след като САЩ обявиха, че ще възобновят санкциите срещу един от водещите износители на суровината - Иран.  ", "date": "2018.05.14", "title": "КЕВР: От юли се очакват по-високи цени на природния газ, парното, топлата вода и тока"}
{"url": "http://www.cross.bg/nankov-razvitie-regionalnoto-1574725.html", "text": "/КРОСС/ Утре, 15 май, министърът на регионалното развитие и благоустройството Николай Нанков ще открие дванадесетото заседание на Комитета за наблюдение на Оперативна програма „Региони в растеж“ 2014 – 2020 г. Форумът ще се проведе от 15.30 часа в конферентната зала на хотел „Хелена парк“ в к. к. „Слънчев бряг“. Преди това, от 14.30 часа, в зала „Парадайз Хевън“ на хотел „Хелена сандс“, министър Нанков и заместник-министърът и ръководител на Управляващия орган на ОПРР Деница Николова ще дадат пресконференция, на която ще представят напредъка в изпълнението на програмата. На нея регионалният министър ще обяви старта на кампанията за деца на Министерството на регионалното развитие и благоустройството „Моят град е моята крепост“.", "date": "2018.05.14", "title": "Министър Нанков ще открие заседание на Комитета за наблюдение на Оперативна програма „Региони в растеж“ 2014 – 2020 г."}
{"url": "http://www.cross.bg/prevozvachite-ne-se-otkazvat-ot-protestite-si-1574730.html", "text": "/КРОСС/  Превозвачите не се отказват от протестите си. Това стана ясно след среща на европейския комисар по транспорта, правителството и бранша. Заради готвени нови европейски регулации фирмите за международен превоз готвят недоволство по време на срещата ЕС – Западни Балкани. Преговорите за новите правила на европейско ниво ще продължат между половин и една година. Ще бъдат взети предвид притесненията на родния бранш, увери ресорният еврокомисар Виолета Булц. Комисията настоява да бъдат изградени например охраняеми паркинги, така че да се гарантира възможността водачите да нощуват в камионите си. ", "date": "2018.05.14", "title": "Превозвачите не се отказват от протестите си"}
{"url": "http://www.cross.bg/byltz-moskovski-bransh-1574727.html", "text": "\r\n/КРОСС/ Съвместно с екипа на еврокомисаря Виолета Булц още днес започваме работа по конкретни текстове, касаещи пакета „Мобилност“. Това обяви министърът на транспорта, информационните технологии и съобщенията Ивайло Московски след днешната среща в Министерски съвет с премиера Бойко Борисов, еврокомисаря по транспорт Виолета Булц и представители на българския транспортен бранш. Той допълни, че ще се търсят балансирани решения, които да са приемливи за българския бранш и всички държави членки.Министър Московски заяви още, че предложенията ще бъдат внесени за разглеждане от работна група КОРЕПЕР и е изключително важно да се постигне съгласие от страните по този въпрос. „Транспортният сектор осигурява почти една пета от БВП на страната и ние сме длъжни да защитим този бранш“, коментира още министърът.В своето изказване европейският комисар по транспорта Виолета Булц подчерта, че срещата, организирана от премиера Бойко Борисов, е била изключително успешна и българското правителство и бранш са защитили своята категорична позиция относно промените в първия пакет за мобилност. Изразена беше обща позиция, че участниците в срещата продължават диалога и ще търсят конкретни решения по спорните въпроси.Правителството продължава активния диалог с бранша по темата. Утре в 13.00 часа министър Ивайло Московски ще вземе участие в международна конференция на тема „Европейското бъдеще на транспорта от Централна и Източна Европа“. Събитието ще се състои в София, хотел Балкан и се организира от Съюза на международните превозвачи.", "date": "2018.05.14", "title": "Московски: Заедно с еврокомисар Булц започваме  работа по конкретни предложения за промени в пакета „Мобилност"}
{"url": "http://www.cross.bg/boyan-petrov-lager-1574728.html", "text": "/КРОСС/ Спасителните операции по въздух и земя във връзка с издирването на Боян Петров вървят към своя край, съобщи Деян Петков от екипа на Боян Петров.", "date": "2018.05.14", "title": "Спасителната мисия за Боян Петров върви към своя край"}
{"url": "http://www.cross.bg/iiovev-energiiinata-efektivnost-1574724.html", "text": "/КРОСС/ Заместник-министърът на регионалното развитие и благоустройството инж. Валентин Йовев ще участва в откриването на семинар на тема „Подобряване на енергийната ефективност  на обществените и жилищните сгради“, част от конкурса „Екообщина 2018“. Събитието ще се състои утре – 15 май, от 10.10 часа, във Френския институт – София  ( пл. „Славейков“ 3).По-късно съшия ден, от 11.00 часа, зам.-министър Йовев ще присъства на официалното откриване на „Полиграфия Офис Център“ на бул. „Цариградско шосе“ 47А.", "date": "2018.05.14", "title": "Зам.-министър Йовев ще участва в семинар за подобряване на енергийната ефективност"}
{"url": "http://www.cross.bg/shtati-posolstvoto-suedinenite-1574731.html", "text": "/КРОСС/ Йерусалим е \"вечната столица“ на Израел. С тези думи израелският премиер Бенямин Нетаняху приветства решението на Съединените щати да преместят посолството си в града:„Преди повече от столетие Декларацията на Балфур призна правото на еврейския народ на национален дом в тази земя. Точно преди 70 години на тази дата президентът Труман стана първият държавен ръководител, признал новородената еврейска държава. Миналия декември президентът Тръмп стана първият държавен ръководител, признал Ерусалим за наша столица. А днес, Съединените американски щати откриват посолството си точно тук, в Ерусалим. Благодаря Ви, благодаря Ви, господин президент, за куража да спазите Вашето обещание.“„Като преместваме посолството си в Йерусалим, ние показахме на света, че на Съединените щати може да се вярва - ние заставаме до нашите приятели и съюзници“, заяви Джаред Кушнър - зет и съветник на президента Тръмп за Близкия изток.На стотина километра от тържествената церемония, израелските сили за сигурност отблъснаха хиляди палестинци, протестиращи срещу решението на САЩ. При сблъсъците бяха застреляни повече от 40 палестинци.", "date": "2018.05.14", "title": "Нетаняху: Йерусалим е \"вечната столица“ на Израел"}
{"url": "http://www.cross.bg/karta-mihaiilov-georgi-1574732.html", "text": "/КРОСС/ БСП настоява проектът за национална здравна карта да бъде преработен и отново обсъден със съсловните организации. Това каза депутатът от левицата д-р Георги Михайлов на среща със здравни специалисти от великотърновско.Според проф. Георги Михайлов процесите на оптимизация на българското здравеопазване са забавени, а промените в здравната карта са наложителни:\"Да бъдат по всякакъв начин защитени интересите на гръбнака на българското здравеопазване. Това са областните, общинските и университетските болници.\"Проф. Михайлов определи като дълбоко порочен модела на финансиране на здравеопазването у нас. Той посочи, че БСП вече е готова с алтернативния си модел на управление в различните сектори, включително и в здравеопазването. Предложенията ще бъдат представени в края на юни на разширен форум на националния съвет на партията.", "date": "2018.05.14", "title": "БСП настоява проектът за национална здравна карта да бъде преработен"}
{"url": "http://www.cross.bg/partnyorstvo-nankov-sofiya-1574716.html", "text": "/КРОСС/ Китайският конгломерат „СИТИК Констракшън“ проявява инвестиционен интерес към изграждането на тунела под Шипка и автомагистралата Русе – Велико Търново.Това стана ясно на среща днес на министъра на регионалното развитие и благоустройството Николай Нанков с представители на китайската компания.„Крайно време е да положим основите на едно дългосрочно и устойчиво партньорство между България и китайския бизнес“, каза на срещата министър Нанков.   В хода на разговора бяха обсъдени възможностите за подписване на Меморандум за сътрудничество, включващ  конкретни параметри за публично-частно партньорство.  „Ще бъда щастлив, ако успеем да отбележим напредък в нашите съвместни усилия за реализиране на инфраструктурни проекти под формата на публично-частно партньорство“, подчерта по време на срещата министърът и допълни, че за напредъка на бизнес отношенията между България и Китай ще допринесе и предстоящият форум 16+1, в София -  инициатива, целяща да поощри сътрудничеството между Китай и шестнадесетте страни от Централна и Източна Европа, чийто домакин ще бъде София.", "date": "2018.05.14", "title": "Китайски конгломерат проявява интерес към изграждането на тунела под Шипка и автомагистралата Русе – Велико Търново"}
{"url": "http://www.cross.bg/gaza-ogun-erysalim-1574719.html", "text": "/КРОСС/ Най-малко 18 палестинци бяха убити днес от израелски огън при протести по границата с Газа, които избухнаха в деня на откриването на новото американско посолство в Ерусалим.Палестинското дружество на Червения полумесец каза, че 227 палестинци са ранени от израелски огън.Решението на САЩ да премести посолството си от Тел Авив в Ерусалим доведе до силното недоволство на палестинците, които виждат в този ход дипломатическа подкрепа Израел да управлява целия град, източната част на който палестинците смятат за своя.Същевременно израелската армия обяви, че се готви за опито за масово нахлуване през граниицата и е готова за тях, като вече е изградила няколко нива на сигурност по нея, предаде Асошиейтед прес.Израелските войски са получили значителни подкрепления по границата, а в израелските населени места и между тях са разположени допълнителни сили, за да бъде защитено гражданското население в случай на нахлуване.Израелската армия обяви района до граничната ограда с Газа за закрита военна зона, посочва ТАСС.Военните заявиха, че по обед „около 10 000 нарушители на реда са се били събрали на няколко места по цялата ивица Газа”. По думите им „хиляди други се намират в района на палатковите лагери на около половин километър от оградата за сигурност”.„Армейските подразделения използват средства за контрол на тълпите и откриват огън в съответствие с установените правила за бойни действия”, съобщиха още от израелската армията.", "date": "2018.05.14", "title": "Близо 20 жертви при нови сблъсъци в Газа"}
{"url": "http://www.cross.bg/dimov-sezon-otpadutzite-1574718.html", "text": "/КРОСС/ С концесионерите и организациите по оползотворяване обсъдихме възможността още този туристически сезон да започне разделно събиране на отпадъците на плажовете. Това каза министърът на околната среда и водите Нено Димов, който заедно с вицепремиера Валери Симеонов и министъра на туризма Николина Ангелкова участва във Варна в среща с кметове на морски общини, концесионери на плажове, представители на фирми и организации за оползотворяване на отпадъците. На срещата бяха дискутирани подготовката за летния сезон, засилването на контрола и мерки за ограничаване на замърсяването и оползотворяване на отпадъците от пластмаса по плажовете.„Поисках концесионерите и организациите да поставят информационни табели за събиране на отпадъците разделно и да има места, на които да може да се изхвърля пластмасата“, каза министър Димов в изявление пред медиите след срещата. Той посочи, че всяка година в световния океан се изхвърлят по 13 млн. тона пластмасови отпадъци. Над 80% от тях се генерират от сушата и един от основните източници на замърсяването са плажовете и крайморските заведения. Затова според министър Димов, въпреки че проблемът е международен и вече се търсят решения на ниво ЕС, всеки човек трябва да е част от решението. „Кръговата икономика е най-авангардната политика на ЕС в момента, идеята е това, което днес наричаме отпадъци, утре да наричаме суровина“, обясни той.След края на идния сезон ще съберем опит от разделното събиране и с бранша ще започне дискусия по подготовката на законодателни решения, с които разделното събиране на отпадъци по плажовете да стане задължително от следващия сезон, каза министърът. Той съобщи, че в рамките на Българското председателството на Съвета на ЕС е започнала дискусия по минипакета за кръгова икономика, който се отнася до пластмасовите отпадъци. „През юни ще имаме политически заключения на  министрите по околна среда. На тази база ще започне подготовката на законодателство в рамките на ЕС и съответно подготовка на национално законодателство, което да отговаря на европейското. За сезон`2018 въвеждането на разделното събиране ще е доброволно, като тенденцията е за сезон`2019 то да стане задължително“, обобщи Нено Димов. Околната среда и нейното опазване е начин на мислене на първо място, но се постига най-трудно, категоричен беше той. Министърът отбеляза, че благодарение на инвестициите в пречиствателни станции през последните години качеството на водата по Българското Черноморие е значително по-добро, а това е условие и за по-успешен туристически сезон.Министрите Димов и Ангелкова присъстваха на откриването на кампанията на Фестивален и конгресен център във Варна и НДК – „re: ФКЦ – Рециклирай! Културно е”. В централното фоайе на Центъра бяха представени три инсталации, изработени от пластмасови отпадъци, събрани на територията на комплекса. Министър Димов обясни, че целта на съвместната инициатива с НДК и неговите структури е да се насочи вниманието към ефективното използване на пластмасите. „Това е начин, по който чрез култура и възпитание ще се опитаме на направим опазването на околната среда от замърсяване с пластмаси част от нашето всекидневие в дългосрочен план“, каза министър Нено Димов при откриването на инсталацията.", "date": "2018.05.14", "title": "Министър Димов призова отпадъците на плажовете да се събират разделно още от този сезон"}
{"url": "http://www.cross.bg/rysiya-armeniya-tass-1574721.html", "text": "/КРОСС/ Новият арменски премиер Никол Пашинян каза днес на руския президент Владимир Путин, че желае по-нататъшно развитие на отношенията с Русия във военната област и че значението на стратегическите връзки между двете държави е безспорно, съобщава ТАСС.Срещата в черноморския курорт Сочи беше първата между двамата лидери , допълва ТАСС.Путин разчита, че отношенията между Москва и Ереван при новото арменско правителство ще се развиват не по-малко динамично, предаде ТАСС.Руският държавен глава подчерта, че Русия \"гледа на Армения като на нашия най-близък партньор и съюзник в региона\" и добави, че това се отнася и за икономическото взаимодействие, и за въпросите на сигурността.Русия остава водещ търговско-икономически партньор на Армения с над 25 процента от стокооборота й, а руските инвестиции са 35 на сто от всички инвестиции в арменската икономика.", "date": "2018.05.14", "title": "Новият премиер на Армения: Искам развитие на връзките с Русия във военно отношение"}
{"url": "http://www.cross.bg/rysiya-pytin-izpulnyava-1574722.html", "text": "/КРОСС/ Руският президент Владимир Путин увери генералния директор на Международната агенция за атомна енергия (МААЕ) Юкия Амано, че Русия изпълнява изцяло задълженията си и развива атомна енергетика в строго съответствие с ограниченията за неразпространение на оръжията за масово унищожение, предаде ТАСС.\"Знаете, че Русия е един от ключовите участници в процеса на развитие на атомната енергетика\", каза Путин на срещата с Амано. \"Изцяло изпълняваме всичките си задължения и цялата работа, извършвана от Русия в сферата на развитието на атомната енергетика, е в строго съответствие с всички ограничения, свързани с неразпространението на оръжията за масово унищожение\", подчерта руският държавен глава, съобщава Риа Новости. След срещата постоянният руски представител в международните организации с централа във Виена Михаил Улянов каза пред журналисти, че Русия е потвърдила готовността си да изпълнява Съвместния всеобхватен план за действие (СВПД) независимо, че САЩ обявиха изтеглянето си от споразумението за Иран.Амано е потвърдил, че Техеран продължава да изпълнява изцяло задълженията си по СВПД и не е коментирал едностранното оттегляне на Вашингтон от сделката за иранската ядрена програма, каза Улянов.Президентът Путин е изтъкнал пред генералния директор на МААЕ, че Русия е убедена в необходимостта от безядрен Корейски полуостров.", "date": "2018.05.14", "title": "Путин: Изпълняваме стриктно режима за неразпространение на оръжията за масово унищожение"}
{"url": "http://www.cross.bg/bulgariya-olimpiada-tehnologii-1574723.html", "text": "/КРОСС/ Представители на EVN България присъстваха на церемония по официалното отличаване на победителите в Републиканската студентска олимпиада по електротехника, която се проведе от 10 до 12 май 2018 г. в Технически университет София - Филиал Пловдив. Участници в нея бяха студенти от техническите вузове в цяла България.От името на EVN България бяха връчени общо 18 награди за победителите в студентската олимпиада, включително 3 индивидуални и 3 отборни.Връчването на награди на изявени студенти следва практиката на EVN България да подкрепя развитието на бъдещи специалисти в областта на енергетиката и технологиите.Като част от целенасочената дейност на компанията в сферата на образованието, EVN България ще подкрепи и провеждането на Седмата международна научна конференция „Техника, технологии и системи – ТЕХСИС 2018“, която ще се проведе в периода 17 – 19 май 2018 г. в Пловдив. Конференцията ще се проведe в рамките на Дни на науката на Технически университет София - Филиал Пловдив  и включва отделни сфери като:Машиностроене и транспортЕлектротехника, електроника и автоматикаИнформатика, комуникационна и компютърна техника и технологииПриродни и икономически науки. EVN България има дългогодишна практика да насърчава младите специалисти, като им дава различни възможности да придобият практически опит в реални условия в рамките на компанията. Най-търсена от студентите е лятната стажантска програма „Младежи с бъдеще“, която се организира ежегодно вече 13 години поред.   ", "date": "2018.05.14", "title": "EVN България отличи победителите в Републиканската студентска олимпиада по електротехника "}
{"url": "http://www.cross.bg/cpeshty-ppectupleniya-godina-1574720.html", "text": "/КРОСС/ В доклада си за работата на прокуратурата и разследващите органи за миналата година, от държавното обвинение пpeдлaгaт да се обмисли отпадането на наказателната отговорност за пpoвoĸaция ĸъм пoдĸyп, тъpceнe нa фopми нa имyнитeт cpeщy cвидeтeлcтвaнe зa тeжĸи пpecтъплeния, както и yвeличaвaнe нa срока за изпoлзвaнe нa cпeциaлни paзyзнaвaтeлни cpeдcтвa зa финaнcoви и дaнъчни пpecтъплeния. Докладът вече е изпратен на Висшия съдебен съвет и Народното събрание. ", "date": "2018.05.14", "title": "Главният прокурор настоява зa цялocтнo ocъвpeмeнявaнe нa Haĸaзaтeлиня ĸoдeĸc"}
{"url": "http://www.cross.bg/veshtestva-narkotichni-sofiya-1574715.html", "text": "/КРОСС/ В акцията, под ръководството на Специализирана прокуратура, са участвали ГДБОП и колегите им от София – град, Перник и Дирекция „Жандармерия“Специализирана полицейска операция, проведена от служители на Регионално звено „Борба с организираната престъпност“ – София област, съвместно с колегите им от Перник, София – град и ГДБОП, както и Дирекция „Жандармерия“, е реализирана на 11 май т.г. под ръководството на Специализирана прокуратура. В рамките на операцията са установени и неутрализирани две паралелно действащи престъпни групи, занимавали се с производство и разпространение на наркотични вещества.Разследването започна през 2017 година, след получен сигнал, уточни зам.  – директорът на ГДБОП старши комисар Стоян Темелакиев. В хода на оперативните действия бяха засечени две паралелно действащи групи – едната, която се е специализирала в производство на синтетична дрога - кокаин, амфетамин, метаамфетамин, а другата – в разпространението на  наркотичните вещества. Установена е и следната специфика -   съобразяване на количеството на произведения наркотик  с потребностите на пазара, както и с дните от седмицата.  Дрогата се е пласирала предимно в Костинброд и на територията на София – област – в заведения и дискотеки, като най-голямото количество се е продавало в съботните дни, а преобладаващата част от клиентите им били непълнолетни. Срещите между пласьорите били чести, а разговорите – завоалирани, допълни Даниела Начева, заместник-административен ръководител на Специализираната прокуратура.В рамките на процесуално – следствените действия на адреси, моторни превозни средства и лични обиски са иззети различни количества по вид високорискови наркотични вещества. На един от адресите е установено помещение с лабораторно оборудване, в което се е произвеждала дрогата. Оттам са иззети множество колби, в част от които имало и прекурсори, везни, мобилни телефони. Намерени са рецепти с химически формули, бележки с допълнителна информация за приготвянето на наркотични вещества, включително и учебници по химия, поясни Евгения Станкова, наблюдаващ прокурор.Задържани са общо шестима участници в престъпната дейност, сред които и организаторът на производството на наркотични вещества. Всички те са с криминални регистрации и осъждани. По първоначални данни намеренията им били да разширят дейността си и полагали усилия за повишаване на квалификацията си.  Повдигнати са им обвинения за участие в организирана престъпна група. Днес Специализирана апелативна прокуратура е внесла искане за налагане на най – тежката мярка „задържане под стража“.  Работата по доказване на престъпната им дейност и процесуално – следствените действия продължават.\n\t\t\t\t\t", "date": "2018.05.14", "title": "Служители на РЗБОП-София област неутрализираха две групи за производство на наркотици(видео)"}
{"url": "http://www.cross.bg/evropeiiskata-smetna-palata-1574708.html", "text": "/КРОСС/ На  държавният глава Румен Радев ще проведе среща на  с председателя на Европейската сметна палата Клаус-Хайнер Лене.", "date": "2018.05.14", "title": "Държавният  глава ще се срещне с председателя на Европейската сметна палата"}
{"url": "http://www.cross.bg/iiotova-grad-chasa-1574706.html", "text": "/КРОСС/ На  вицепрезидентът Илияна Йотова ще участва в традиционните Каралийчеви дни.В  ще бъде открит „Карнавалът на приказките“. В шествието ще участват 20 карнавални групи.По-късно през деня вицепрезидентът ще посети село Велчево, област Велико Търново.  Илияна Йотова ще разговаря с жителите на селото и ще се запознае с етнографската експозиция и библиотеката. ", "date": "2018.05.14", "title": "Вицепрезидентът ще участва в традиционните Каралийчеви дни в град Стражица"}
{"url": "http://www.cross.bg/polozhenie-neravnostoiino-abityrientskiya-1574705.html", "text": "/КРОСС/ На 15-и и 16-и май „БДЖ–Пътнически превози” ЕООД ще осигури безплатно пътуване до София на абитуриенти в неравностойно положение и техните ръководители. Инициативата се осъществява съвместно с Асоциация „Милосърдие – майка Мария”, която всяка година организира благотворителен абитуриентски бал в столицата.Националният железопътен превозвач участва вече над двадесет години в благородната кауза, осигурявайки превоза за абитуриентския бал на младежите в неравностойно положение.Абитуриентите, израснали без родителски грижи, ще пътуват с влак от Стара Загора до София. След абитуриентския си бал, младите хора ще се приберат до Града на липите, ползвайки отново железопътен транспорт.Ръководството на „Холдинг БДЖ” ЕАД за пореден път подкрепя инициативите за социална адаптация и интеграция на децата, лишени от родителска грижа, на които трябва да бъде дадена възможност да живеят в равностойно положение и да заемат своето достойно място в обществото.", "date": "2018.05.14", "title": "БДЖ осигурява безплатен превоз на абитуриенти в неравностойно положение "}
{"url": "http://www.cross.bg/nacheva-zavedenie-lechebnoto-1574709.html", "text": "/КРОСС/ Tрудовите възнаграждения за февруари са били изплатени днес на работещите в МБАЛ \"Христо Ботев\". Това съобщиха от Министерството на здравеопазването, цитирайки заместник-министъра на здравеопазването Жени Начева.Тя е посетила по-рано през деня лечебното заведение и е разговаряла с персонала. По време на срещата е бил поет ангажимент до края на май болницата да получи средствата си от НЗОК за април. Целта, която са си поставили МЗ и ръководството на врачанската болница, е до края на юни да се преодолее и изоставането в изплащането на мартенските възнаграждения.Начева е съобщила, че е постигнато съгласие с кредиторите на болницата, което ще даде възможност средствата за персонал да започнат да се изплащат регулярно. За да се изпълнят обаче поетите ангажименти, всички лекари, които в момента са в отпуск, трябва да се върнат на работните си места, за да може лечебното заведение да възстанови нормалния си 24-часов ритъм на работа.Средствата по Националния рамков договор за 2018 г. за врачанската болница са не по-малко от тези за 2017 г. и лечебното заведение има потенциал и възможност да извърши същия обем дейност, като гарантира на хората от областта качествено, достъпно и навременно здравеопазване, според Начева.", "date": "2018.05.14", "title": "Служителите във врачанската болница получиха заплатите си за февруари"}
{"url": "http://www.cross.bg/levski-horeografiya-bulgariya-1574707.html", "text": "/КРОСС/ Президентът на \"Славия\" Венцеслав Стефанов, заяви, че \"Левски\" трябва да се прекръсти на \"Филип Кутев\", защото дава \"една камара пари\" на привържениците за хореография. Също така босът на носителя на Купата на България смята, че \"сините\" имат сериозен проблем с част от своите фенове и трябва да вземат мерки.\"Имах възможност вече да го кажа в интервю, че не намирам поведението на част от феновете на Левски за нормално. Смятам, че и г-н Русев не го намира за нормално. Не говоря за европейско поведение, а за човешко. Не може да намесват покойната ми майка и син. \"Левски\" казва, че не може да се оправи с феновете. Дават им една камара пари за хореография. Тогава \"Левски\" да се прекръсти на \"Филип Кутев\" щом прави толкова красива хореография\", заяви Стефанов. \"В България взимаме някакви чужденци и нищо не става. И аз се наиграх с подобни играчи и затова реших да спра. \"Славия\" няма да спира никой футболист. При добра оферта може да се раздели с всеки състезател. През този сезон слабото място на \"Славия\" беше защитата. Дори и с тази защита \"Левски\" не успя да ни победи. Ако вземем някой опитен футболист, той ще е бранител\", каза президентът на \"Славия\".\"Мачът за Суперкупата с \"Лудогорец\" ще е без значение. Затова се надявам двата тима да играят освободено и да се получи празник на феновете. Смятам, че този вариант на шампионата не е най-удачен. Дойдоха тук някакви да ни дават акъл. Ние сами може да си направим шампионата. Най-добре е в Първа лига да участват 16 отбора и да играем по два пъти, както си беше. Не търся подкрепа, просто изразявам мнението си. Има отбори, които в момента не играят за нищо. \"Славия\" спечели Купата на България благодарение на това, че игра с \"Левски\"\", завърши членът на Изпълкома на БФС.", "date": "2018.05.14", "title": "Венци Стефанов: \"Левски\" трябва да се казва \"Филип Кутев\""}
{"url": "http://www.cross.bg/prof-georgi-mihaiilov-1574704.html", "text": "/КРОСС/ На 15 май, от 15.00 до 17.00 часа, заместник-председателят на СОС Милка Христова и народният представител от „БСП за България“ проф. Георги Михайлов ще бъдат на разположение на софиянци в постоянната приемна на БСП – София на .", "date": "2018.05.14", "title": "Заместник-председателят на СОС Милка Христова и народният представител от „БСП за България“ проф. Георги Михайлов ще проведат приемна за граждани"}
{"url": "http://www.cross.bg/petkova-ministur-mandat-1574710.html", "text": "/КРОСС/ „България трябва да потърси възможност за реализирането на пазарен принцип и без държавна гаранция на АЕЦ „Белене“. За да стартира този процес ще бъде необходим мандат от парламента”. Това заяви министърът на енергетиката Теменужка Петкова на форума „Атомекспо 2018“ в Сочи.Енергийният министър посочи, че до броени дни в Народното събрание ще бъде внесен докладът с предложения как да бъде оползотворено оборудването за АЕЦ „Белене“.„Всичко онова, което притежаваме като активи е изключително сериозно – това са близо 3 млрд. лв. пари на българските данъкоплатци. Имаме оборудване, имаме лицензирана площадка, имаме нотифициран проект от ЕК още през 2007 г. Всичко това прави този проект възможно най-бързо да се реализира в сравнение с другите проекти в региона. Аз мисля, че ние трябва да опитаме да потърсим вариант за възможност за реализация на пазарен принцип и без държавана гаранция. За да стартира този процес, ще ни бъде необходим мандат от парламента“, подчерта министър Петкова.Според нея единственият вариант НЕК, БЕХ и българската държава да си възстановят всички средства, които са инвестирани до момента, е реализацията на този проект.„Ако се върви към някой от другите варианти за реализиране на оборудването – да не е площадката на АЕЦ „Белене“, това означава, че трябва да се отпишат автоматично от активите на НЕК близо 1,3 млрд.лв., а това не е най-доброто икономическо решение. Затова ние сме се концентрирали в тази посока – максимално използване на всичко, което притежаваме, с цел защита на националния интерес и на енергийната ни сигурност“, каза министър Петкова.Тя посочи, че ще уведоми руските партньори и потенциалните инвеститори, след като бъде взето решение в Народното събрание.Петкова каза, че до края на годината трябва да е стартирала процедурата, свързана с избор на стратегически инвеститор, в случай, че НС даде мандат.„Това ще стане с конкурс с ясни критерии и условия. Надяваме се да бъде потвърден инвеститорският интерес, който се заявява към момента и да се повяват нови инвеститори и до края на годината да имаме по-конкретна информация“, уточни енергийният министър.", "date": "2018.05.14", "title": "Теменужка Петкова: До дни внасяме доклада за АЕЦ „Белене“ в парламента"}
{"url": "http://www.cross.bg/myasto-stil-stana-1574711.html", "text": "/КРОСС/ Четирима от спортните таланти на „Еврофутбол“ в плуването – Диана Петкова, Иван Алмаджиев, Светлозар Николов и Петър Божилов, спечелиха общо 12 златни медала през уикенда. Всеки от тях се пребори по три пъти за първото място в различни дисциплини на турнири в Сандански и София.Петкова, Алмаджиев и Николов участваха в Третия международен плувен турнир „Спартак“, който се проведе от 11 до 13.05.2018 г. в гр. Сандански. Диана завоюва златни медали на 50 м кроул (с време 26.86 сек.), 50 бруст с 34.63 сек. и 100 м бруст с 1:14.04 мин. На 100 м гръб с време 1:05.97 тя зае 2-ро място.                       Иван Алмаджиев стана шампион на 50 м свободен стил с 24.40 сек., на 50 м бътерфлай с 25.18 сек. и на 100 м бътерфлай с 56.70 сек. Той участва и в група Е - 2003 и по-големи и зае 4-то място по точки на FINA в групата.Светлозар Николов се класира първи на 200 м св стил с 1:56.07 мин., на 100 м гръб с 1:01.08 мин. и на 200 м съчетано с 2:09.09 мин. и взе сребърен медал на 200 м бруст с 2:23.01 мин. По същото време Петър Божилов взе участие в Националната универсиада на басейна на Техническия университет в София, където спечели три златни медала на 50 м, 100 м и 200 м свободен стил. Той се състезава с отбора на Югозападния университет „Неофит Рилски“ – Благоевград, и отбеляза лично постижение от 24.45 секунди на 50 м свободен стил. В момента Петър е на седмо място в европейската ранглиста на плувците до 18 години на 800 м свободен стил.                      Талантът Рахим Рашайда стана шампион по шпага за своята възрастова група (до 13 г.) на международния турнир „Олимпици\" Гран при в град Бекешчаба – Унгария. Той се пребори за титлата в конкуренция със 119 участници. За деца до 14 години той зае 3-то място от 134 участници, а до 15 г. стана 9-и от 116 участници.Състезателката по спортна стрелба Таня Звискова приключи участието си в Световната купа в Америка / Форт Бенинг. В дисциплината 60 изстрела с пневматична пушка за жени тя се класира на 44-та позиция с резултат 615.7 т. В дисциплината 10 метра с въздушна пушка - смесени отбори, двамата с Антон Ризов се класираха на 16-о място с общ резултат 829.2 т.                        Гергана Топалова, която миналата седмица спечели титлата от турнир по тенис на червени кортове в Кайро – Египет, стигна до полуфинал на втори турнир, проведен отново в египетската столица.  Там тя беше отстранена от Шелби Талков от САЩ. Преди този мач Топалова отбеляза осем поредни победи в Кайро и 13 в турнири за жени.На държавното първенство по художествена гимнастика Миля Янакиева влезе в надпревара с всички национални състезателки от възрастите 2003 г. и 2004 г. Въпреки голямата конкуренция и факта, че повечето бяха по-големи от нея, Мила се  с оценка 14.100 и стана шеста.", "date": "2018.05.14", "title": "Четирима от плувците на „ЕВРОФУТБОЛ“ спечелиха 12 златни медала през уикенда"}
{"url": "http://www.cross.bg/odmvr-pernik-ministur-myasto-1574712.html", "text": "/КРОСС/Вътрешният министър Валентин Радев и главният секретар на МВР гл. комисар Младен Маринов се запознаха на място с възможностите на изградената в  община Перник система за видеонаблюдение.Тя бе представена от кмета на града Вяра Церовска, която уточни, че  заедно с ръководството на ОДМВР-Перник са определени и точките за наблюдение.Само в центъра са разположени 14 стационарни и 3 моторизирани камери, с аналитичен софтуер, който подпомага охранителната дейност.Ситуационният център е изграден в областната дирекция на МВР. Ръководството на МВР на място се запозна с параметрите, които дава софтуера - функции за издирване и разпознаване на номера на автомобили, както и анализ на интензивността на движението и съответно адекватно разпределение на пътните патрули.Това е пореден добър пример в държавата, заяви вътрешния министър и подчерта, че видеонаблюдението ще даде повече сигурност на хората и  ще помага ОДМВР-Перник по-добре и ефективно да си върши работата.", "date": "2018.05.14", "title": "Министър Радев: Изградената система за видеонаблюдение в Перник е пореден добър пример за грижа към хората"}
{"url": "http://www.cross.bg/sofiya-varna-posoka-1574714.html", "text": "/КРОСС/  Напредва ремонтът на виадукт „Коренишки дол“ от км 36+170 до км 36+710 на автомагистрала „Хемус“, който започна на 20-ти април т. г. В момента движението по моста в посока София се осъществява двупосочно в платното за Варна. Работи по долното строене на съоръжението в посока София, като се ремонтират стълбове 3, 4, 5 и 6. За да се ограничат вибрациите от преминаващите превозни средства не се извършват ремонтни работи по платното за движение. По този начин се осигурява безопасна работа на строителите, работещи по стълбовете на съоръжението.Агенция „Пътна инфраструктура“ прави това уточнение по повод запитвания от граждани за ремонтните дейности, извършвани в района. Пътната агенция благодари на шофьорите за търпението от причинените неудобства, които обаче са наложителни, за да се пътува удобно и безопасно по съоръженията, необновявани от построяването им.До завършване на ремонтно-възстановителните работи, които се очаква да продължат до декември т. г., трафикът се пренасочен двупосочно в платното за Варна. Осигурени са по една лента за Варна и за София. Скоростта е ограничена до 50 км/ч. Необходимо е шофьорите да карат внимателно, да не предприемат изправарания в участъка и да спазват стриктно поставената сигнализация и въведеното ограничение на скоростта. Движението на тежкотоварните камиони над 12 т по АМ „Хемус“ в посока Варна е ограничено в отсечката от 30-ти до 47-ми километър. Те се отклоняват при 30-ти км от пътен възел „Витинска река“ по път I-1 София – Ботевград и път II-17 Околовръстен път на Ботевград, след което се връщат обратно на АМ „Хемус“ при 47-ми км при пътен възел „Ботевград“. В посока София трафикът на товарните автомобили над 12 т по АМ „Хемус“ е без ограничение.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.05.14", "title": "Напредва ремонтът на виадукта „Коренишки дол“ при 36-ти км на АМ „Хемус“. Работи се по долното строене на съоръжението"}
{"url": "http://www.cross.bg/ivan-deloto-godini-1574695.html", "text": "/КРОСС/ Осмокласникът  от Бургас не признава, че е убил 11-годишната . Делото тръгва по общия ред.Подсъдим за престъплението, извършено през август миналата година, е 15-годишният тогава Иван, който е бил ученик със специални образователни потребности. В момента той е на 16 години.Четвъртокласничката беше прободена с нож в асансьор на жилищен блок. От прокуратурата са категорични, че събраните доказателства сочат, че именно Иван Иванов е извършителят.Никол е убита по особено мъчителен начин – била е в съзнание, викала е за помощ, но Иван я е оставил в асансьора, без да й помогне. Майка му и днес твърдеше, че синът й не е виновен, а е натопен.   Близки на убитата четвъртокласничка се събраха на мълчалив протест пред Съдебната палата.  Делото се гледа при закрити врата. Законът предвижда за извършителя до 10 години затвор, тъй като не е пълнолетен.", "date": "2018.05.14", "title": "Осмокласникът Иван не признава, че е убил 11-годишната Никол"}
{"url": "http://www.cross.bg/transporta-byltz-violeta-1574696.html", "text": "/КРОСС/ Сега с еврокомисарската по транспорта Виолета Булц трябва да решаваме въпроса с нашите транспортни работници, защото нашите шофьори, които работят в Европа, са добри и много западни компании биха искали да ги имат в техните фирми. А след това да си говорим за конкурентоспособност и да вървим на една скорост. Така че ще имаме доста тежък разговор в тази посока. Това каза премиерът Бойко Борисов преди срещата си с еврокомисаря по транспорта Виолета Булц, която е на посещение в София днес.По време на разговора с Булц ще бъдат обсъдени промените в пакета, които засягат условията и работата на превозвачите. На срещата ще присъстват и министърът на транспорта, информационните технологии и съобщенията Ивайло Московски, както и представители на транспортния бранш.", "date": "2018.05.14", "title": "Премиерът: Нашите шофьори са добри и много западни компании ги искат"}
{"url": "http://www.cross.bg/dete-dvora-detska-1574694.html", "text": "/КРОСС/ 5-годишно дете било нахапано от куче в двора на детска градина в крумовградското село Пелин. Инцидентът станал на 11 май около 15,30 часа. По първоначални данни кучето нахлуло внезапно и независимо от усилията на учителка да го изгони, успяло да ухапе по ръката и крака детето.След подаден сигнал в РУ-Крумовград е започната проверка по чл.325в, ал.1 от Наказателния кодекс за неупражнен надзор върху гръбначно животно, вследствие на което е причинена телесна повреда. В полицейското управление за срок до 24 часа е задържан 40-годишен, за когото се предполага, че е собственик на кучето. Уведомена е общинската администрация в Крумовград. Група „Охранителна полиция“ продължава работата по случая.", "date": "2018.05.14", "title": "Куче нахапа дете в двора на детска градина в Крумовградско"}
{"url": "http://www.cross.bg/naetite-litza-deiinosti-1574697.html", "text": "/КРОСС/ По предварителни данни на Националния статистически институт към края на март 2018 г. нарастват с 35.2 хил., или с 1.5%, спрямо края на декември 2017 г., като достигат 2.31 милиона. Спрямо края на четвъртото тримесечие на 2017 г. най-голямо увеличение на наетите лица се наблюдава в икономическите дейности „Култура, спорт и развлечения“ - с 4.8%, „Създаване и разпространение на информация и творчески продукти; далекосъобщения“ - с 4.5%, и „Селско, горско и рибно стопанство“ - с 4.2%. Най-голямо намаление на наетите лица по трудово и служебно правоотношение е регистрирано в дейност „Производство и разпределение на електрическа и топлинна енергия и на газообразни горива“ - с 0.8%.В структурата на наетите лица по икономически дейности най-голям е относителният дял на наетите по трудово и служебно правоотношение в дейностите „Преработваща промишленост“ и „Търговия, ремонт на автомобили и мотоциклети“ - съответно 22.4 и 17.1%. В края на март 2018 г. в сравнение с края на март 2017 г. наетите лица по трудово и служебно правоотношение се увеличават с 34.5 хил., или с 1.5%. Най-голямо увеличение на наетите се наблюдава в икономическите дейности „Преработваща промишленост“ - с 6.4 хил.,„Хотелиерство и ресторантьорство“ - с 5.2 хил., и „Строителство“ - с 4.9 хил., а най-голямо намаление в „Операции с недвижими имоти“ - с 1.0 хиляди. В процентно изражение увеличението е най-значително в икономическите дейности „Хотелиерство и ресторантьорство“ - с 5.1%, и „Създаване и разпространение на информация и творчески продукти; далекосъобщения“ - с 5.0%, а най-голямо намаление е регистрирано отново в „Операции с недвижими имоти“ - с 4.3%. за януари 2018 г. е 1 075 лв., за февруари -  1 049 лв., и за март - 1 107 лева.                    През първото тримесечие на 2018 г. средната месечна работна заплатаe1 077 лв. и намалява спрямо четвъртото тримесечие на 2017 г. с 1.6%. Икономическите дейности, в които е регистрирано най-голямо намаление, са „Операции с недвижими имоти“ - с 12.1%, „Образование“ - с 11.0%, и „Търговия; ремонт на автомобили и мотоциклети“ - със 7.1%.                 През първото тримесечие на 2018 г. средната месечна работна заплата нараства със 7.1% спрямо първото тримесечие на 2017 г., като най-голямо e увеличението в икономическите дейности „Добивна промишленост“ - с 14.4%, „Образование“ - с 12.2%, и „Строителство“ - с 10.5%. Икономическите дейности с най-високо средномесечно трудово възнаграждение на наетите лица по трудово и служебно правоотношение през първото тримесечие на 2018 г. са:„Създаване и разпространение на информация и творчески продукти; далеко-съобщения“ - 2 584 лева„Финансови и застрахователни дейности“ - 1 801 лева „Производство и разпределение на електрическа и топлинна енергия и на газообразни горива“ - 1 721 лева.Най-нископлатени са били наетите лица в икономическите дейности:„Хотелиерство и ресторантьорство“ - 655 лева„Други дейности“ - 768 лева„Строителство“ - 820 лева. Спрямо същия период на предходната година средната месечна работна заплата през първото тримесечие на 2018 г. в обществения сектор нараства с 9.0%, а в частния - с 6.6%.                          ", "date": "2018.05.14", "title": "НСИ: Наетите лица по трудово и служебно правоотношение към края на март 2018 г. нарастват с 1.5% спрямо края на декември 2017 г."}
{"url": "http://www.cross.bg/vienna-shtrays-capelle-1574698.html", "text": "/КРОСС/България има привилегията да чуе на живо единствения по рода си оркестър, основан от самия Йохан Щраус през 1843 г.Най-добрите музиканти от Виена в съчетание с най-брилянтните белканто изпълнители от най-известните опери в австрийската столица ще зарадват родната публика с изключителен концерт на 1 декември за Зала 1 на НДК.Strauss Capelle Vienna е с дълбоки исторически корени. Емблематичният оркестър, който обикаля по света и разпространява музиката на великия композитор, има повече от 3000 представления през последните 40 години на най-престижните музикални сцени.През целия си живот Щраус, а по-късно и синът му, се посвещават на мисията да превърнат Strauss Capelle Viennaв институция, която с годините става една от най-значимите музикални формации не само за Австрия, но и по света.Създаден преди повече от 200 години, Strauss Capelle Vienna олицетворява неразделна част от музикалната история на Виена. Основателят на оркестъра - самият Йохан Щраус е един от най-обичаните и талантливи австрийски композитори, които очароват поколения наред със своитe изящни мелодии и гениални творби, превърнали се във вечни класики.Единственият по рода си оригинален оркестър на великия Йохан Щраус за първи път у нас в Зала 1 на НДК на 1 декември от 19:00ч.                       ", "date": "2018.05.14", "title": "Оркестърът на Йохан Щраус за първи път в България"}
{"url": "http://www.cross.bg/howells-seaman-zaedno-1574699.html", "text": "/КРОСС/ В събота, клубът посреща Dave Seaman, Danny Howells и Darren EmersonС наближаването на лятото, YALTA CLUB са подготвили последните партита за сезона, които не са за изпускане. На  (петък), в  на клуба ще посрещнем един от най-успешните британски диджеи и част от семейството на Hot Creations, . Вечерта ще открие един от резидентите на клуба . В събота (), клубът представя три легенди от електронната сцена, заедно, в една вечер, а именно новосъздалото се трио 3D, съставено от  и . Дижеите ще пускат цяла нощ, без прекъсване.След откриването на петъчното парти от DIASS, зад пулта на Room 1 ще се качи Richy Ahmed. Той е един от водещите артисти на британската хаус сцена, използващ в музиката си елементи от диско, фънк, електро и хип-хоп. Освен честите му изяви във Великобритания, той пътува непрестанно и е забелязван на събития като  и всеизвестния  в Берлин. Присъствието му в Ибиза през изминалия сезон също е непоспоримо, като резидент на Paradise, DC-10 и като един от седемте госта на партитата  в . С участия на толкова високо ниво, Richy Ahmed си печели място в  на всяка година, през последните три. Британеца определенно е едно основните имена в семейството на , но през 2016 открива и собствения си лейбъл , който стартита с признатото му EP .                     В събота, клубът представя ексклузивна вечер, заедно с три имена от световната електронна сцена, които ще пускат заедно, цяла вечер, в удължен b2b2b сет. Новосъздалата се формация, която носи името  включва трима добре познати британци, а именно Dave Seaman, Danny Howells и Darren Emerson.Dave Seaman е един от истинските легенди на хаус музиката с много проекти зад гърба си. Бил е член от издателството , както и редактор на списание . Seaman създава и лейбъла , заедно със Steve Anderson, занимавайки се с продуцентска работа за Pet Shop Boys, Kylie Minogue, както и ремикси за David Bowie, New Order, Michael Jackson и много други. Историята му продължава с основаването на лейбъла , а в момента движи  – вълнуващ лейбъл, който отново показва таланта и отдадеността му към електронната музика.Вторият член от триото, което ще се качи зад пулта е Danny Howells - активен диджей и продуцент от 1980 година насам. Дългата му кариера включва известните му компилациите и, както и миксирането на няколко албума за . Howells е част и от дуото Science Department, заедно с Dick Trevor, което продуцира сингълите  и . От 2008 година насам е собственик на лейбъла , който е кръстен на дългогодишните му клубни партита със същото име.Не на последно място е Darren Emersson - всеизвестен с участието си в британската група  и създаването на култовото парче , което е и санудтрак на филма . Той е начело на електронната музика през последните 3 десетилетия и то с добра причина. След три албума с Emersson напуска проекта и започва своята соло кариера. Успява да се утвърди като солов артист, благодарение на уникалните му сетове, които минават през стилове като progressive house, techno, trance, experimental, breakbeat и electronica. През 2010 година, стартира лейбъла , чрез който издава тракове като  и  Всичко това, докато непрестанно обикаля света и в същото време е домакин на клубните вечери на DETONE в East Village (Лондон).", "date": "2018.05.14", "title": "Richy Ahmed гостува на YALTA CLUB в петък"}
{"url": "http://www.cross.bg/zapadniya-park-programa-1574700.html", "text": "/КРОСС/ Днешният ден е ключов за нашата оперативна програма и за Столична община с подписването на договора за реконструкция на Западния парк. Това е поредният важен „зелен“ проект на общината, с изключително добре подбрани и належащи мерки за подобряване на достъпността и сигурността чрез изграждане на ново осветление и система за видеонаблюдение, както и на всички архитектурни елементи на парковата среда.Това заяви министърът на регионалното развитие и благоустройството Николай Нанков на церемонията, на която заместник-министър Деница Николова и кметът на Столична община подписаха договора за възстановяване на представителната част на Западния  парк в София. Проектът получава 8,5 млн. лв. безвъзмездна финансова помощ от Оперативна програма „Региони в растеж“ 2014-2020 г., а общата му стойност е близо 11 млн. лв.                      Днешният ден е ключов за нашата оперативна програма и за Столична община с подписването на договора за реконструкция на Западния парк. Това е поредният важен „зелен“ проект на общината, с изключително добре подбрани и належащи мерки за подобряване на достъпността и сигурността чрез изграждане на ново осветление и система за видеонаблюдение, както и на всички архитектурни елементи на парковата среда.Това заяви министърът на регионалното развитие и благоустройството Николай Нанков на церемонията, на която заместник-министър Деница Николова и кметът на Столична община подписаха договора за възстановяване на представителната част на Западния  парк в София. Проектът получава 8,5 млн. лв. безвъзмездна финансова помощ от Оперативна програма „Региони в растеж“ 2014-2020 г., а общата му стойност е близо 11 млн. лв.", "date": "2018.05.14", "title": "Започва обновяването на Западния парк с 8,5 млн. лв. от ОПРР"}
{"url": "http://www.cross.bg/pensiyata-shymen-nadbavka-1574702.html", "text": "/КРОСС/ Измамник е предлагал в Шумен надбавка към пенсията срещу заплащане, съобщиха от пресцентъра на ОД на МВР.В обедните часове на 11 май в оперативната дежурна част на полицията в областния град е получен сигнал от гражданин, че на шуменската улица \"Съединение\" е измамена негова съседка. Пред изпратените на място полицаи жената обяснила, че била заговорена от мъж, на видима възраст около 50 години, облечен в тъмни дрехи, който обяснил, че за да получи надбавка към пенсията е необходимо да даде 320 лева. Възрастната жена му дала 100 лева, след което той си тръгнал.Полицейските служители малко по-късно забелязали на бул. \"Ришки проход\" мъж, който отговарял на посоченото описание. При извършената проверка е установена самоличността му - 53-годишен мъж от село Райнино, област Разград, криминално проявен.Отнетата сума е възстановена. Започнато е досъдебно производство по чл. 209 от НК.Мъжът е привлечен като обвиняем и с постановление на прокурор от Районната прокуратура в Шумен е задържан за срок до 72 часа. В Районния съд в града е внесено споразумение за налагане на мъжа на ефективно наказание \"лишаване от свобода\" в размер на 1 година и 5 месеца.", "date": "2018.05.14", "title": "Задържаха измамник в Шумен, предлагал надбавка към пенсията срещу заплащане"}
{"url": "http://www.cross.bg/borisov-novi-ymeniya-1574701.html", "text": "/КРОСС/ 2 милиона лева за иновативни решения за дигитализация на малките и средни предприятия у нас отпуска Министерството на икономиката. Технологичният гигант „Гугъл” с подкрепата на ресорното министерство стартира обучение за цифрови умения на бизнеса.Между 5000 и 20 000 лева са ваучерите, които се отпускат с помощта на европейска програма.Премиерът Бойко Борисов, който присъства на форума, изтъкна, че в съвременния свят дигиталните умения и познания са не само обща култура, но и богатство. Той отбеляза, че светът се развива с ускорени технологични темпове и всеки месец се появяват нови приложения, освен това дигиталните технологии навлизат в наземния и въздушния транспорт.„Всеки от нас вече: Чукни в „Гугъл”. Това може би е най-често срещаната реплика. „Чичко Гугъл” знае всичко”, каза Борисов.„Ако се върнем 20-30 г. назад, обикновено на 10 г. се случваше нещо – от черно-бял телевизорът да стане цветен, от кинескоп да стане плазма. Сега всеки месец има нови и нови приложения и вече не можем да си представим света без това”, добави премиерът.Борисов каза също, че дигитализацията на Западните Балкани е тема, която ще бъде поставена на масата по време на срещата на върха ЕС – Западни Балкани в края на седмицата в София. ", "date": "2018.05.14", "title": "Бойко Борисов на форум за дигитализация: Чичко „Гугъл” знае всичко"}
{"url": "http://www.cross.bg/stadiona-sledyat-sreshta-1574717.html", "text": "/КРОСС/ Няма да бъдат допускани нерегламентирани шествия по маршрутите на придвижване на феноветеСтоличната дирекция на вътрешните работи предприема всички необходими мерки за охрана на обществения ред и безопасност на движението в столицата във връзка с предстоящото дерби  на 15 май /вторник/ от 18.30 часа на Национален стадион ”Васил Левски”.Преди, по време и след провеждане на спортната среща полицейските служители ще следят за опазването на обществения ред и за недопускането на инциденти на територията на града. На изградени контролно - пропускателни пунктове в района на спортното съоръжение полицаи ще извършват щателна проверка на всички посетители на футболния мач. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона.Униформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/. Ангажимент по охраната на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата. В дейността си те ще бъдат подпомагани от полицейски служители, които ще се намесват при възникнала необходимост. Няма да бъдат допускани нерегламентирани шествия по маршрутите на придвижване на феновете.За да бъде избегнато струпване, приканваме зрителите да се възползват от по-ранното отваряне на входовете на стадиона. Вратите за посетители ще бъдат отворени в 16.30 часа.Във връзка с провежданата спортна среща,  в следобедните часове  е възможно да възникне временно затруднение в движението в централната градска част.", "date": "2018.05.14", "title": "СДВР предприема мерки за охрана на реда във връзка с мача ”Левски” - ЦСКА"}
{"url": "http://www.cross.bg/iierysalim-erdogan-palestina-1574693.html", "text": "/КРОСС/ Източен Йерусалим е столицата на Палестина въпреки всички предприети стъпки за признаване на Ерусалим за столица на Израел, заяви турският президент Реджеп Тайип Ердоган, цитиран от \"Хюриет дейли нюз\". Ердоган каза това снощи по време на вечеря в Лондон, организирана от Фондация ТЮРКЕН.Президентът коментира решението на администрацията на САЩ да премести в Ерусалим посолството си, като каза, че 128 страни са гласували ясно срещу това решение на Общото събрание на ООН.По думите му само няколко държави е трябвало да гласуват със САЩ, тъй като в телефонни разговори са получили указания да го направят в замяна на финансова помощ.\"Йерусалим, преди всичко Източен Йерусалим е столицата на Палестина. Ние, ислямският свят приемаме това именно така\", заяви Ердоган.", "date": "2018.05.14", "title": "Ердоган: Източен Йерусалим е столицата на Палестина"}
{"url": "http://www.cross.bg/zarif-iranskata-lavrov-1574692.html", "text": "/КРОСС/ Руският външен министър Сергей Лавров нарече кризисна днешната ситуация във връзка със Съвместния всеобхватен план за действие по иранската ядрена програма, предаде ТАСС.Първият дипломат на Москва говори днес на среща с иранския си колега Мохамад Джавад Зариф. \"Оценяваме възможността да се срещнем в Москва и да разменим мнения по проблемите на Съвместния всеобхватен план за действие, около който се формира, казано направо, кризисна ситуация\", заяви Лавров предава още ТАСС.\"За жалост протестът срещу международните правила и закони се е превърнал в някакъв навик за правителството на САЩ\", каза на срещата Мохамад Джавад Зариф в коментар за излизането на Вашингтон от ядрената сделка.След това решение Иран ще има нужда от известно време, за да обсъди положението с други участници в сделката, добави той.Според Зариф излизането на САЩ от сделката подкопава баланса в ангажиментите между Техеран и другите страни по споразумението. \"Трябва да погледнем как може да гарантираме интересите на иранския народ\", каза той. \"Затова водих вчера твърде позитивни преговори с нашия колега Ван И\" - външния министър на Китай, отбеляза шефът на иранската дипломация.Иран разчита да получи от Русия, Китай и европейските страни уверения, че интересите му, гарантирани от ядрената сделка, ще бъдат защитени, посочи Зариф. Това е \"крайната цел на всички в тези преговори\", каза той.", "date": "2018.05.14", "title": "Лавров: Ситуацията с иранската ядрена сделка е кризисна"}
{"url": "http://www.cross.bg/zelena-bulgariya-eood-1574684.html", "text": "/КРОСС/ Най-добрите идеи, проекти и постижения в областта на устойчивото развитие бяха отичени за 8-ма година. Зелените Бизнес Оскари са инициатива на b2b Media, като конкурсът се провежда под патронажа на Министерството на околната среда и водите.По зеления килим тази година минаха 33 призьори с устойчиви идеи, проекти и постижения. Зелените Оскари грабнаха компании и организации в общо 14 категории, а сред специалните отличия баха наградата \"Зелена личност\", \"Зелена медия\" и призовете за журналисти и блогъри - \"Зелено перо\".Генерален партньор на събитието е Пощенска банка.                      Сред призьорите в основните категории бяха: Виваком в категория \"Телекомуникации\", а \"Билла България\" се нареди първа в \"Хранителна индустрия, сектор „услуги\", търговия и селско стопанство\", където надпреварата беше силно оспорвана.Най-зелената транспортна компания е Дискордиа АД, а номер едно сред рециклиращите бизнеси е Фиерхаутен - УКО.Българо-американска кредитна банка АД взе приза \"Най-зелена банка\", докато Алтея Органикс стана призьор в сектор \"Био индустрия, зелен бизнес, бюти индустрия\". Най-зелената сторителна компания е АРТЕКС ИНЖЕНЕРИНГ, а Кобилдър България ЕООД е първа в категория \"Технологии, IT продукти и услуги\". В сектора на туризма на челна позиция излезе Арте Хотел, а Dentsu Aegis Network е най-зелената агенция в категория \"ПР и рекламни услуги\".                      В надпреварата участват и новосъздадени дружества, като най-зелена сред стартъпите се оказа компанията Ландскейп Дизайн Студио ООД. В категорията Обществени организации, общини и държавни структури призът взе Фондация \"Асоциация за развитие на София\", като отличието прие зам. кметът на София Йоан Христова.Сред връчващите наградите бяха зам. министърът на околната среда и водите Атанаска Николова и зам. министърът на труда и социалната политика Зорница Русинова.Авторитетното жури връчи основните призове и отличи някои участници със специални награди.Специалните отличия си поделиха:ВИТТЕ Аутомотив България и Михалково АД за Принос към зелената идеяСофийска вода АД и БОР ЧВОР ЕООД за Зелена инвестицияЗагорка АД и Кауфланд за Зелена иновацияНаградата за Безхартиен офис грабна Коника МинолтаВОДОСНАБДЯВАНЕ И КАНАЛИЗАЦИЯ - ЕООД Благоевград взе призаУстойчиво развитие за „зелена\" икономика.Вотът на публиката в социалните мрежи спечели Деница Петрова, която стана носител на приза \"Зелена личност\" за тази година. Той поощрява индивидуалните усилия и е единственото, което се връчва след гласуване изцяло онлайн.Сред наградените журналисти и автори със \"Зелено перо\" бяха Живко Константинов от Нова тв, предаването \"Зелената линейка\" на БНТ, Марина Стефанова с онлайн поредицата SCR AdviceBox, списание \"Човешки ресурси\" и други.За трета поредна година btv взе отличието \"Зелена медия\".Ето и пълния списък на отличените компании:Рециклираща промишленост, управление на отпадъци1.\tФиерхаутен - УКООбществени организации, общини и държавни структури 1. Фондация \"Асоциация за развитие на София\"2. Сдружение Национална Асоциация по ВелосипедизъмАвтоиндустрия, транспорт, логистика1. Дискордиа АД2. ВИТТЕ Аутомотив България ЕООД2. Транспрес ООД3. DB Cargo ООДТелекомуникации1. Виваком2. НЕТ 1Банков сектор 1.\tБългаро-американска кредитна банка АДХранителна индустрия, сектор „услуги\", търговия и селско стопанство 1. \"Билла България\" ЕООД2. Загорка2. Кока-Кола ХБК България3. Михалково АД3. БОР ЧВОР ЕООД3. КауфландБио индустрия, зелен бизнес, бюти индустрия 1. Алтея Органикс ООД2. ЕМД Експертс ЕООД - биоактивЕнергетика, воден сектор 1. Софийска вода2. ВиК Благоевград2. АЕЦ Козлодуй3. ЧЕЗСтроителство, недвижими имоти, търговски площи, бизнес сгради 1. АРТЕКС ИНЖЕНЕРИНГ АД2. ХОНКА - ФИНЛАНДСКИ КЪЩИ - ЕООД3. Джи Пи Груп АДТехнологии, IT продукти и услуги1.Кобилдър България ЕООД2. Коника Минолта3. еКомера ЕООДТуризъм, хотелиерство и развлекателна индустрия  1.\tАрте Хотел ЕООДИндустрия и производствен сектор  1\tДевня циментСектор \"образование\", ПР и рекламни услуги 1. Dentsu Aegis NetworkЗелени стартъпи1. Ландскейп Дизайн Студио ООД2. Пейсера България ООДСпециални награди:Принос към зелената идеяВИТТЕ Аутомотив БългарияПринос към зелената идеяМихалково АДЗелена инвестицияСофийска вода АДЗелена инвестицияБОР ЧВОР ЕООДЗелена иновацияЗагорка АДЗелена иновацияКауфландБезхартиен офисКоника МинолтаУстойчиво развитие за „зелена\" икономикаВОДОСНАБДЯВАНЕ И КАНАЛИЗАЦИЯ - ЕООДБлагоевград ", "date": "2018.05.14", "title": "14 призьори в Националния конкурс “Най-зелените компании в България” 2018"}
{"url": "http://www.cross.bg/energo-pro-kampaniyata-ychastie-1574713.html", "text": "/КРОСС/ На 15 май стартира кампанията „Спечели с ЕНЕРГО-ПРО\". В нея могат да вземат участие всички битови клиенти на електроснабдителното дружество ЕНЕРГО-ПРО Продажби. В рамките на следващите месеци на 2018 година компанията ще връчи 100 награди на стойност 50 лева за покупка на енергийно ефективен електроуред от верига магазини Техномаркет.Всеки клиент, посетил някой от Центровете за обслужване (ЦОК) на ЕНЕРГО-ПРО в периода на кампанията, може да вземе участие в томболата за награди. За целта е необходимо да попълни данните си в талоните, разположени в клиентските центрове и да пусне попълнен талон в специалната урна. Специалистите на ЕНЕРГО-ПРО в Центровете за обслужване ще окажат съдействие на всеки клиент за участие в томболата за награди. Необходимо условие е участникът да е титуляр по партида и да посочи своя клиентски номер, както и актуални данни за контакт.С посещението си в ЦОК на ЕНЕРГО-ПРО клиентите могат съчетаят участието в кампанията с ползване на всяка услуга, предлагана от дружеството. На разположение за касови плащания, включително на сметки за електроенергия, вече са всички гишета за обслужване. В по-големите центрове са обособени и специализирани гишета за експресни услуги.В началото на всеки месец, в присъствието на нотариус, ще бъдат изтеглени печелившите участници от предходния месец във всеки ЦОК. Имената на спечелилите ще бъдат обявени на интернет страниците на ЕНЕРГО-ПРО Варна - www.energo-pro.bg и ЕНЕРГО-ПРО Продажби - www.energo-pro-sales.bg, както и във всички Центрове за обслужване на клиенти. Компанията ще уведоми печелившите участници в срок до 5 дни след определяне им по имейл или телефон съгласно данните, попълнени в талона за участие,.С пълните условия на кампанията „Спечели с ЕНЕРГО-ПРО\" клиентите могат да се запознаят на адрес:  ", "date": "2018.05.14", "title": "Стартира кампанията „Спечели с ЕНЕРГО-ПРО“"}
{"url": "http://www.cross.bg/krustovishte-plovdiv-ii--1574726.html", "text": "/КРОСС/ Утре в Агенция „Пътна инфраструктура“ ще бъдат отворени постъпилите оферти за избор на изпълнител при изграждане на кръговото кръстовище при км 14+750 на път II-86 Пловдив - Асеновград. То ще замени съществуващото кръстовище при входа на град Пловдив, при пресичането на пътя с улица „Асеновградско шосе“.С осигуряването на кръгово движение с три ленти ще се повиши пътната безопасност и ще намалеят предпоставките за пътни инциденти. С изграждането на новото кръстовище ще бъде цялостно завършен строящият се в момента четирилентов участък от второкласния път II-86 Пловдив - Асеновград от км 14+860 до км 25+150. Индикативната стойност на строително-монтажните работи е 2,6 млн. лв. без ДДС. Срокът за изпълнение на обществената поръчка е 6 месеца. ", "date": "2018.05.14", "title": "Утре се отварят офертите за изпълнител на кръговото кръстовище на път II-86 Пловдив - Асеновград"}
{"url": "http://www.cross.bg/rungether-razlichni-vsichki-1574685.html", "text": "/КРОСС/ На 19 май в София ще се проведе един от най-успешните мини-маратони с кауза в света - Run2Gether. Така столицата ни става част от международната инициатива в подкрепа на хората с увреждания, провеждаща се и в Ню Йорк, Амстердам и Банкок. Благотворителният маратон ще се състои под патронажа на президента на България Румен Радев и кмета на София Йорданка Фандъкова. В него, редом с хората с различни възможности, участие ще вземат и много спортни, музикални и актьорски звезди, уважавани обществени фигури, големи компании и граждани с големи сърца.На 19 май от 09:30 ч. на ще стартира благотворителният маратон по двойки . На него до всеки участник с голямо сърце ще застане човек с различни възможности и двамата ще бягат към една обща цел, а именно - да надскочат себе си и да пресекат финала заедно.Маратонът има две цели: да популяризира спорта за всички и да даде гласност на нуждата от равно включване, равен достъп и промяна на нагласите към хората с увреждания.Средствата от дарените билети, заедно с даренията от Отговорния бизнес, ще помогнат за създаването на Адаптиран младежки кариерен център за хора с различни възможности, който да ги подготвя за нуждите на пазара на труда.Благотворителното бягане е по двойки, но всеки е свободен да се справя и поотделно, стига всички да са заедно в предизвикателството. Идеята е да се създаде едно вълнуващо преживяване, както и да се поставят основите на много нови приятелства. За тази цел всяка двойка, успешно преминала финала, ще получи половин медал от едно цяло, символизиращ тази необикновена връзка.Един от всички регистрирани участници ще спечели два двупосочни билета до Тайланд, Банкок, за участие в Run2Gether Тайланд, осигурени от генералния спонсор на събитието.Организатор на Run2gether България е . Благотворителният маратон се провежда под патронажа на Президента на Република България Румен Радев и Столична община в лицето на кмета Йорданка Фандъкова и зам.-кмета Албена Атанасова. Грандиозното събитие се осъществява с подкрепата на „София 2018 - Европейска столица на спорта\" и Sofia Ring Mall.Инициативата има своите посланици в лицето на Мария Илиева, Йоанна Драгнева, Орлин Павлов, Мария Гроздева, Михаил Христов, Мануела Малеева, Ружди Ружди, Краси Георгиев, Лазар Радков, Биляна Йотовска, Ивайло Захариев, Николай Ваклинов, д-р Калин Василев, Луиза Григорова, Асен Блатечки, Кирил Славов, Надя Младенова, Таня Иванова и др.Специално за събитието от Тайланд пристига основателят на Run2Gether Чачай Афибанпоонпон. Той ще бъде придружен от участник с различни възможности, който е бил част от Run2Gether Банкок.След маратона организаторите са подготвили и развлекателна програма за всички присъстващи - концерт с популярни лица от българската музикална сцена, приятелски мач на националния баскетболен отбор и на националния баскетболен отбор в колички, както и достъпно и адаптирано голф игрище.                          ", "date": "2018.05.14", "title": "Хора с увреждания и приятелите им с големи сърца ще тичат заедно в Run2Gether"}
{"url": "http://www.cross.bg/troleii-mladezh-namyshka-1574729.html", "text": "/КРОСС/ Мъж намушка 18-годишен младеж в тролей. Момчето е с рана в областта на гърдите. По първоначална информация е без опасност за живота.Приет е в \"Пирогов\", в момента му се извършва операция, съобщиха от лечебното заведение с него и приятелката му която е припаднала на спирката.Сигналът за инцидента е получен в 18:10 ч.Случката се разиграва в тролей по линия 7 на столичните булеварди „Сливница” и „Опълченска”.Според очевидци до спречкването се е стигнало, след като пострадалото момче прави забележка на на няколко деца, които пускали семки в тролей. В спора се намесва 33-годишен мъж от ромски произход, който пробожда момчето.Мъжът е задържан от полицията.", "date": "2018.05.14", "title": "Мъж намушка 18-годишен младеж в тролей заради забележка"}
{"url": "http://www.cross.bg/pesen-milanov-beshe-1574687.html", "text": "/КРОСС/ „Доволни и благодарни за представянето си на финала на „Еврозивия” сме. Аз съм там за пета година, но тази година беше най-силната конкуренция”, коментира композиторът на българската песен Борислав Миланов в превадаването ''Тази Сутрин'' по bTV.По думите му на конкурса има „търговия с точки” от страна на журито, но само сред източноевропейските държави.", "date": "2018.05.14", "title": "Композиторът на песента ни за „Евровизия”: Има търговия с точки"}
{"url": "http://www.cross.bg/medarova-momiche-gabriela-1574686.html", "text": "/КРОСС/ Само месец, след като удари  21-годишната  се забърка в нов инцидент. Полицията разследва младата жена за нанасяне на юмручен удар в лицето на непознато момиче.Инцидентът е станал в нощен клуб. Потърпевшата твърди, че с нищо не е провокирала 21-годишната жена.В ранните часове на 10 май  празнувала рождения си ден в музикален клуб. Малко преди да си тръгне, 21-годишната студентка е съборена с юмручен удар в лицето от непозната жена.„Около 3 ч. с моя приятелка отидохме до тоалетните. Точно преди да си тръгнем. След което аз стоях отпред пред огледалото... Изчаках моята приятелка. В този момент се отвори вратата на една от тоалетните – излязоха момче и момиче. И в този момент, в който виждам как излизат, срещу мен една ръка – с татуси, момиче ме удря с юмрук, и аз просто цялата в кръв. Шурти много кръв, цялата ми рокля... Само чух момчето как казва: „Какво направи?” Нещо такова… Други хора в тоалетната, пак момче и момиче, ми помогнаха веднага, защото аз бях на земята, започнаха да ме свестяват”, разказва Катя Андреева.Свидетелите на инцидента и охранителите разпознават нападателката – Габриела Медарова.Катя прекарва нощта в болница. Полицията започва разследване.. По думите на Катя нейната версия пред полицията била, че я ударила с вратата, без да иска. Което няма как да стане, тъй като вратите се отварят навътре, не навън, казва потърпевшата жена. Тя ще съди Медарова.Само преди 3 седмици Габриела Медарова се разплака в съда и се разкайваше за пометените от нея паркирани автомобили. В съда родителите й твърдяха, че била добро момиче е не употребявала алкохол и наркотици. Медарова беше освободена от ареста срещу гаранция. Първоначално гаранцията беше 20 хил. лв., но след обжалване беше намалена на 5 хил. лв.bTV успя да се свърже с адвоката на Габриела Медарова, който заяви, че тя категорично не желае да коментира инцидента в нощния клуб.", "date": "2018.05.14", "title": "Нов инцидент с Габриела Медарова, която помете 10 коли в Пловдив"}
{"url": "http://www.cross.bg/topolovgrad-mnim-leva-1574688.html", "text": "/КРОСС/ Жителка на село Синапово, община Тополовград, е измамена с 6800 лева, съобщи ОД на МВР - Хасково. Жената на възраст 72-години е била заблудена от мним доктор.Така на домашния й телефон се представил непознат мъж. Той съобщил, че дъщеря й е претърпяла пътно произшествие и се нуждае от спешна ортопедична операция, за която били необходими пари.Потърпевшата събрала наличните си средства и ги предала на жена, която междувременно дошла пред дома й.След известно време обаче разбрала, че е станала жертва на измама и подала сигнал в РУ Тополовград.", "date": "2018.05.14", "title": "Пореден случай на измама: 72 годишна даде 7200 лева на мним лекар"}
{"url": "http://www.cross.bg/maiika-spetzialen-svoite-1574689.html", "text": "/КРОСС/ Най-добрият ни тенисист Григор Димитров се обърна по специален начин към майка си в деня, в който по-голямата част от света отбелязваше Деня на майката.Той отправи посланието си чрез официалния сайт на ATP:\"За мен родителите и семейството са първи. Майка ми е тази, която ми даде първа ракетата. Знам какво е да си подкрепян, но знам и какво значи да имаш до себе си някой специален човек, като моята майка.Да е до теб винаги, когато искаш, независимо от всичко. Никога не бива да приемаме това за даденост. Затова ценете своите майки\", казва първата ни ракета.", "date": "2018.05.14", "title": "Гришо: Ценете своите майки!"}
{"url": "http://www.cross.bg/detzata-roditeli-vaksinite-1574690.html", "text": "/КРОСС/ Педиатри от Пазарджик сигнализират, че все повече родители отказват децата им да бъдат ваксинирани, съобщава Хоризонт. Съпротивата идва най-вече след агитации в социалните мрежи и форуми, където задължителните ваксини се определят като вредни за здравето на децата. Според лекарите подобно поведение излага на риск цялото общество, защото тежките заболявания проникват там, където има пробив в имунизациите.Преди години съпротивата идваше обикновено от ромския етнос, заради вярванията, че ваксините предизвикват стерилитет у децата. Днес отказът идва от родители с висше образование и добър социален статус:\"Нямам ромско семейство, което да е отказало ваксините. Имам проблем в момента с хора, които са високо интелигентни. Това са хора, които имат висше образование. Не знам защо се получава така. Нямам никакво обяснение за това нещо, не дават абсолютно никакъв отговор\" – казва доктор Красимир Кулински, председател на Съюза на общопрактикуващите лекари в област Пазарджик.", "date": "2018.05.14", "title": "Остра реакция на родители срещу задължителните ваксинации"}
{"url": "http://www.cross.bg/radomir-remont-kachestvoto-1574691.html", "text": "/КРОСС/ Окръжна прокуратура в Перник внесе обвинителен акт в специализирания наказателен съд срещу кмета на община Радомир – , зам.-кмета .Алексиев е обвинен за това, че на 10.12.2015 г., в качеството си на длъжностно лице се е разпоредил с бюджетни средства в размер на 39 835.11 лева в нарушение на Закона за публичните финанси. Парите са били целева субсидия за капиталови разходи, предназначена за изграждане и основен ремонт на общински пътища. Те обаче не отиват по предназначението, а за ремонт на общински улици в Радомир.От деянието са настъпили вредни последици за държавата, изразяващи се в неремонтиране на път Радомир – хижа „Орлите” и на път Радомир – с. Друган (подстанция „Червена могила”), както и създаване на нагласа за недоверие на гражданите към държавата и функциите на финансовите й системи, твърди обвинението.Зам.-кметът Димитрова е обвинена за това, че в качеството си на длъжностно лице – изпълняващ длъжността кмет, е съставила официален документ с невярно съдържание – протокол за установяване завършването и за заплащане на строителни и монтажни работи (СМР). В него са удостоверени неверни обстоятелства, а именно, че са извършени СМР за ремонт на път Радомир – с. Друган (подстанция „Червена могила”), на стойност 20 900 лева вместо реално извършени СМР на същия път за сумата от 1064.89 лв.", "date": "2018.05.14", "title": "Обвинението предаде да специализирания съд кмета и зам.-кмета на Радомир"}
{"url": "http://www.cross.bg/ymeniya-predpriyatiya-sredni-1574677.html", "text": "/КРОСС/ Технологичният гигант \"Google\" започва обучение за цифровизация на малките и средни предприятия в България, съобщиха от Министерството на икономиката. В рамките на инициативата ще се проведе дискусия на тема \"Цифровите умения - нови възможности за развитие на местните бизнеси\". Дискусията ще се фокусира върху значението на цифровите умения за малките и средни предприятия и икономическия растеж в страната. Инициативата е част от поетия ангажимент за преодоляване на цифровото разделение в Европа, като целта е да се помогне на 1 милион европейци да намерят работа или да постигнат бизнес растеж до 2020 година. Това е и част от усилията на водената от Европейската комисия Коалиция за умения и работни места в областта на цифровите технологии.През 2016 година компанията стартира програмата \"Дигитален гараж\" в България като безплатна онлайн платформа за обучение на дигитален маркетинг и онлайн бизнес за служители и предприемачи в сферата на малките и средни предприятия. Оттогава повече от 26 хиляди души са обучени в областта на цифровите умения чрез платформата, а 20% от преминалите през програмата твърдят, че са усетили позитивен ефект върху кариерата и бизнеса си след обучението.", "date": "2018.05.14", "title": "\"Google\" започва обучение за цифровизация на малките и средни предприятия в България"}
{"url": "http://www.cross.bg/kyrymbashev-predsedatelstvo-neshto-1574703.html", "text": "/КРОСС/ Добре е малко да втвърдим приятелския тон по отношение на Пакета за мобилност. Дали има обръщения „мон шери“ и „мон амур“, както и кой с каква рокля е облечен – това е една тема.", "date": "2018.05.14", "title": "Петър Курумбашев: Правителството да втвърди тона между „мон шери“ и „мон амур“ по отношение на Пакета за мобилност"}
{"url": "http://www.cross.bg/borsa-kriptovalyti-blizo-1574680.html", "text": "/КРОСС/ Биткойнът се обезценява с близо 6% след информация, че южнокорейски прокурори са нахлули в петък в офисите на най-голямата в страната електронна борса за търговия с криптовалути - Upbit, съобщават местни медии.Офисите на Upbit бяха атакувани от Корейското финансово разузнаване, Комисията за финансови услуги и полицията в Сеул с оглед на съмнения за измама. Твърдението е, че Ubpit е отчитала неправилно размера на средствата, които притежава. Също така се твърди, че най-голямата по обем на търговия борса за криптовалути в Южна Корея е продавала дигитални валути на своите клиенти, които тя всъщност не е притежавала. \"Ние успяхме да си осигурим твърдите дискове и счетоводните книги на компанията посредством тяхна конфискация. Очаква се анализът да отнеме дни\", посочиха от прокуратурата, предава БНР. Информацията предизвика вълна от продажби на различни криптовалути, като стойността на биткойн се понижи с близо 6% към триседмично дъно от 8512 щатски долара, падайки под психологическото ниво от 9000 долара за пръв път от началото на месеца.", "date": "2018.05.14", "title": "Спад на биткойна с близо 6% след новината за разследване на най-голямата борса в Южна Корея"}
{"url": "http://www.cross.bg/severna-koreya-pekin-1574678.html", "text": "/КРОСС/ Високопоставен представител на Северна Корея пристигна днес в китайската столица Пекин, предаде ТАСС. Това съобщи японската телевизия Ен Ейч Кей.Севернокорейската делегация с високопоставения гост е пристигнала на международното летище в Пекин, където сериозно са били засилени мерките за сигурност. Там е пристигнал и посланикът на Северна Корея в Китай. Забелязани са и няколко черни лимузини на изхода на терминала, предаде ТАСС.В последно време Китай и Северна Корея активизираха диалога на фона на общото подобряване на отношенията между двете корейски държави. В края на май севернокорейският лидер Ким Чен-ун пристигна в Пекин с влак и разговаря с китайския лидер Си Цзинпин.Това беше първата му задгранична визита, откакто той оглави Северна Корея през 2011 г. В началото на настоящия месец Ким за втори път посети Китай.Този път той беше в пристанищния град Далян, където пристигна със самолет. Там той отново се срещна с Си Цзинпин.", "date": "2018.05.14", "title": "Високопоставен представител на Северна Корея е в Пекин"}
{"url": "http://www.cross.bg/petrov-boyan-lager-1574679.html", "text": "/КРОСС/ Китайският спасителен екип за издирването на алпиниста Боян Петров е от 25 човека. В него са вкючени майстори на спорта, медицински специалисти и експерти по логистика, съобщи по bTV китайският посланик у нас Джан Хайджоу.По негова информация времето на място било доста сурово и все още се преценява дали ще е възможно спасителните екипи да се изкачат до самия връх. В същото време треньорът на Петров тръгва днес от района на Катманду към мястото на изчезването на алпиниста, но според Хайджоу той и хората му едва ли ще успеят да пристигнат там още днес.Посланикът съобщи че на специално проучване подлежат няколкото черни точки, които са били забелязани от хеликоптера, който облетя района на изчезването на Боян Петров преди няколко дни. Тези черни точки, които биха могли да бъдат следи от него, са забелязани на височина от 4000 метра.Днес двата екипа, които издирват алпиниста Боян Петров, ще слязат от лагер 3 към лагер 2 и по пътя ще разгледат точки, които са ни интересни и искаме да видим какво има там. Това каза пред bTV Деян Петков, член на екипа на Боян Петров в София.„Няма непроверено място над лагер 3. Китайците са стигнали на 10 м от върха и са имали визуален контакт с върха. Минали са абсолютно целия маршрут и внимателно са разгледали всички места”, категоричен е Деян Петков.По думите му днес върхът няма да се изкачва. „Още вчера, когато разбрахме, че китайците са се качили до върха, ги помолихме всички да слязат заедно надолу към лагер 2, където има смисъл да претърсват”, обясни той.", "date": "2018.05.14", "title": "Посланикът на Китай: 25 човека е спасителният екип за Боян Петров"}
{"url": "http://www.cross.bg/krasimir-bila-turnovo-1574683.html", "text": "/КРОСС/ Почернените родители на убит от футболна врата първокласник са предявили искове от по 300 000 лева срещу Община Велико Търново. Исковите молби са депозирани в Окръжния съд по Закона за задълженията и договорите, но още не са насрочени поради размяна на книжа между страните, съобщи \"Труд\".Трагедията стана на 1 юни 2013 г. на спортна площадка в двора на СУ \"Вела Благоева\" в квартал \"Бузлуджа\" във Велико Търново. 8-годишният Красимир Атанасов играел с приятелчета на футболното игрище. Едната врата обаче била неукрепена, нямала подпори и от нея била останала само рамката. Тя била подпряна на мрежата на игрището и внезапно се стоварила върху момчето. Една от масивните греди на вратата ударила Красимир по главата, който почина на място.По случая веднага бе образувано разследване в Окръжната прокуратура. Проверка обаче установи, че държавните обвинители работили по случая близо три години без да има повдигнати обвения. През 2016 г. разследването е прехвърлено на Районната прокуратура. Назначени са експертизи, за да се установи кой носи вина - община Велико Търново или съответното училище.Малко след нелепата смърт на ученика, бе установено,че теренът е на общината. Пет години след трагедията държавното обвинение и полицията обаче си подхвърлят топката. Заради това родителите на Красимир търсят справедливост по граждански път.", "date": "2018.05.14", "title": "Родителите на убито от футболна врата дете съдят община за 600 000 лв"}
{"url": "http://www.cross.bg/vunshno-otzenyavane-ramkite-1574681.html", "text": "/КРОСС/ Изпит по математика за всички ученици от четвърти клас в рамките на националното външно оценяване се провежда днес. Тестът включва 16 задачи, продължителността е един учебен час. С резултатите може да се кандидатства в прогимназия с профил \"Математически\" и \"Природни науки\".", "date": "2018.05.14", "title": "Четвъртокласниците провеждат изпит по математика в рамките на националното външно оценяване"}
{"url": "http://www.cross.bg/tynela-motorist-bili-1574682.html", "text": "/КРОСС/ 26-годишен моторист е загинал при тежка катастрофа в тунела на бул. \"Цар Борис III Обединител\" в Пловдив.Сигналът за инцидента е подаден около 3.30 часа тази нощ.По първоначални данни младият мъж е катастрофирал самостоятелно и е загинал на място. Движението през тунела и до момента е затруднено.Извършен е оглед, а разследването по случая продължава.Шестнайсет човека са били ранени в 13 катастрофи през изминалото денонощие. Това съобщиха от МВР.На територията на София са били регистрирани 42 леки и 2 тежки пътнотранспортни произшествия; трима са пострадали.", "date": "2018.05.14", "title": "26-годишен моторист загина в тунел на пловдивски булевард"}
{"url": "http://www.cross.bg/chasa-sofiya-zala-1574665.html", "text": "/КРОСС/ *** София. В 8.45 часа в зала „3” на НДК ще започне среща между председателите на комисиите по енергетика на парламентите на страните от Европейския съюз. Форумът е в рамките на Парламентарното измерение на Българското председателство на Съвета на ЕС. Председателят на Народното събрание Цвета Караянчева ще приветства участниците в срещата С встъпителни думи към участниците в срещата ще се обърне председателят на Комисията по енергетика Делян Добрев.   *** София. От 10.00 часа в зала „Пресцентър“ на Министерството на регионалното развитие и благоустройството в присъствието на министър Николай Нанков заместник-министър Деница Николова и кметът на Столична община Йорданка Фандъкова ще подпишат договора за възстановяване на представителната част на Западния парк.*** София. От 14.00 часа в НДК по време на  Конференцията в областта на електронното правосъдие ще бъдат представени платформите за обмен на електронни доказателства и документи между съдебните органи на страните от ЕС. Конференцията ще бъде открита от министъра на правосъдието Цецка Цачева.*** София. От 7.45 часа до 9.15 часа в двора на 51 СОУ \"Елисавета Багряна\" (ул. „Софийски герой“ 28) Safety Driving Academy ще направи демонстрация, с която да покаже на абитуриентите, че използването на прозорците и шибидаците на автомобилите не по предназначението им могат да доведат до фатални последици.*** София. От 9.00 часа 4 състав на Специализираният наказателен съд ще гледа делото срещу Евгени К., обвинен в организиране и ръководене на организирана престъпна група. *** София. От 9.00 часа 4 състав на Специализираният наказателен съд ще гледа делото срещу Латин М., Владислав А., Николай Хр., Костадин Х., обвинени в организиране и ръководене на организирана престъпна група. *** София. От 9.00 часа в Големия салон на БАН ще бъде открита научната конференция „Четения по тракология“ на тема „Древна Тракия и траките: пространства и комуникации“, посветена на 85-годишнината от рождението на проф. дин Александър Фол. *** София. От 9.30 часа във II състав на Софийския градски съд ще се гледа делото срещу прокурор Димитър Захариев, обвинен по чл. 143, ал. 1, чл. 338, ал. 1 от НК. *** София. От 9.30 часа 13 състав на Специализираният наказателен съд ще гледа делото срещу Пламен И., Явор Ал., Детелин И. и др., обвинени в организиране и ръководене на организирана престъпна група. *** София. От 10.00 часа в хотел „Рамада Принцес” ще се проведе Шеста Национална педагогическа конференция „Състояние на ромската образователна интеграция: от иновативния модел в час до иновативното училище !” Участие в конференцията са потвърдили Н. Пр. Денис Кнобел – посланик на Конфедерация Швейцария, Денис Кроули, оачалник на отдел ГД „Образование” към Европейска комисия; заместник-министърът на образованието Деница Сачева, заместник – министърът на труда и социалната политика Зорница Русинова, омбудсман на Република България - Мая Манолова, Йорданка Фандъкова – кмет на Столична община, кметове на общини, учители и училищни директори, представители на водещи ромски и про-ромски НПО.*** София. От 10.00 часа 14 състав на Специализираният наказателен съд ще гледа делото срещу Мартин А., Валентин Я., Валери Ал., и др., обвинени в организиране и ръководене на организирана престъпна група – чл. 321, чл. 321А НК.*** София. От 10.00 часа 12 състав на Специализираният наказателен съд ще гледа делото срещу Роза П., Валери М., Ивайло Г., Кирил Ст. и др., обвинени в организиране и ръководене на организирана престъпна група. *** София. От 10.00 часа 18 състав на Специализираният наказателен съд ще гледа делото срещу Любомир Сл., Веселин Кр., Мартин Д. и др., обвинени в организиране и ръководене на организирана престъпна група. *** София. От 10.00 часа в Южен парк III част (вход от бул. Витоша) ще бъде официално открита мултифункционална площадка за спорт, част от кампанията „Credissimo и шампионите на България - Заедно сме първи!“, свързани с инициативите, определящи София като „Европеи&#774;ска столица на спорта“ за 2018 г. Откриването ще бъде под патронажа на госпожа И&#774;орданка Фандъкова. *** София. От 11.00 часа в Гранд Хотел София ще бъде даден фициалният старт на програмата „Grow with Google“. За откриването на събитието е поканен министър-председателят на Република България Бойко Борисов, а в него участие ще вземат и заместник-министърът на икономиката Александър Манолев и Анетe Крьобер-Риел, старши директор Публични политики и връзки с правителствата в „Google“.  *** София. От 11.00 часа в сградата на Института за български език „Професор Любомир Андрейчин“ ще се проведе Ден на отворените врати.***София. От 11.00 часа в Националния пресклуб на БТА Комитетът по междунационалните отношения и дружествени връзки с чуждестранни държави към Министерския съвет на Република Узбекистан, Дружество за приятелство между България и Узбекистан и Българо-Узбекистански бизнес съвет при БТТП ще представят възможностите за взаимни инвестиции и културен обмен между страните. Участниците ще разкажат за срещите си в Министерствата на външните работи, икономиката и туризма и в Народното събрание на Република България и за двете изложби и майсторски клас, проведени по време на посещението.*** София. От 11.15 часа в заседателната зала на институцията на обществения застъпник (ул. „Георг Вашингтон“ № 22) омбудсманът Мая Манолова ще даде пресконференция по повод изплащане на забавени трудови възнаграждения на работници след среща с подуправителя на Националния осигурителен институт Весела Караиванова – Начева, директорът на Фонда „Гарантирани вземания на работниците и служителите“ при несъстоятелност на работодателя Ваня Борисова и изпълнителния директор на Изпълнителна агенция „Главна инспекция по труда“ инж. Румяна Михайлова. ***София. От 12.00 часа в Националния пресклуб на БТА Националната Био Асоциация (НБА) ще представи информация по какъв начин и ред се установява национален и европейски бюджетен ресурс, иззет от европейския данъкоплатец. *** София. От 13.00 часа в Софийския университет ще се проведе Национален форум „Енергийното образование в България“. В официалното откриване на форума ще се включат ректорът на Софийския университет проф. дфн Анастас Герджиков, председателят на Германо-българската индустриална и търговска камара и изпълнителен директор на „Аурубис“ Тим Курт, председателят на Съвета на ректорите на висшите училища в България и ректор на Минно-геоложкия университет проф. д-р Любен Тотев, кметът на Община Панагюрище  инж. Никола Белишки, изпълнителният директор на Индустриален клъстер \"Средногорие\" инж. Николай Минков, деканът на Стопанския факултет на Софийския университет доц. д-р Теодор Седларски. *** София. От 13.30 часа 18 състав на Специализираният наказателен съд ще гледа делото срещу Атанас М., Ивайло Г., Николай З. и др., обвинени в организиране и ръководене на организирана престъпна група. *** София. От 13.30 часа 18 състав на Специализираният наказателен съд ще гледа делото срещу Атанас М., Ивайло Г., Николай З. и др., обвинени в организиране и ръководене на организирана престъпна група. *** София. От 13.30 часа в „Българско школо“ на адрес: квартал „Младост“ 2, ул. „Генерал-майор Васил Делов“ 10, експерти на „Овергаз“ ще отличат най-сполучливите снимки и картички на природата, чиито автори са ученици от „Българско школо“.*** София. От 14.00 часа 6 състав на Специализираният наказателен съд ще гледа делото срещу Майдън С., обвинен в престъпление по служба. *** София. От 14.00 часа в Дома на Европа ще се проведе регионален семинар на тема „Европейската перспектива на Западните Балкани: приносът на София”. Събитието ще бъде открито от Йорданка Фандъкова, кмет на Столичната община и Огнян Златев, ръководител на Представителството на ЕК в България.*** София. От 15.30 часа в зала 5 на Столична община Италианската търговска камара в България ще представи презентация на доклада на Symbola „Италия в 10 селфита“.*** София. От 15.30 часа в зала New York в Capital Fort ще бъде представено най-новото аналитично приложение Danny Analytics на Sqilline, което дава възможност на лекари, фармацевтични компании и държавни институции да оценяват клиничните ползи от лекарствените терапии и подпомага изследователската им дейност. *** София. От 16.00 часа в Районния съвет на БСП – Изгрев на ул. „Пиер Дегейтър“ 1 в ж.к. „Изток“, общинският съветник от БСП в Столичния общински съвет Альоша Даков ще проведе приемна за граждани.*** София. От 18.30 часа в Културно-информационния център на Македония ще се състои премиерата на романа „Гаргара“. *** София. От 18.30 часа в Галерия „София Прес“ ще се състои изложба „Лаптев. Живописни творби“ в памет и по случай 60-годишния юбилей на художника Румен Лаптев. *** Благоевград. От 12.00 часа в Заседателна зала № 101 на община Благоевград ще се състои III Междинна пресконференция на обект: „Благоустрояване на ул. \"Марица\" в участъка от бул. „Св. Димитър Солунски\" до ул. „Иван Михайлов\".*** Бургас. От 9.00 часа пред Бургаския районен съд близки на убитата в асансьор в жк. „Меден Рудник“ Никол Йончева организират мълчалив протест. ***  Бургас. От 9.00 часа в Регионална библиотека „Пейо Яворов“ ще се проведе Ден на отворените врати. ***  Бургас. От 11.00 часа в залата на ПП ГЕРБ в Бургас ще се състои пресконференция на народните представители.*** Бургас. От 13.00 часа в централата на ГЕРБ на ул. „Конт Андрованти\" 5 народният представител от ГЕРБ-Бургас Галя Василева ще има открита приемна за граждани.*** Варна. От 11.00 часа във Фестивалния и конгресен център вицепремиерът и министрите на околната среда и водите Нено Димов и на туризма Николина Ангелкова ще проведат среща с кметове на морски общини, концесионери на плажове, представители на фирми и организации за оползотворяване на отпадъците и контролни органи във връзка с подготовката на туристическия сезон. В 13.00 часа ще започне пресконференция за резултатите от разговорите, а след нея вицепремиерът Симеонов и министрите Ангелкова и Димов ще присъстват на откриването на кампанията на Фестивален и конгресен център - Варна и НДК - София „re: ФКЦ – Рециклирай! Културно е”. В рамките на кампанията в централното фоайе на ФКЦ ще бъдат представени три инсталации, изработени от пластмасови отпадъци, произведени на територията на комплекса.*** Варна. От 10.00 часа в клуба на ПП ГЕРБ на ул. „Г. Бенковски” народният представител от ПП ГЕРБ – Варна Нели Петрова ще има приемен ден за граждани.*** Варна От 14.30 часа в централата на БСП във Варна (ул. „Македония” 33) проф. Анелия Клисарова, народен представител от ПГ „БСП за България“, заместник-председател на комисията по образование и наука, и член на комисията по здравеопазване ще даде приемна за граждани.***Велико Търново. От 10.00 часа в сградата на Община Велико Търново председателят на ПГ на ГЕРБ Цветан Цветанов ще проведе приемен ден за граждани. ***  Велико Търново.  От 11.00 часа във фоайето на  РБ „П. Р. Славейков“ ще се проведе Откриване на националната библиотечна седмица с детска литературна програма, в партньорство с ОУ „Христо Ботев“ и детски градини. Съорганизатор: Студентски  експериментален театър „Алт“. ***Велико Търново. От 17.00 часа в пресклуба на БТА във Велико Търново депутатите от БСП проф. д-р Георги Михайлов, зам. - председател на парламентарната комисия по здравеопазване и Весела Лечева, ще представят на пресконференция  проблеми на българското здравеопазване и техните законодателни решения.*** Враца. От 17.30 часа в Голямата конферентна зала на \"Дом на науката и техниката\" Областна администрация - Враца, Община Враца и СНЦ \"Дом на науката и техниката\" - Враца организират  тържествено честване на 140 години Административен център Враца.***  Горна Оряховица. От 10.00 часа в Зала 1 на Общината ще се проведе Патронен празник на ПГЛПИ „Атанас Буров“ и изпращане на абитуриентите от випуск 2018 година. *** Добрич. От 9.30 часа и от 12.30 часа в Държавен куклен театър „Дора Габе“ ще се състои Куклен спектакъл „Пинокио“. *** Добрич. От 12.00 часа в Огледална зала „Нели Божкова“ ЧПГТП „Райко Цончев“ ще изпрати абитуриенти от випуск 2018. *** Добрич. От 14.00 часа на детската площадка пред Ритуална зала ще се проведе Национална библиотечна седмица „Да четем заедно“ по проект „Библиотеката и училището“.*** Добрич. От 17.00 часа в Регионална библиотека „Дора Габе“ ще бъде открита изложба на детски рисунки „Вълшебството на детството“ по повод 125 години предучилищно образование в Добрич. *** Добрич. От 17.00 часа в Концертна зала „Добрич“ ПМГ „Иван Вазов“ ще изпрати абитуриенти 2018. *** Казанлък. От 10.00 часа до 12.00 часа в офиса на ГЕРБ в Казанлък (ул. „Климент Охридски” № 1) народният представител Борис Кърчев ще проведе приемна за граждани. *** Мездра. От 11.00 часа в Заседателната зала на Община Мездра ще се проведе заключителна пресконференция по проекта „Прилагане на мерки за енергийно обновление на сградата на общинската администрация в град Мездра“.***Монтана/гр. Вършец. В 10.30 часа министърът на образованието и науката Красимир Вълчев ще посети училище „Васил Левски“-гр. Вършец. ***Монтана. От 16.30 часа в Младежки дом-Монтана министърът на образованието и науката Красимир Вълчев ще даде брифинг след среща с директори на училища и кметове на общини в областта. *** Перник. От 11.30 часа в заседателна зала „Струма“ на Областна администрация – Перник ще се проведе среща с министъра на вътрешните работи Валентин Радев и главния секретар на МВР Младен Маринов. Темата ще бъде сигурността на гражданите и проблемите и мерките, които се предприемат от страна на МВР в шестте общини от областта.*** Перник. В 13.00 часа в заседателната зала на Община Перник ще бъде презентирана новата система за видеонаблюдение.  На събитието ще присъства кметът Вяра Церовска, министърът на вътрешните работи Валентин Радев, както и представители на фирмите, подкрепили проекта.*** Перник. От 14.30 часа ще започне заседанието на Областния обществен съвет за противодействие на корупцията и организираната престъпност. Под председателството на областния управител, министър Валентин Радев ще открие форума, на който Пламен Димитров – председател на Комисията за противодействие на корупцията и за отнемане на незаконно придобито имущество (КПКОНПИ) и Младен Маринов - главен секретар на МВР, ще бъдат лектори по темата за новите условия и разпоредби на Закона за предотвратяване и установяване на конфликт на интереси. *** Пловдив/Асеновград. От 9.30 часа в зала 2 на Районен съд-Асеновград ще се гледа делото срещу Атанас С. А., обвинен в присвояване на чужди пари, връчени му в качеството му на частен съдебен изпълнител, за да ги пази. *** Пловдив. От 9.45 часа в зала 1 на Апелативен съд-Пловдив ще се гледа делото по жалба на подсъдимия Ангел С., признат за виновен в това, че в катастрофа и по непредпазливост е причинил смъртта на Ю.Ю., като деянието е извършено в пияно състояние с концентрация на алкохол в кръвта. Той е осъден на 8 години лишаване от свобода при първоначален общ режим.*** Пловдив. От 10.00 часа в 18 наказателен състав на Районен съд-Пловдив ще се гледа делото срещу Георги С., Николай С. и Румен Ш., обвинени в подготовка за палеж на сграда на „ЕВН Електроразпределение“ ЕАД на стойност 325 611,60 лв.***Пловдив.В 10.00 часа в зала 10 на Окръжния съд ще се проведе заседание по делото срещу главния архитект на Асеновград Константин Атанасов, обвинен че през ноември 2016 година е поискал подкуп. ***Пловдив.В 10.00 часа в зала 12 на Районния съд ще се проведе първо заседание по делото срещу трима мъже, обвинени в приготовление към запалване на сградата на „ЕВН  Електроразпределение“ ЕАД, намираща се на бул.“Шести септември“.***Пловдив.В 10.30 часа в зала 5 на Окръжния съд ще се проведе заседание по делото срещу Тодор Н., обвинен, че при управление на автомобил на кръстовището на ул. „Авксентий Велешки“ и ул. „В. Търново“ по непредпазливост е причинил смъртта на велосипедист.***Пловдив.В 14.00 часа в зала 10 ще се проведе заседание по делото срещу Асен А. и Васко А., обвинени в притежание на високорисково наркотично вещество в големи размери, с цел разпространение.***Разград/гр. Лозница. От 18.00 часа в читалище „Пробуда“ в гр. Лозница заместник-председателят на ГЕРБ и председател на ПГ на партията Цветан Цветанов ще се срещне с жителите града на предизборно събрание.*** Русе. От 11.00 часа в  двора на СУ „Христо Ботев“, на адрес: ул. „Александровска“ №3, ще се състои първа копка за обект „Ремонт на СУ „Христо Ботев“, в т. ч. изграждане на спортни площадки и озеленяване в прилежащите дворни пространства“.*** Русе. От 16.00 часа във фоайето на Община Русе ще бъде открита изложба на тема „Цветовете на етноприятелството“.***  Свищов. От 11.00 часа в Детския отдел на Градската библиотека ще се проведе                                           Литературно пътешествие в света на бележитите детски писатели – с учениците от II „в” клас на СУ „Николай Катранов”. *** Сливен. От 9.30 часа до 16.30 часа в офиса на ГЕРБ-Сливен (ул. \"Цар Освободител\" № 17) общинските съветници Христо Котов и Керанка Стамова ще проведат приемна за граждани. *** Стара Загора. От 9.00 часа до 11.00 часа в приемен офис на ГЕРБ-Стара Загора (ул. „Кольо Ганчев“ 62, ет.3) народният представител Радостин Танев ще проведе приемна за граждани.  *** Стара Загора. От 14.15 часа в Тракийски Университет Стара Загора ще бъдат представени механизми за прилагане на зелените обществени поръчки у нас.***Тополовград. От 18.30 часа на площад “Освобождение” ще бъде официално открит Международният фестивал на любителските комедийни театри, пантомима и сатира “Велко Кънев” – Тополовград 2018. ***Търговище. От 11.30 часа ще се състои откриване на 241-я Традиционен пролетен панаир – Търговище.***Шумен. От 11.00 часа в къща музей „Добри Войников“ ще се състои представянето на номинираните пиеси в направление Авторски прочит на фестивала Друмеви театрални празници. ***Шумен. От 15.00 часа в зала 2 на Областна администрация Шумен Комисията за изработване на Областната здравна карта с председател областния управител проф. Стефан Желев ще заседава на 14 май. ***Шумен/с. Малиново. В 15.30 часа в центъра на село Малиново заместник-председателят на ГЕРБ и председател на ПГ на партията Цветан Цветанов ще се срещне с жителите на село Миланово (община Велики Преслав, област Шумен) на предизборно общоселско събрание.", "date": "2018.05.14", "title": "Предстоящи събития в страната за 14 май"}
{"url": "http://www.cross.bg/tema-zhivo-godini-1574666.html", "text": "/КРОСС/ БНТ, „Денят започва\"Тема: Велокултура. Доколко спазват правилата за движение колоездачите?Тема: Заплахи и сигурност - коментар на журналиста Мохамед ХалафТема: Акция \"Абитуриенти\". Защо е важно безопасното придвижване с автомобили по време на баловете?Тема: Болестите на здравеопазването - диагнозите от д-р Мирослав НенковТема: Преди срещата \"ЕС - Западни Балкани\" - говорят българските евродепутатиТема: След големия финал \"Equinox\" гостуват в \"Денят започва\"Тема: Тотото на 61 години. Какво ново е подготвил Спортният тотализатор?БТВ, \"Тази сутрин\" Тема: Как продължава операцията по издирването на Боян Петров? Ексклузивно - посланикът на Китай Джан ХайджоуТема: Защо пуснатата под гаранция Габриела, която потроши 10 коли в нетрезво състояние, разби носа на студентка?Тема: Ще успее ли Федерацията по щанги да събере със есемеси 250 хиляди долара, за да плати наказанието си за допинг? В студиото - треньорът на националния отбор Иван ИвановТема: В рубриката \"Чети етикета\" - Кой контролира поставянето на пешеходните пътеки тип \"легнал полицай\" и безопасни ли са за всички?Тема: Българската песен на 14-то място на \"Евровизия\". Имаше ли скандали на конкурса тази година?Нова телевизия, „Здравей, България\"Тема: Как ще продължи  спасителната операция за Боян Петров?Тема: На живо - източили ли са над един  милион лева задържаните шефове в Здравната каса в Пловдив? Говори защитата имТема: Нов размер на таксите, които банките събират. Колко ще плащаме от лятото, за да теглим пари от банкомат, разкрием сметка или плащаме с дебитна карта? Отговорите в \"На твоя страна\" с Георги ГеоргиевТема: Протест заради куче, прегазено на пешеходна пътека. Ще бъдат ли наказани мотористите, които са го убили?Тема: Как сметките на абонати набъбнаха заради непожелани есемеси и абонаменти?Тема: Демонстрация на живо преди абитуриентските балове - как пътниците могат да пострадат при неразумно поведение на пътя дори и с ниска скорост?Тема: Ще останат ли без работа 120 хиляди българи, ако Европа приеме промени в правилата за товарните превози? Гостува евродепутатът от ГЕРБ Емил РадевТема: Балканите без граници - защо години след войната в Босна и Херцеговина там все още има мироопазващи сили?Тема: На живо - мълчалив протест преди делото за убийството на 11-годишната Никол в БургасТема: \"Пълен абсурд\" с Румен Бахов - как мъж превърна старо \"Балканче\" в електрическа триколка ", "date": "2018.05.14", "title": "Теми и гости в ефира днес"}
{"url": "http://www.cross.bg/durzhava-islyamska-evropa-1574669.html", "text": "/КРОСС/ Групировката „Ислямска държава”, която пое отговорност за нападението с нощ в събота вечер в Париж, разпространи видеозапис, в който млад мъж, представен като извършител на атентата, се заклева във вярност към джихадистката организация, предаде Франс прекс.Пропагандната агенция на „Ислямска държава” – „Амак” публикува видеоклип, който показва млад мъж с качулка и черна маска, скриваща по-голямата част от лицето му, който се заклева във вярност към лидера на „Ислямска държава” Абу Бакр ал Багдади.Той призовава мюсюлманите от Европа да отидат на територията на „Ислямска държава” или, ако не успеят, да извършват атаки у дома: „Те затвориха вратата за хиджра (емиграция) пред нас, затова ги ударете у дома”, предаде Ройтерс.Той се обръща към своите „братя муджахидини” на френски, примесен с отделни фрази на арабски: „Бъдете силни, защото победата е близо, по волята на Аллах”.По думите му атаките срещу Европа са отговор на въздушните удари срещу „Ислямска държава”, в които Франция е участвала активно.Мъжът се обръща към французите: „Вие първи започнахте за убивате мюсюлмани, а когато ви отвръщат, хленчите. Ако искате това да спре, окажете натиск над своето правителство”.Автентичността на записа не може да бъде потвърдена, отбелязва Ройтерс.При атаката във френската столица в събота вечер загина един човек, а други четирима пострадаха сериозно. ", "date": "2018.05.14", "title": "„Ислямска държава” разпространи видеозапис с атентатора от Париж"}
{"url": "http://www.cross.bg/putyat-kum-istinata-e-1574664.html", "text": "/КРОСС/ Пътят към истината е усилие на сърцето, а не на разума. Нека сърцето ти бъде пръв водач. Не разумът. Срещни се със себелюбието си, опълчи се срещу него и накрая го победи.Познаеш ли своето его, ще познаеш и Бога.Елиф Шафак", "date": "2018.05.14", "title": "Пътят към истината е..."}
{"url": "http://www.cross.bg/sofiya-bulgariya-ychastnitzi-1574674.html", "text": "/КРОСС/ Точно в 9:00 ч. сутринта на , съпроводени от камбанния звън на храм-паметник \"Св. Александър Невски\", над 1 000 души стартираха в първия самостоятелен полумаратон на София. Събитието се провежда за пръв път и е уникално със своя старт и финал в сърцето на града и съчетанието на две състезания в едно – и.Благодарение на атрактивния си формат и разнообразието от дисциплини (от 600 м до 21 км и безплатна ученическа щафета), събитието привлече голям брой участници. Основната част от бегачите стартираха едновременно, оформяйки зрелищна колона от хора. Маршрутът премина край символа на София – храм-паметник \"Св. Александър Невски\", и продължи към други забележителности, сред които Софийския университет, Княжевската градина, Борисовата градина, Парламента, Паметника \"Цар Освободител\", Военния клуб, Паметника на Незнайния воин.В състезанието се включиха хора на различни възрасти и с различна подготовка. Те бяха представители на повече от 20 държави – Афганистан, Великобритания, Германия, Дания, Израел, Ирландия, Испания, Италия, Литва, Македония, Нидерландия, Русия, САЩ, Сирия, Ирак, Иран, Словения, Украйна, Финландия, Франция, Чехия, Швеция и др. Най-младите участници бяха на 6-годишна възраст, а ветераните, надхвърлили 60-те, бяха 15 души.                      Освен, че привлече многобройна и разнообразна аудитория, демонстрирайки, че бягането може да бъде масов спорт, събитието доказа и че форматът полумаратон (21,1 км) е изключително атрактивен за шосейни градски състезания. Потвърждават го статистиките от регистрациите, според които най-много финиширали участници има именно за дистанцията от 21,1 км. Същевременно най-малко стартирали има на късата дистанция от 5 км.На полумаратонската дистанция от 21 км, част от \"Kaufland София Полумаратон\", при дамите призовите позиции бяха за Снежина Стефанова с време 1:34:18, следвана от Боряна Николчева и Каролина Калибацева, които постигнаха еднакви времена. Най-бързи сред мъжете на 21 км бяха Методи Георгиев (1:16:40), следван от Дмитрий Яросченко и Никола Овчарски. Най-бързата дама на 10 км беше Анна Стефанова (45:21), следвана от Десислава Цветанова и Таня Петкова, а при мъжете – Самуелн Папот (40:50), Валентин Паскалев и Теодор Банев. На късата дистанция 5 км първи се класираха Доротея Николова, Боряна Мусева и Мария Дарандашева, както и Сименон Велков, Мартин Гаджев и Явор Димитров.В безплатното състезание за ученици \"RUN4EU\" на дистанцията от 21,1 км имаше 20 състезатели, като победител сред тях стана един от най-младите участници – 11-годишният Калоян Николов, който успя да измине разстоянието за време 1:38:19. На второ и трето място бяха съответно – Методи Петров и Кирил Петров. При момичетата най-бързи на 21 км бяха Мария Николова, Демяна Йосифова и Елена Колева. На 10 км първи се класираха Бранимира Николова, Дора Василева, София Петрова, както и Димо Байков, Боян Йотов и Теодор Манчев. На 5 км първи бяха Калина Кънчева, Лия Василева и Елена Деянова. Първите две места на 5 км при момчетата бяха за двама ученици, настанени в лагера за бежанци във Военна рампа – Мустафа Станекзай, Седзхат Хосайни, а трети – Георги Можхейко. В училищната щафета първите места бяха за Националната търговско-банкова гимназия и СУ \"Петко Рачов Славейков\".Всички стартирали в ученическото състезание и на 21 км получиха тениски за бягане. Финиширалите получиха медали, а за призовите места имаше плакети и допълнителни награди от Bioderma, Sodexo SportPass, Biofresh и барчетата Go4RAW. Общият брой финиширали в състезателната част е 816 души във всички категории, а в ученическите лекоатлетически игри и бягане на 600 метра са се включили още около 300 участници.В откриващата част на събитието и награждаването на участниците се включиха представители на различни български и европейски институции. Сред тях бяха Огнян Златев – Ръководител на Представителството на Европейската комисия в България, Ева Майдел – евродепутат от групата на Европейска народна партия, Теодор Стойчев – ръководител на Бюрото на Европейския парламент в България, Малина Едрева – председател на Постоянна комисия по образование, култура, наука и културно многообразие в Столичен общински съвет, Еленко Еленков – Председател на Управителния съвет на клуб \"Бегач\" и други.                      Минути след обявяването на масовия старт, Ръководителят на Представителството на Европейската комисия в България и съорганизатор на ученическото състезание – Огнян Златев, сподели: \"Днес е празник, в който всички са победители. Искаме да насърчим нашите млади приятели всеки ден да работят върху себе си и върху това заедно да отстояваме своите европейски принципи и заедно да построим по-добрата България чрез спорт. Така че днес, тук, на първото издание на полумаратона и RUN4EU, всички ние сме победители.\"\"Kaufland София Полумаратон\" се организира от Спортен клуб \"Бегач\" в партньорство с \"Kaufland България\". \"RUN4EU\" се организира от \"Бегач\" съвместно с Представителството на Европейската комисия, Бюрото на Европейския парламент в България, Министерство за българското председателство на Съвета на ЕС и спортен клуб „Приорити спорт“. Събитията се провеждат с подкрепата на Столична община, София - Европейска столица на спорта 2018 г. и са включени в официалния календар на Българското председателство на Съвета на ЕС.", "date": "2018.05.14", "title": "Изключителен старт с повече от 20 страни-участници на първия полумаратон на София"}
{"url": "http://www.cross.bg/bivsh-depytat-oto-1574667.html", "text": "/КРОСС/ Росен Плевнелиев, президент на Република България (2012-2017)Делян Добрев, депутат от ГЕРБ в 44-ото НС, бивш министър на енергетикатаБорислав Ралчев, юрист, бивш депутатВеска Ненчева, депутат от БСП в 44-ото НСДаниела Машева, член на Висшия съдебен съветГен. Красимир Петров, бивш директор на Гранична полицияПроф. д-р Лъчезар Войнов, дм, началник на Клиниката по очни болести във ВМА, член на лигата \"Лекарите, на които вярваме\"Пламен Желязков, световен и европейски шампион по вдигане на тежестиО.з. ген. Румен Миланов, бивш директор на БОРКОР, НСБОП и НСОСимона Пейчева, световна шампионка по художествена гимнастикаПроф. Станимир Трифонов, режисьорЯвор Гогов, актьор ", "date": "2018.05.14", "title": "Родени на 14 май"}
{"url": "http://www.cross.bg/politziyata-syrabaya-dyshi-1574670.html", "text": "/КРОСС/ Десет души - четирима полицаи и шестима местни граждани, бяха ранени при нов атентат в индонезийския град Сурабая, който е вторият по големина в страната.Нападението е извършено срещу местната централа на полицията.Атаката е извършена от мъж и жена, придвижвали се мотоциклет бомба. Ранени са.Кадри от охранителна камери показват как двама полицаи спират мотоциклета с мъжа и жената на входа на сградата, преди бомбата да бъде детонирана.Според непотвърдена информация с двамата е имало и дете.Нападението става ден след като шестима атентатори камикадзе атакуваха три църкви в същия град. Те загинаха, както и още осем души. Ранени бяха около 40 души. Терористичната организация „Ислямска държава” пое отговорност за атентатите в църквите.Вчера вечерта полицията уби предполагаем ислямист след взрив в апартамента му в Сурабая, при който загинаха съпругата и едно от децата му. След взрива полицията дошла на мястото и влязла в апартамента, където заварила предполагаемия ислямист да държи детонатор. Тогава го простреляла.Президентът на Индонезия Джоко Видодо осъди серията от атентати в Сурабая, които нарече „действия на мерзост и страхливост” и обеща да се прокара по-бързо нов закон за борба с тероризма, за да се води борба срещу ислямистките организации в страната.", "date": "2018.05.14", "title": "10 ранени при нов атентат в Индонезия"}
{"url": "http://www.cross.bg/svlachishteto-ykrepvaneto-shteti-1574671.html", "text": "/КРОСС/ Започва укрепването на свлачището в сатовчанското село Плетена, което разруши пътя и нанесе щети на няколко къщи.Свлачището се активизира преди 4 години и оттогава поетапно нанася нови щети. Според експерти под шосето са се образували кратери с дълбочина 2 метра, съобщава bTV.Има поражения и по няколко къщи, заради което бяха издадени заповеди за евакуация на живеещите в тях. Повече от 1 милион лева бяха необходими за укрепване на свлачището и ремонт.Парите са отпуснати и днес се подготвя строителната площадка, за да започнат ремонтните действия.", "date": "2018.05.14", "title": "Започва укрепването на свлачището в село Плетена"}
{"url": "http://www.cross.bg/paket-komentira-leva-1574668.html", "text": "/КРОСС/ Банковата система продължава да генерира печалба, според данни на БНБ за първото тримесемие, пише . Финансистът Димитър Чобанов коментира, че необслужваемите кредити остават проблем. Има ръст във взетите от домакинствата заеми за една година с повече от един милиард лева.", "date": "2018.05.14", "title": "Преглед на печата днес "}
{"url": "http://www.cross.bg/avtobysite-kolani-obezopasitelni-1574672.html", "text": "/КРОСС/ У нас започва акция на пътя в цялата страна. Ще се проверява за поставяне на обезопасителни колани в автобусите.Ще се следят както водачите на превозните средства, така и пътниците в автобусите. Ще се гледа и за състоянието на товарните автомобили и автобусите.През април вече стартира акция за стимулиране на слагането на колани в автобусите.Малко по-рано през месеца шестима души загинаха, а над 20 бяха ранени при тежка автобусна катастрофа на магистрала „Тракия”, при която се оказа, че почти никой не е бил с предпазен колан.", "date": "2018.05.14", "title": "Акция на пътя: Проверяват за обезопасителни колани в автобусите"}
{"url": "http://www.cross.bg/isidor-hristiyanin-iioan-1574663.html", "text": "/КРОСС/ Св. Исидор. Св. мчк Йоан БългарскиБлаженият Йоан бил родом от България. По някакъв случай той се поддал на дяволските козни и се отрекъл от Христа. Но подир някое време той осъзнал своето голямо прегрешение и започнал да се кае за отричането си от християнската вяра.В това душевно състояние, търсейки успокоение на своята съвест, той напуснал родното си място, дошъл в Света Гора Атонска. Тук Йоан три години прислужвал на един духовен старец. Но понеже съвестта му все още не му давала покой, той винаги бил унил, печален и мълчалив. Самият му вид показвал, че е претърпял някаква голяма злополука.Като не могъл повече да понася угризенията на съвестта Йоан напуснал Св. Гора, дошъл в Цариград, облякъл се като турчин и в този си вид влязъл в джамията \"Св. София\". Там той започнал да се кръсти и да се моли по християнски, което извънредно поразило агаряните. Разгневени, те сурово се нахвърлили срещу него и го питали защо прави така. А той безстрашно изповядал, че е християнин, затова се кръсти като християнин и се покланя на Христа, Който е Син Божий и истински Бог.Агаряните се опитали да го отклонят от неговата вероизповед, но като се убедили, че тя е непоколебима, те веднага му отсекли главата вън в двора на \"Св. София\". Това станало на 5 март 1784 година.Така блаженият Йоан получил светъл мъченически венец от Христа Бога на 19-годишна възраст. В първата година от царуването си император Декий издал указ за преброяване на подлежащите на военна служба и за събирането им в полкове по всички области и страни на империята. Поради това корабите на воеводата Нумерий се отправили за остров Хиос, за да съберат младежите, годни за военна служба.По същото време на остров Хиос живеел свети Исидор, родом от град Александрия, с крепко телосложение, мъжествен по дух, вярващ християнин. Живеел богоугодно, в пост и добротворство, чужд на суетата и нечистите светски удоволствия. Не по-малко се пазел и от нечистите дела на елините. Заради храбростта и мъжеството си бил записан в полка на Нумерий.Не след дълго пристигнала нова императорска заповед - да бъдат принуждавани всички християни да се покланят на римските божества. Който откажел, трябвало да бъде принуден чрез изтезания. Заповядано било да се следят особено воините и ако сред тях се окажел някой християнин, трябвало да го накарат да се поклони и да принесе жертва на идолите, както бил древният римски обичай.Тогава един стотник на име Иулий отишъл при Нумерий и му донесъл, че блаженият Исидор е християнин. Воеводата заповядал веднага да го извикат и щом се явил пред него, го попитал:- Как се казваш?- Името ми е Исидор - отвърнал светият.- Ти ли не искаш да се подчиниш на заповедта на нашия император Декий и да принесеш жертва на боговете?Исидор отвърнал:- Какви са вашите богове, че аз, християнинът, да им принасям жертва? Те са идоли глухи, слепи и безжизнени.- О, ти, зъл и безчестен хулител, заслужаваш наистина страшни мъчения и смърт!- Наистина заслужава да понеса страдания за моя Бог. За Неговото пресвято Име съм готов на всякакви мъчения и смърт, за да ме сподоби Моят Владика с участта на светите мъченици, пострадали за Неговото свято Име. Вярвам и се надявам, че всички, които са възложили упованието си на Него, няма да умрат, както е казал сам Нашият Господ Иисус Христос: „който вярва в Мене, има живот вечен\".- Ще принесеш ли жертва на боговете, ако искаш да останеш жив, или няма?Светецът отвърнал:- Даже и да ме убиеш, над душата ми нямаш власт. Мъчи ме както искаш, аз имам за Помощник истинския жив Бог и Господ Иисус Христос, Който е с мен сега и ще бъде с мен и след смъртта ми, и аз ще бъда с Него. Няма да спра да изповядвамНеговото пресвято име, докато в тялото ми има живот.- Подчини се на царския указ и принеси веднъж жертва, а после прави каквото искаш.Светецът обаче казал:- Не се надявай, нечестивецо, да ме прелъстиш с коварството си. Онзи, който се е отрекъл веднъж от Христа, своя Бог, може ли да се нарече Негов верен раб? Несправедливият в най-малкото е несправедлив и в многото. Но аз не мога да си позволя даже да си помисля нещо, неугодно на Господа.- За твое добро те съветвам, Исидоре, послушай ме! Ако не ме послушаш, ще те подложа на страшни мъки и ще те мъча, докато не изповядаш колко са велики нашите богове.Тогава Нумерий заповядал на войниците да го прострат на земята и четирима от тях да го бият жестоко.Докато го биели, събралите се около него го убеждавали:- Покори се на волята на императора, Исидоре, ако не искаш да се простиш в мъки с живота.Но светецът им отвръщал:- Аз се покорявам на волята и заповедите на моя Бог и небесен Цар, Който пребъдва вечно. Него аз изповядвам и почитам. Няма да се отрека от Него и Той няма да се отрече от мен в съдния ден.След това мъчителят употребил много време с обещания и със заплахи да склони светеца да се поклони на боговете, но безуспешно. Мъченикът продължавал да кори както него, така и боговете му. Накрая, преизпълнен с гняв, Нумерий му казал:- Ще заповядам да нарежат на парчета твоя долен език.- И да нарежеш езика ми, устата ми няма да спрат да изповядват Христовото име.Военачалникът заповядал да му отрежат езика. Но и след това светецът продължил да говори съвсем отчетливо, прославяйки Христа, истинния Бог. От страх воеводата паднал на земята и онемял. Когато го изправили, не можел да произнесе нито дума и се опитвал да обяснява с ръце. После поискал хартия и написал: \"За неподчинение на царския указ Исидор да бъде посечен с меч.\"Щом прочели това на мъченика, той възкликнал радостно:- Благодаря Ти, Господи Иисусе Христе, че не ме лиши от благодатта Си! Славя Те, Владико, мой живот, мое дихание! Възпявам Те, Господи, сило моя, Просветител на моя ум! Славя Те, че ми даде език, за да възпявам непрестанно Твоето величие!Палачът повел мъченика към мястото на посичане. Свети Исидор, без да се бави, с радост се устремил към своето заколение. Като вдигнал светлото си лице към небето, светецът рекъл:- Свети Владико, славя Те, че в милостта Си сега ще ме приемеш в селенията Си и в мястото за упокой!Пристигнали на мястото, където трябвало да отсекат главата му и той поискал разрешение от пазача да се помоли. След продължителна молитва склонил пред меча честната си глава и бил посечен за изповядване на името на Иисус Христос, Божия Син, преклонил на кръста Своята пречиста глава заради нас, грешните.Мъчителите оставили честното тяло на светия мъченик без погребение, за храна на кучета и зверове. Но един от другарите на светеца на име Амоний, таен християнин, го взел и заедно с други верни братя изкопал гроб и положил като драгоценно съкровище в земята честното тяло на Исидор. Същият християнин повторил доблестния подвиг на Исидор - след пътуване по Хелеспонтския проток, в Кизик, той приел мъченически венец. Впоследствие една благочестива жена на име Миропия, дошла от град Ефес, извадила от земята честните мощи на светеца. Помазала ги с драгоценен балсам, увила ги с чиста плащаница и ги положила на почетно място. Щом се прекратило гонението на християните, в чест на свети Исидор била издигната църква, в която болните получавали изцеление от най-различни болести чрез светите мощи на Христовия мъченик, за слава на Христа, Нашия Бог, прославян во веки с Отца, и Сина, и Светия Дух. Амин.", "date": "2018.05.14", "title": "Св. Исидор. Св. мчк Йоан Български"}
{"url": "http://www.cross.bg/bulgariya-frantziya-anri-1574662.html", "text": "/КРОСС/ 1027 г. - Анри I е коронясан за крал на Франция.1610 г. - Анри IV е убит и на трона застава 9-годишният му син Луи XIII.1643 г. - Четиригодишният Луи XIV става крал на Франция след смъртта на баща си - Луи XIII.1871 г. - Свиква се Третият църковно-народен събор, по време на който се изработва устав за управление на Българската православна църква.1899 г. - Основан е уругвайският футболен тим Насионал Монтевидео.1925 г. - Гео Милев е осъден на една година тъмничен затвор, глоба от 20 000 лева и лишаване от граждански и политически права за 2 години.1928 г. - Образувана е Самарската област.1931 г. - След едномесечна правителствена криза е сформиран коалиционен кабинет на Демократическия сговор и Националлибералната партия, като министър-председател на България остава Андрей Ляпчев.1948 г. - Израел се обявява за независима държава и избира временно правителство. Непосредствено след това страната е нападната от съседните арабски страни, с което започва Арабско-израелската война (1948).1955 г. - България заедно с Албания, ГДР, Полша, Румъния, СССР, Унгария и Чехословакия участва в създаването на Военно-политическата организация на Варшавския договор.1972 г. - В Литва Ромас Каланта се самозапалва на публично място в знак на протест срещу потисничеството от страна на съветското правителство.1973 г. - Изстреляна е първата американска космическа станция - Скайлаб.2003 г. - Самоубийствена атака на жена-камикадзе в Чечня отнема живота на 18 души.2010 г. - Открит е стадиона Авива Стейдиъм в Дъблин, Ирландия.", "date": "2018.05.14", "title": "14 май в историята"}
{"url": "http://www.cross.bg/proekti-kategorii-sushto-1574673.html", "text": "/КРОСС/ могат да се включат в Четвъртото издание но b2b Media Annual Awards до края на месеца. До 25 май обаче се приемат ранните кандидатури. най-интересните външни пространства, както и социално - отговорни кампании, проекти с образователна насоченост в сферата на бизнеса, инвеститорите с визия, иновативни сгради, мобилни и технологични новости.значими сделки, оригиналност на идеите, ефективност от реализацията, новаторство по отношение и на продуктите и на услугите, а също и иновативност в начина, по който са били комуникирани. свързана с Кампаниите за изграждане на работодателска марка. За първа година се въвеждат три нови категории:Приемат се също номинации за  на годината.По време на официалната церемония на ще бъдат връчени по три награди във всички основни категории + Голяма награда. на кандидатстването: 14 май 2018 г. Край на кандидатстването: 1 юни 2018 г.  ", "date": "2018.05.14", "title": "До 25 май е ранното кандидатстване за b2b Media Awards 2018"}
{"url": "http://www.cross.bg/ivan-godishnata-deloto-1574675.html", "text": "/КРОСС/ В Бургаския окръжен съд започва делото за убийството на 11-годишната Никол. Обвиняем за престъплението е 15-годишният Иван Иванов, задържан часове след инцидента. Срещу него са повдигнати обвинения за умишлено убийство, извършено по особено жесток и мъчителен за жертвата начин. ", "date": "2018.05.14", "title": "Започва делото за убийството на 11-годишната Никол"}
{"url": "http://www.cross.bg/samoleta-letishte-atatyurk-1574676.html", "text": "/КРОСС/ Два пътнически самолета се сблъскаха на  летище \"Ататюрк\" в Истанбул. ", "date": "2018.05.14", "title": "Два пътнически самолета се сблъскаха на летище \"Ататюрк\" в Истанбул"}
