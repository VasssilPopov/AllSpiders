{"url": "http://www.cross.bg/iioncheva-komentira-bulgariya-1589755.html", "text": "/КРОСС/ \"Майките обявиха край на протестите. Поклон за всички майки, които излязоха на улицата, но днес вече излизат бащите и синовете, защото България не може да живее по този начин\". Това каза говорителят на ПГ на \"БСП за България\" Елена Йончева пред БТВ.Тя коментира, че хората излизат на улиците заради арогантното поведение на властта, не само на  Валери Симеонов. \"Валери Симеонов просто подпали недоволството\", поясни Йончева. Тя не е чула аргументи - защо г-жа Николова е избрана за вицепремиер.\"Това, което също ни смути е, че премиерът Борисов отсъстваше от пленарната зала, а се прави такава важна рокада и то в критична ситуация за България. Би трябвало да изслушаме аргументите на г-н Борисов\", добави Йончева.Тя коментира, че 53% от българите са работещи бедни и получават чисти доходи 460лв., в същото време българското правителство говори за икономически растеж.\"Растежът не е от работеща икономика, той е поради факта, че българи изпращат от чужбина пари на своите роднини и семейства\", каза народният представител.Тя обясни, че всяка година  2.5 млрд. лв. изпращат работещите българи в чужбина и става дума само за сумата, която е по банков път. Тя изтъкна, че според БАН цифрата е 2 пъти по- голяма.\"Говорим, че е спаднала безработицата- тя спада и най- вероятно е спаднала в най- бедните райони, защото хората заминават\", допълни Йончева.\"Вижте какво става с преките чуждестранни инвестиции- за последните 10 години са паднали повече от 10 пъти\", каза тя.Йончева припомни доклад на Световната банка, според който има три причини за това-корупция, липса на добра съдебна система, липса на предвидимост.Тя коментира, че се вдигат данъците на най- онеправданите хора, вдигат се данъци на старите коли, увеличават се цените на дрехите и обувките, вдигат се осигуровките и хората стават все по- бедни.\"За всяка корупционна схема, която сме разнищвали през последната една година, сме внасяли документи в прокуратурата, мои колеги са внасяли по различни теми сигнали в прокуратурата и до ден днешен- няма реакция. Как да си обясним това?\", попита Йончева.На въпрос за поисканата оставката на Елена Йончева от строителния бранш тя каза : \"Ние не рушим имиджа им. Това, което искаме, е в тяхна защита\".\"Не съм казвала,че се чувствам застрашена. Винаги съм карала личен автомобил, като депутат никога не съм ползвала кола на парламента. Предложиха ми да ползвам автомобил от БСП, защото имат определена информация. Приех предложението\"- коментира Йончева по другата тема- за нейната сигурност. ", "date": "2018.11.21", "title": "Елена Йончева: Майките обявиха край на протестите, но излизат бащите"}
{"url": "http://www.cross.bg/mlrd-leva-borisov-1589765.html", "text": "/КРОСС/  Министър-председателят Бойко Борисов обяви, че е готов да предложи намаляване на държавната субсидия за политическите партии.Според Борисов този ход крие рискове, особено за финансирането на малките политически формации, каза той в \"Шоуто на Слави\" късно тази вечер.„Ако направим такава ниска субсидия 1 лев, парламентът и политическите партии ще попаднат веднага в ръцете на богатите хора. Защото това е единственият начин партиите да имат своя политически живот, семинари, обучения. Ще се откажем от субсидията, защото 1 лв. е никаква субсидия на практика.От нова година в касовата бележка от бензиностанцията ще се вижда цената на петрола и ставката на акциза, ДДС и печалбата на търговците. Премиерът посочи, че цената на горивата зависят от това защото „Нефтохим\" е продаден на „Лукойл\".Законът на Пеевски за медиите беше подкрепен от всички медии, защото той осветлява собствеността в медиите, отбеляза Бойко Борисов. Според него в това няма нищо общо.Ако медиите на Пеевски имат 5% дял, всички останали са на други собственици. И какво стана модерно в България - всеки олигарх си прави медия. Други медии атакуват прокуратурата, а всички заедно ни атакуват правителството, каза премиерът.Премиерът посочи, че българските институции са спрели сделката на ЧЕЗ с Гинка Върбанова.Защо не продадохме „Мадара\" в Шумен на VW и сега там да произвеждаме камиони, попита риторично премиерът.Той не пропусна да се похвали с увеличаването на пенсиите и отпускането на милиони за общините.До края на мандата външния дълг на страната ще достигне 17% от БВП.\"В момента нашият дълг е под 20%, а ръстът на приходите за тези 4 г. е 10 млрд. лева. 40% ръст на приходите и 30% ръст на БВП при 20% дълг от БВП\", обясни премиерът.Борисов коментира, че до края на мандата БВП ще бъде 130 млрд. лева, а в момента има 11 млрд. лева фискален резерв.\"За тези две години имаме платени 1,3 млрд. лева за руските реактори, 1,2 за американските централни и 3,7 млрд. за КТБ. Общо са 6,7 млрд. лева и пак имаме 11 млрд. лева\", благодарение на събраните пари от приходните агенции и борбата с контрабданата\", настоя премиерът.\"Само преди няколко месеца върнахме 2 млрд. и 400 млн. лева от външния дълг\", допълнипремиерът.„Българските данъкоплатци са си купили два реактора. Стоят на брега на Дунава. Да ги хвърлим в реката? Стоят завити с найлон, така ли да стоят? Общо данъкоплатците са дали 3 млрд. лева, или да ги използваме?\" попита премиерът Бойко БорисовМинистър председателят е казвал, че заради проекта страната ни ще бъде ощетена с милиарди, което ще попречи доходите да се вдигнат по-бързо.„Съдът в Женева определи България да плати около 1,2 млрд. лева с лихви от около 300 хил. лева на ден, без да може да се обжалва\", обясни той.„Как да не го прекратим, след като беше така направен договорът без теми, да не се връщаме толкова назадСъдът каза - тези два реактора Русия незабавно трябва да ги достави на България, а България е длъжна да плати.Руснаците ги докараха и седят два реактора на брега Дунава\", коментира Борисов.   ", "date": "2018.11.21", "title": "Бойко Борисов: За субсидии, медии, енергетиката"}
{"url": "http://www.cross.bg/metroto-liniya-spirka-1589746.html", "text": "/КРОСС/Пътническа въжена линия до планината Витоша, която да има обща спирка с метрото, планира Столичната община. Намеренията на кметството в бъдеще метрото да се свърже със Симеоновския лифт са обявени отдавна. Идеята е първата линия на метрото да продължи от Бизнес парка и да стигне до околовръстното шосе при “Икеа”, а там да има обща спирка с лифта и така да се осигури връзка с планината.За разширението на метрото в тази посока в момента няма осигурено финансиране. То обаче ще бъде предвидено в промените в Общия градоустройствен план, които касаят бъдещите разклонения на метролиниите. А още този четвъртък Столичният общински съвет трябва да гласува доклад на кмета на район “Витоша” Теодор Петков, с който общината получава сервитут за удължаването на въжената линия. Става дума за 11 дка частни терени, през които ще мине бъдещото трасе, уточни Петков пред “24 часа”.", "date": "2018.11.21", "title": "Удължават лифта, за да ходят софиянци с метро до Витоша"}
{"url": "http://www.cross.bg/poslanikut-tzvetan-roburt-1589764.html", "text": "/КРОСС/ Председателят на ПГ на ГЕРБ и зам.-председател на партията Цветан Цветанов участва в работна вечеря с изпълнителния вицепрезидент на Световния еврейски конгрес Робърт Сингер. Във вечерята участваха още председателят на ОЕБ \"Шалом\" доц. д-р Александър Оскар, посланикът на САЩ в България Н.Пр. Ерик Рубин и посланикът на Израел Н.Пр. Ирит Лилиан.", "date": "2018.11.21", "title": "Цветан Цветанов участва в работна вечеря с  Робърт Сингер"}
{"url": "http://www.cross.bg/mestnite-obshtnosti-obshtnost-1589736.html", "text": "/КРОСС/ На , от  на  президентът Румен Радев ще приеме министъра на външните работи на Египет Самех Шукри.От в Гербовата зала на  държавният глава ще удостои с орден  Робърт Сингер – вицепрезидент и главен изпълнителен директор на Световния еврейски конгрес.Отличието му се връчва за особени заслуги в сътрудничеството между Световния еврейски конгрес и държавните институции, еврейската общност и гражданското общество в Република България, както и за съществения му принос за развитието на образователните и други дейности на българската еврейска общност.По-късно през деня, от , президентът ще бъде домакин на церемонията по връчването на тринадесетите годишни награди “Най-голям корпоративен дарител”.Конкурсът на Българския дарителски форум отличава компаниите в страната, които устойчиво и прозрачно подкрепят значими за обществото инициативи и каузи. Тази година на церемонията ще бъде обявена нова категория „Най-добра програма на местен дарител“, която поставя акцент върху благотворителната подкрепа в местните общности, за да се даде публичност на малките по обем, но със значим принос за местните общности дарителски инвестиции.", "date": "2018.11.21", "title": "Програма на президента Румен Радев за 22 ноември"}
{"url": "http://www.cross.bg/godina-rust-kadri-1589748.html", "text": "/КРОСС/ През следващата година ще има ръст на средната работна заплата. За това са се договорили работодателските организации след среща с правителството и синдикатите, съобщи председателят на КРИБ Кирил Домусчиев.„Заплатите в предприятия с добра добавена стойност ще растат, но ще растат за тези, които са специалисти и имат необходимите знания и умения. Основният проблем в България за ръста на възнагражденията е образованието, квалификацията и уменията. Ние ще продължим да настояваме за подобряване на образователната система”, каза Домусчиев. Той допълни, че проблемът с липсата на кадри продължава да стои на дневен ред: Пускаме обяви за работа, а хора не се явяват и то за възнаграждения, които са впечатляващи.Работодателите изразиха остра критика към протестиращите през последните седмици. От КРИБ определиха демонстрациите като „недопустими\" и поискаха държавата да вземе мерки, така че блокадите да не пречат на бизнеса.„Според нас тези протести, които вървят из страната, от малък брой хора – са недопустими. По мнение на КРИБ трябва да се вземат мерки това нещо да не затруднява икономиката и гражданите”, каза Домусчиев и допълни, че бизнесът е против предсрочни избори. Синдикатите заявиха, че политиката за ръст на доходите в частния сектор трябва да бъде затвърдена.„78% от работещите са в частния сектор. Между добрите новини за бюджета, за увеличение на доходите – касаят едва 1/6 от работещите българи. Затова двуцифреният ръст от 12% през следващата година, по наши изчисления, трябва да даде отговор на два въпроса. Първият е доколко справедливо споделяме допълнителния растеж на икономиката и как реагираме на растящите цени на стоки и услуги”, посочи Пламен Димитров от КНСБ.Димитров допълни, че на срещата е коментиран и пазарът на труда – липсата на кадри.„С бизнеса и правителството трябва да потърсим решение как трайно да привлечем няколко десетки хиляди работещи българи, които живеят в момента в Молдова и Украйна. Говорим за внос на кадри, за заселване – с всичките проблеми и възможности, които това дава”, каза Димитров.И въпреки, че от KT „Подкрепа” обявиха, че готвят митинг-шествие заради риска да се затворят мините и ТЕЦ-овете на въглища, синдикатът все пак отчете, че гражданското недоволство от последните седмици има разнопосочни искания.„Непрекъснато се говори, че в България са намалели инвестициите. Според последните данни през 2017 спрямо 2016 година, инвестициите са повече с 400 млн. евро, при положение, че 6 месеца нямаше правителство. За тази година отново има ръст с над 2% спрямо миналата година. През последните години инвестициите са в производство. Анализите показват, че чуждестранният бизнес инвестира в машини и съоръжения, което е доказателство, че иска да остане в България”, коментира след срещата със синдикати и бизнес министърът на икономиката Емил Караниколов.", "date": "2018.11.21", "title": "Домусчиев: Догодина ще има ръст на заплатите, но само за квалифицираните кадри"}
{"url": "http://www.cross.bg/patzientite-chasa-vidin-1589753.html", "text": "ДО: Г-Н КИРИЛ АНАНИЕВ МИНИСТЪР НА ЗДРАВЕОПАЗВАНЕТО НА РЕПУБЛИКА БЪЛГАРИЯДО: Г-Н БОЙКО БОРИСОВ МИНИСТЪР-ПРЕДСЕДАТЕЛ НА РЕПУБЛИКА БЪЛГАРИЯП И С М ООТ: ИВАН ДИМИТРОВ ПРЕДСЕДАТЕЛ НА УС НА ФЕДЕРАЦИЯ „БЪЛГАРСКИ ПАЦИЕНТСКИ ФОРУМ\" ОТНОСНО:Хроничната хемодиализна безотговорност, отстрана на здравните власти и гибелта на български хемодиализни пациенти в Европейка България. Уважаеми Г-н Ананиев,Уважаеми Г-н Борисов,Федерация „Български пациентски форум\" (ФБПФ) сме УЖАСЕНИ от ситуацията, която съществува в хемодиализното отделение към МБАЛ „Света Петка\" гр. Видин! Хемодиализните пациентите от Видинската болница се обърнаха към нас за помощ, след като са търсили такава от Вас и всички здравни институции в България, за да бъде спасено тяхното здраве и живот. Като пациентска организация отидохме на място, за да разберем каква е истината - тази, която е написана от Вас и РЗИ Видин, и предоставена на медиите или тази, която описват хемодиализните пациенти и техните роднини?! Не смятам, че трябва да обясняваме на Вас, като принципал на здравето на нацията ни, какво е хемодиализна животоподдържаща процедура и какво се случва с пациентите ако тя не е с нужното качество?! Иска ни се да вярваме, че в МЗ не смятате за нормално български граждани, които са на хемодиализа да УМИРАТ - ДАВЕЙКИ СЕ В СОБСТВЕНИТЕ СИ ТЕЧНОСТИ, защото някой е решил да спестява средства или да не изпълнява най-хуманната професия на Света - лекарската! Отговорите на МЗ , на жалбите на пациентите, ни накараха да направим проучвания и анализи на моментната ситуация във Видин. Хемодиализните апарати според нас отдавна са неефективни и при една бърза сметка за работните им часове, при двусменна работа става ясно, че в отговора Ви от проверката има разминаване от реалността. - При две диализни процедури на ден: 1 диализна процедура трае 4,5 часа 2 диализни смени на ден х 4,5 = 9 часа 6 диализни дни (една работна седмица) х 9 = 54 часа 52 работни седмици (годишно) х 54 = 2 808 часа - При две смени на ден - сметките са: За апаратите (2 бр.), които са от година 2001 = 47 736 часа, според справката тези апарати са на 38 328 и 30 160 часа; За апарат (1 бр.), който е от година 2003 = 42 120 часа, според справката този апарат е на 23 396 часа; За апаратите (8бр.), които са от година 2009 = 37 908 часа, според справката тези апарати са от 16 875 до 26 033 часа; За апаратите (2 бр.), които са от година 2012 = 16 848 часа, според справката тези апарати са на 18 091 и 18 882 часа. И ние пациентите и Вие в Министерство на здравеопазването , знаем, че в частта за апаратите - НЯКОЙ ЛЪЖЕ - съвсем осъзнато, подвеждайки институции, общество и най-вече пациентите, чийто живот зависи от апаратурата! Обратната осмоза (водоочистващата система) е работила преди „изгърмяването\" си в режим неотговарящ на никакви правила и медицински стандарти. Това обаче не се е променило и след ремонта на системата (може да се докаже ако се направи професионална проверка, а не псевдо такава)! Спешните назначавания на персонал след разкритията на пациентите, не променят факта, че той липсва в хемодиализните зали и началника на отделението е в нетрезво състояние. В недобро състояние беше и на 13.11.2018 г., когато представители на организацията ни и националните медии бяхме пред вратата на отделението! Не може да е нормално господин министър за 2017 година да починат 21 човека, а 7 български граждани да си отидат от началото на 2018 , след като са имали нещастието да бъдат на хемодиализна процедура във Видин! Хемодиализата е процедура, при която хората с неработещи бъбреци трябва да продължат живота си достойно, докато не бъдат трансплантирани - нещо което при причинените им увреждания може и никога да не им се случи! Лъжите изречени пред медиите по отношение на извозването на пациентите до Лом и Монтана, след спирането на хемодиализата във Видин - са меко казано НАГЛИ. Организацията по извозването е станала между пациентите - с риск за тяхното здраве и живот - това може да чуете (ако искате) от самите потърпевши! Не е морално, не е човешко и е ужасяващо, цялостното поведение, както и изречените лъжи по повод смърта на пациента Красимир Маринов, починал на 03.10.2018 г. Сменящи се версии, прехвърляне на отговорност и вменявайки цялата вина на починалия пациент, е арогантно и жестоко, но по-страшна е ТИШИНАТА, която се носи от МЗ по този въпрос! Продължаващата криза и в момента с хемодиализното отделение в МБАЛ „Света Петка\" гр. Видин, кара пациентите да пътуват един час и половина в посока до Монтана и обратно, защото МЗ и РЗОК Видин са оставили съзнателно пациентите БЕЗ ПРАВО НА ИЗБОР, отказвайки лиценз на изградено ново хемодиализно звено в гр. Видин! Създавайки различни мораториуми, уважаеми господин Министър, имащи за цел да ПАЗЯТ определени болници и неработещи звена, които застрашават живота на българските граждани е абсолютно нарушение на КОНСТИТУЦИЯТА на Република България, ДИСКРИМИНАЦИЯ на определена група хора (в тълковния речник има точна дума за тези действия) и политическа немощ в европейска страна в 21-ви Век! И понеже сме наясно как ще реагирате и действате, и как ще се опитате да обясните на обществото, че пациентските организации и пациентите лобират за това или онова с някави си интереси - искаме да Ви кажем точно и ясно: НАС КАТО ПАЦИЕНТИ НЕ НИ ИНТЕРЕСУВА КЪДЕ ЩЕ СЕ ЛЕКУВАМЕ И КАКВА Е СОБСТВЕНОСТТА НА ДАДЕНО БОЛНИЧНО ЗАВЕДЕНИЕ (държавно, общинско, държавно- общинско или частно) СТИГА ДА БЪДЕМ ЛЕКУВАНИ АДЕКВАТНО И КАЧЕСТВЕНО! ИСКАМЕ ДА ИМАМЕ ПРАВО НА ИЗБОР КЪДЕ ДА ОТИДЕМ И ДА СЕ ЛЕКУВАМЕ, А НЕ ДА БЪДЕМ КРЕПОСТНИ ПАЦИЕНТИ! ИСКАМЕ ВЕЧЕ ПОЛИТИЧЕСКИТЕ ЛОЗУНГИ, ЧЕ БЪЛГАРСКИЯ ПАЦИЕНТ Е В ЦЕНТЪРА НА ЗДРАВЕОПАЗВАНЕТО - ДА СТАНАТ ФАКТ! Надяваме се, че осъзнавате ясно риска, на който са подложени хемодиализните пациенти във Видин и че забавянето на разрешителното за дейност на новата диализна структура в града, ще доведе до фатален край и на други български граждани на хемодиализна процедура?! Иска ми се да вярвам, че нито Министерски съвет, нито Министерство на здравеопазването или Министерство на финансите искат българските граждани да виждат, че са изоставени от институциите и че техният живот няма стойност!С Уважение: Иван Димитров Председател на УС на ФБПФ", "date": "2018.11.21", "title": "Ужасяващата истина за наглата безотговорност на властта, виновна за гибелта на хемодиализните пациенти!"}
{"url": "http://www.cross.bg/kriptovalyti-bitcoin-stoiinost-1589754.html", "text": "/КРОСС/  Миналата година, благодарение на повишаването на цената на Bitcoin в стратосферата, много хора обърнаха внимание на съществуването не само на тази криптовалута, но и на още една, по-нова - Ethereum.Според пазарните анализатори, това са двете най-ценни криптовалути - смята се, че общата стойност на всички съществуващи биткойни е 143 милиарда долара, а на всички етериуми - 88 милиарда долара (имайте предвид, че тези числа варират доста).Искаме да припомним, че инвестирането в криптовалути е силно спекулативно и пазарът до голяма степен е нерегулиран. Всеки, който обмисля такава инвестиция, трябва да е подготвен, че може да я загуби цялата.Е, еднозначен отговор на този въпрос няма. Няма как да ви посъветваме къде да вложите парите си. Това, което можем да направим, е да ви обърнем внимание на някои неща, които трябва да имате предвид, ако обмисляте да правите спекулативни инвестиции в криптовалута.В крайна сметка, дългосрочният растеж на всяка криптовалута (и всеки бизнес всъщност) зависи от полезните приложения, които могат да се определят като нейни активи. А индустрията със сигурност има какво да предложи.И двете цифрови валути са изправени пред заплахата от правителствено регулиране. Стойността на много криптовалути (включително Bitcoin и Ethereum) се е понижила от началото на годината. Това са дължи на множество фактори и новини около пазара.Ясно е, че огромното увеличение на стойността, което виждаме през последните пет години, до голяма степен се дължи на спекулативни инвестиции -  и други криптовалути с надеждата, че ще могат да ги продадат за повече пари в бъдеще. Но също така не може да отречем и стойността която седи зад технологията.Криптовалутите освен средство за обмяна на стойност в интернет (Global Databank), служат също така и за съхранение на стойност (Store of Value). Това се дължи в частност на устойчивите нива, които Bitcoin успява да задържи в последните години.В крайна сметка, постигането на устойчив растеж зависи от полезните приложения. Повече фирми, които приемат криптовалути като начин за плащане, и повече приложения, които се използват, поддържат и разработват в блокчейн. ", "date": "2018.11.21", "title": "Трябва ли да инвестирате в Bitcoin и Ethereum?"}
{"url": "http://www.cross.bg/feiisbyk-kompaniyata-mrezha-1589740.html", "text": "/КРОСС/ Главният изпълнителен директор на Фейсбук Марк Зукърбърг обяви, че не предвижда да подаде оставка като председател на борда на директорите на компанията. Това се случва след година на доста сътресения за социалната мрежа. \"Това не е предвидено\", каза Зукърбърг пред Си Ен Ен бизнес, когато беше попитан дали възнамерява да напусне поста си на председател на борда на директорите.Той защити втория най-влиятелен човек в компанията - Шерил Сандбърг, която беше силно критикувана за начина, по който се е справила с неотдавнашните кризи в компанията.\"Тя е важен партньор за мен след 10 години. Аз съм истински горд от работата, която свършихме заедно и се надявам, че ще работим заедно през следващите десетилетия\", добави той.Фейсбук се забърка в няколко скандала през тази година. Компанията първо понесе последиците от обвиненията за руската намеса на платформата й в президентските избори в САЩ през 2016 година, след това скандала с използването от фирмата Кеймбридж аналитика на данните на потребителите за политически цели, без тяхното знание, както и пробива в сигурността, което доведе до хакване на милиони профили в социалната мрежа.Наскоро разследване на в. \"Ню Йорк Таймс\" разкри, че Фейсбук е заблудил обществото във връзка с това, което е знаел за руската намеса и че е прибегнал до фирмата за връзки с обществеността \"Дифайнърс\", за да дискредитира конкурентите си и да отклони общественото недоволство към социалната мрежа.", "date": "2018.11.21", "title": "Собственикът на Фейсбук Марк Зукърбърг няма да подава оставка"}
{"url": "http://www.cross.bg/vega-maroko-sputnik-1589747.html", "text": "/КРОСС/ Ракета \"Вега\" стартира от космодрума Куру във Френска Гвиана и изведе в орбита мароканския спътник \"Мохамед VI - Б\", кръстен на краля на Мароко, съобщиха световните агенции.\"Вега\" се състои от 3 степени, всяка от които е снабдена с твърдогоривен двигател. В бъдеще \"Вега\" ще служи като ракетен ускорител на \"Ариана 6\", а сега тя може да извежда до 2500-килограмови изкуствени спътници за научни и наблюдателни мисии в полярна и ниска околоземна орбита. Италия е главния участник в програмата с 65% дял, а останалите участници са Франция с 12,43%, Белгия с 5,63%, Испания с 5%, Холандия с 3,5%, Швейцария с 1,4% и Швеция с 0,8%.След изстрелването космическият апарат ще се присъедини към своя предшественик от същата серия, \"Мохамед VI-А\", който беше пуснат през месец ноември 2017 година. Стартът беше предаван пряко в сайта на компанията \"Арианаспейс\", която осъществява изстрелванията във Френска Гвиана.Новият спътник има за цел наблюдение на Земята. Той бе разработен от \"Thales Alenia Space\" и \"Еърбъс\" в рамките на космическата програма на Мароко по заръка на мароканския монарх. Масата на апарата е 1,1 тона, а пълната маса на полезния товар, изведен от ракетата, е 1,8 тона. Спътникът ще бъде разположен на хелиосинхронна орбита.Сателитът е предназначен за картографиране и наблюдение на дейностите на повърхността на Земята. Неговите данни ще се използват в Мароко за реализирането на програми за развитието на регионите, за наблюдение на селското стопанство, за предотвратяването на стихийни бедствия и за координиране на дейностите в случай на такива бедствия.Спътникът ще изпълнява и задачи в рамките на защитата на околната среда, в борбата срещу настъплението на пустинята, за контрола на границите и на бреговете на страната. Съвместното използване на двата спътник в тандем ще позволи по-оперативно да се използват данните от изследваните зони.Това е второто изстрелване на ракета \"Вега\" за тази година и 13-ото поред след влизането й в експлоатация.", "date": "2018.11.21", "title": "Мароко ще наблюдава Земята от Космоса"}
{"url": "http://www.cross.bg/gurtziya-pensiite-byudzheta-1589745.html", "text": "/КРОСС/ Кредиторите на Гърция са одобрили искането на Атина да не намалява пенсиите през 2019 г., предаде Асошиейтед прес.В днешен доклад Европейската комисия посочи, че договорените по-рано икономии вече не са смятани за необходими, за да може Гърция да постигне първичен бюджетен излишък от 3,5 процента преди обслужването на разходите по дълга, предава гръцката телевизия Антена.Правителството трябва да внесе в парламента по-късно днес окончателната форма на бюджета за 2019 г., след като получи съгласието на кредиторите.Гърция приключи третата поред спасителна програма през август, но все още не се е завърнала на пазарите заради вълненията, които предизвика безизходицата с бюджета на Италия и финансовата криза в Турция, отбелязва АП.", "date": "2018.11.21", "title": "Кредиторите на Гърция съгласни да не се намаляват пенсиите през 2019 г."}
{"url": "http://www.cross.bg/nikolova-karakachanov-naznachavaneto-1589752.html", "text": "/КРОСС/ Не съм чувал за кулоарни брожения в ГЕРБ, нито в правителството, за назначаването на Марияна Николова. Това заяви в интервю за предаването „Плюс-Минус. Коментарът след новините” вицепремиерът Красимир Каракачанов.Под коалиционния документ за назначаването на Николова липсва подписът на Волен Сидеров.„Сидеров зададе един въпрос на Симеонов - „Ще бъдем ли заедно на евроизборите?”. На този въпрос моят отговор беше, че винаги съм смятал, че трябва да се явим заедно на евроизборите. Докато г-н Симеонов отговори: „При толкова много плювни по мой адрес от теб, трябва да събера ръководството и да го обсъдим този въпрос”. Това беше драмата”, заяви Каракачанов.Запитан дали това не клати малката коалиция преди евроизборите, той отговори:  „Всяка една глупост, която се излъчва по подобни теми, ни сваля авторитета като коалиция и малко или много клати управлението. Ако продължаваме да занимаваме обществото с вътрешни крамоли, за какви евроизбори говорим?”.", "date": "2018.11.21", "title": "Каракачанов: Нямаше брожения в ГЕРБ за назначаването на Николова"}
{"url": "http://www.cross.bg/pametnitzi-izgrazhdane-voenni-1589749.html", "text": "/КРОСС/ Правителството одобри допълнителни разходи за 2018 г. за финансово подпомагане на общините за ремонт, възстановяване, изграждане и довършване на военни паметници, съобщи пресслужбата на кабинета.Съгласно Закона за военните паметници, военните паметници са публична общинска собственост, с изключение на определените от министъра на отбраната съгласувано с министъра на културата за публична държавна собственост. Много общини, чрез Областните комисии \"Военни паметници\" и индивидуално, отправят до Министерството на отбраната, което отговаря за изпълнението на закона, предложения за ремонт, възстановяване, изграждане и довършване на военни паметници. След разглеждане от компетентната дирекция в Министерството на отбраната на многобройните предложения, са избрани такива, за които има готовност да бъдат реализирани в кратък срок.Средствата в размер на 300 000 лв. ще бъдат разпределени между над 60 общини, сред които: Петрич, Средец, Сунгурларе, Свищов, Стражица, Ново село, Роман, Дряново, Добрич, Крумовград, Момчилград, Ловеч, Луковит, Гулянци, Чипровци, Перник, Ковачевци, Левски, Долни Дъбник, Марица, Тутракан, Силистра, Сливен, Елин Пелин, Своге, Казанлък, Любимец, Тунджа, Стралджа и други, посочиха от МС.", "date": "2018.11.21", "title": "Отпускат се 300 000 лв. за ремонт и изграждане на военни паметници"}
{"url": "http://www.cross.bg/bulgariya-stranata-proekt-1589743.html", "text": "/КРОСС/ Читатели, забелязали рекламата на колела в чужбина, призовават страната ни да я увеличи„В Словакия карах зад камион, чието ремарке бе изрисувано с гледки от Пловдив. Стана ми приятно, че рекламират родния ми град“, пише българин, живеещ от години зад граница. След час видял друг камион с картина от 7-те рилски езера, споделя dotbg.Читателят търсел чия е идеята за картините на колела и питал защо не е масова.Бързо проучване показало, че брандираните с рекламни послания ремаркета на товарните автомобили са част от пилотен проект на Министерството на туризма, които засега изпълняват курсове по маршрута България- Румъния-Унгария- Словакия- Полша и обратно.                     Идеята всъщност дошла от собственик на спедиторска и транспортна фирма, който предложил своите транспортни средства за популяризиране на страната ни. Добрата хрумка веднага била възприета от министър Ангелкова и само след месец- през май 2018 г. започнала реализацията й. Министерството предоставило визиите за брандиране, а разходите по печата на брезентите били изцяло за сметка на компанията.Днес по маршрута от България до Полша и обратно „пътуват“ Панагюрското съкровище, Античният Пловдив, 7-те рилски езера, както и слоганът на България „Открий и сподели“. В пилотния проект са включени 12 транспортни средства- 7 от тях са с природни и културни забележителности от страната ни, а 5 с рекламното послание на България.Потърсени за коментар от екипа на министър Ангелкова заявиха, че добрата идея може да бъде разширена, при тях също имало положителни отзиви за нестандартния канал за комуникация, още повече, че част от държавите, в които се включва пилотният проект са едни от приоритентите за България пазари за входящ международен туризъм. Очаква се и други представители на администрации и организации, обединяващи транспортния сектор, да бъдат поканени да се включат в инициативата, популяризираща страната ни в по-широк международен мащаб.", "date": "2018.11.21", "title": "Камиони, изрисувани с красиви места от страната ни, популяризират България"}
{"url": "http://www.cross.bg/hazart-godinata-rastat-1589741.html", "text": "/КРОСС/ Данъците от хазарт у нас растат. Това показва доклад на Българската търговска асоциация на производителите и организаторите от игралната индустрия (БТАПОИИ)От началото на годината до септември приходите за държавния бюджет са 174 милиона лева, а до края на годината се очаква да достигнат над 220 млн.Отбелязва се и ръст с около 5% на игралните съоръжения, в сравнение с миналата година.В световен мащаб за 2017 г. приходите от хазарт възлизат на над 500 милиарда долара, се посочва в доклада на асоциацията.", "date": "2018.11.21", "title": "Данъците от хазарт у нас растат"}
{"url": "http://www.cross.bg/detzata-lilova-konventziyata-1589742.html", "text": "/КРОСС/ \"За мен е огромна чест да участвам в  което агенцията, съвместно с УНИЦЕФ България организираме, в партньорство с Комисията за децата, младежта и спорта на 44-тото Народно събрание\" - това каза Елеонора Лилова, председател на Държавната агенция за закрила на детето (ДАЗД). С днешното събитие ние отбелязваме 29 години от приемането на Конвенцията на ООН за правата на детето и при тази наситена със събития и официални прояви седмица, нека да си кажем, че децата за втори път в годината си имат своя празник, коментира тя.Причината за значимостта на конвенцията, 29 години след нейното подписване, да бъде толкова важна, се корени в обединените усилия на държавите по света, за да може децата и техните интереси, да бъдат защитени по най-добрия начин. Най-ярката характеристика на конвенцията е, че представя децата като пълноправни носители на права, без в същото време да пренебрегва потребностите от грижа и закрила, заяви още председателят на ДАЗД. Успехът, който постига на международната сцена, е ясен знак, че на децата вече се гледа като на членове от обществото - с права и свободи, които заслужават уважение и зачитане.Благоденствието на децата отразява качеството на живот в рамките на всяко общество. Националната стратегия за детето е възможност да се подобри състоянието и качеството на живот на децата в България. Тя е декларация за подкрепа на родителите, покана за всеки, който работи с деца, да работи заедно и по-ефективно, коментира още Елеонора Лилова. Стратегията според нея е също насърчаване на децата да станат повече ангажирани в организирането на собствения си живот.Най-вече стратегията предоставя визия за бъдещето - няма нищо по-важно от осигуряването на нашите деца и младите хора да достигнат пълния си потенциал, да живеят щастливо живота си, способни да допринесат напълно за развитието на нашето общество, коментира още председателят на ДАЗД. Тя добави, че е от жизненоважно значение да се съсредоточат усилията и ресурсите, за да се гарантира, че децата и младите хора, се радват на най-доброто начало в живота. ", "date": "2018.11.21", "title": "Елеонора Лилова: Най-ярката характеристика на конвенцията е, че представя децата като пълноправни носители на права"}
{"url": "http://www.cross.bg/zhivotnite-dymite-zayavi-1589750.html", "text": "\r\n„Спрете агонията и тормоза“. Този призив отправиха животновъди от Болярово по време на среща на депутати от ПГ на „БСП за България“ с представители на земеделието и бизнеса. Тя обясниха, че от 18.07.2018г. животните са затворени на оборно гледане, но нямат умрели животни. По думите им не са дошли да вземат втори път проби, но има денонощна охрана. ”Обезщетенията не ни помагат. След като избиха животните ни, сега може да загубим пасищата си, взимат нови проби от животните ни, без да е уведомена местната администрация. Някои от нас може да загубят и субсидиите си“, обясниха те. По думите им общината не получава и нищо от разпределените от МС средства, най-вероятно поради това, че кметът е от БСП, а не от ГЕРБ. По време на срещата беше поставен и въпросът за липсата на инвестиции за ВИК сектора в малките населени места, както и за други инфраструктурни проекти.  Като друг основен проблем те посочиха сериозната демографска криза. Хората попитаха за съдбата на програмата Странджа-Сакар и дали тя ще бъде изпълнена. Депутатът проф. Светла  Бъчварова заяви, че за чумата по овцете е поставила множество въпроси, но до момента няма определен щам и източник на чумата. „Чума нямаше. Искаха да покажат пред ЕК колко добре реагират, но нямат план за действие и само избиха животните на хората, както действат в цялата страна“, обясни тя и подчерта, че е важен въпросът- защо частна фирма извършва дезинфекцията. „Ако до средата на декември не се вдигне карантинният период, трябва да се търси отговорност от БАБХ\", каза Бъчварова.  Тя подчерта, че в България са регистрирани случаи на птичи грип, чума по овцете, чума по свинете  и няма никакъв контрол от страна на БАБХ и превенция, а само поголовно избиване на животните на хората. „Без протекционизъм, без контрол какво се предлага на пазара и дали отговаря на стандартите, без финансова подкрепа от страна на държавата, няма да можем да изплуваме“, категорична бе проф. Бъчварова. По думите й на българските производители трябва да се осигури и достъп до пазар, защото иначе те нямат шанс и страната ни  ще продължи да се залива от най-ниско качество стоки от Европа.Народният представител от ПГ на левицата Радослав Стойчев заяви, че целта на „Визия за България“ е да реши натрупаните проблеми в последните 30 години у нас. „Проектът не е партийна програма, а база, на която, в разговор с гражданите, да се създаде управленска програма, която да предлага решения на реалните проблеми на хората“, обясни Стойчев и поясни, че само така държавата може да се върне в ръцете на българските граждани.Депутатът Даниел Йорданов заяви, че Визията на БСП залага нов начин на разпределение на обществения ресурс, така че да стига до всеки български гражданин. Той обясни, че с постановления на МС и лични решения на Борисов се разпределят средства към общините, където сметне за добре и където има ръководни представители на ГЕРБ. „Залагаме на концентрация на внимание върху малки и средни производители. Държавата трябва да е активен участник в разпределянето на ресурсите, така че те да стигат до животновъдство, зеленчукопроизводство, овощарство“, заяви той. По думите му те носят добавена стойност и заетост. В дискусията взе участие и кметът на общината Христо Христов. ", "date": "2018.11.21", "title": "Животновъди от Болярово към БСП: Спрете агонията и тормоза"}
{"url": "http://www.cross.bg/hranite-oktomvri-kontrol-1589744.html", "text": "/КРОСС/ През октомври 90 000 яйца и 2254 кг храни от животински и неживотински произход са изтеглени и насочени за унищожаване от инспекторите на дирекцията \"Контрол на храните\" към Българската агенция по безопасност на храните (БАБХ).От агенцията съобщават още, че количеството е конфискувано от производствени обекти, от складове, магазини и заведения за обществено хранене. Част от иззетите храни са били неправилно съхранявани, некоректно етикетирани и с изтекъл срок на годност, а други - без здравна и идентификационна маркировка. Дирекцията \"Контрол на храните\" също така е насочила за унищожаване 73 литра сурово мляко и безалкохолни напитки.През октомври в страната са извършени общо 12 484 проверки. За установени нарушения са издадени 806 предписания и са съставени 163 акта. Затворените обекти в страната с временно преустановена дейност са седем.", "date": "2018.11.21", "title": "Агенцията по храните иззела общо 90 000 яйца през октомври"}
{"url": "http://www.cross.bg/kybrat-ryse-danutzi-1589739.html", "text": "/КРОСС/ Пореден протест на жителите на Кубрат заради лоши пътища и високи данъци. Въпреки силния дъжд, недоволните блокираха главния път за Русе на изхода от Кубрат.Хората се оплакват от многобройните дупки по пътищата и към Русе, и към Разград. Твърдят, че от Пътната агенция са обещали да започнат ремонти още миналия месец, но все още нищо не се случва. Жителите на Кубрат се заканват да продължат с протестите.", "date": "2018.11.21", "title": "Жители на Кубрат протестираха заради лоши пътища и високи данъци"}
{"url": "http://www.cross.bg/kresnenskoto-defile-otstranyavane-1589751.html", "text": "/КРОСС/ Второ денонощие продължава работата на аварийните екипи на Национална компания „Железопътна инфраструктура“ (НКЖИ) При  проливен дъжд и ниски температури продължава разбиването  на големите скални маси и тяхното отстраняване. Тази вечер пострадалият локомотив ще бъде извозен до гара Черниче, след което незабавно ще започне работата на служителите на НКЖИ по възстановяването на около 100 м железен път.До възстановяване на движението пътниците между Благоевград, Петрич и Кулата се движат с автобуси по разписанието на отменените влакове и обслужват всички гари и спирки по маршрута им на движение.", "date": "2018.11.21", "title": "Екипи на НКЖИ второ денонощие продължават възстановителните дейности в Кресненското дефиле"}
{"url": "http://www.cross.bg/dynav-strani-ryse-1589738.html", "text": "/КРОСС/ Министерският съвет одобри като основа за водене на преговори Протокол за изменение и допълнение на Меморандума между правителствата на България и Румъния за извършване на задълбочени проучвания за изграждане на нови мостови съоръжения на река Дунав, подписан на 28 октомври 2014 г., в гр. Букурещ, Румъния, съобщават от правителствената пресслужба.Анализът показва многократно нарастване през последните години на автомобилния трафик през Дунав мост Русе - Гюргево, както и на търговския обмен по коридор от основната Трансевропейската транспортна мрежа „Рейнско-Дунавски“. Съществуващото съоръжение е открито за експлоатация преди повече от 60 години и техническите му възможности не водят до облекчаване на трафика.Поради дългата му експлоатация се налага рехабилитация на конструкцията и спирания на движението. Това води до значителни задръствания, натоварване на инфраструктурата и други затруднения. Изграждането на ново съоръжение при Русе - Гюргево ще облекчи значително съществуващия трафик, ще намали негативното въздействие върху околната среда и ще има цялостен положителен икономически ефект за двете страни.С подписването на Протокола двете страни ще подкрепят извършването на проучвания за изграждане на нов мост над река Дунав при Русе - Гюргево, чрез което се поставя основа за разширяване на транспортните връзки и повишаване на икономическата активност. Същевременно се отчита изразената воля на лидерите на балканските страни за подобряване на транспортната свързаност в региона. Подкрепа за изграждането на ново съоръжение на р. Дунав при Русе - Гюргево е изразена и от местните и регионални власти на двете страни.", "date": "2018.11.21", "title": "Възможността за изграждане на нов мост над Дунав ще проучват България и Румъния"}
{"url": "http://www.cross.bg/kravite-referendym-roga-1589732.html", "text": "/КРОСС/ Необичаен референдум предстои в Швейцария. Тази неделя там ще гласуват по въпроса дали държавата да отпуска субсидии на фермери, които оставят рогата на кравите им да растат естествено.Казусът е определен като въпрос от национално значение, който разделя алпийската страна.Референдумът за запазване на „достойнството на добитъка” е иницииран от 66-годишен земеделски производител.Според него кравите заслужават да бъдат уважавани, а опитът му показвал, че животните с премахнати рога са тъжни.Три четвърти от швейцарските крави, които са национален символ и туристическа атракция, са с отрязани рога или са генетично променени да се раждат без тях.", "date": "2018.11.21", "title": "Швейцарец инициира референдум за рогата на кравите"}
{"url": "http://www.cross.bg/godina-programa-sred-1589734.html", "text": "/КРОСС/ Тридневната програма на 14-тите “Дни на предизвикателствата” е вече ясна. Фестивалът за екстремни спортове и приключения, който и тази година ще се проведе между 3 и 5 декември в Аула “Максима” на УАСГ, тази година , сред които всеки с приключенския дух в сърцето си,ще може да открие по нещо за себе си. Организатор са магазини “Стената” с подкрепата на инициативата“София - европейска столица на спорта”.Освен традиционните алпинизъм и катерене, които ще видим под формата на няколко блестящи филмови премиери и презентации на най-изтъкнати планински гидове от мeждународната организация IFMGA, през 2018 г. в програмата за радост на почитателите на слънцето и морето ще видим и  ни пренася сред някои от най-дивите и красиви южни брегове на Австралия, горите на Тасмания и Виктория и е горещ апел за опазване на тези божествени земи от нарастващия натиск на урбанизацията и промишлената експлоатация на ресурсите. Още сърф ще видим от родните атлети Илияна Стоилова и Йоан Колев с тяхното уиндсърф предизвикателство WIND2WIN, а постиженията на родното мореплаване ще представя капитан Дончо Папазов. на фестивала. Дълги години изследванията на пещерите събират ревностни изследователи и предизвикват горещи дискусии на традиционния форум.Няколко новооткрити пещери в Турция ще са на фокус в разказа на Теодор Кисимов, който проучва нови пещерни формированияв компанията на добри другари.В допълнената и готова програма на Дни на предизвикателствата ще се насладим на още един филм за катерене от Чехия “From Hammer to Drill” - кратка история на халките от академика д-р Петр Шпек Сланина Ос. Както вече знаем, сред филмовите перли, посветени на катеренето в програмата, тази година са биографичният филм за обичания британски алпинист сър Крис Бонингтън и тоталният хит the Dawn Wall, за епичното изкачванена Томи Калдуел и Кевин Йоргесън в калифорнийския Национален парк Йосемити.Пътешествията винаги са били сред най-обичаните предизвикателства в цветната палитра на Дните. Наред с велосипедните странствания по целия свят на специалния гост тази година Тито Томази от Франция и на родния опит в континенталното колоездене на Яна Меламед и Вячеслав Стоянов с проекта Cycle For Recycle запрекосяване на Южна Америка с колело, отново ще видим една история по пътя на Инките, както и презентация на пътешественика на дълги разстояния Петър Ванев за похода по цялата Апалачка пътека.Не са забравени и феновете на зимните спортове - за тях са А Land Shaped By Women- спиращи дъха сърф и сноуборд импресии от Исландия през погледа на две сноуборд дами и фрийрайд филмът ZABARDAST на Жером Тонон., където организаторите канят на 5 декември между 10 и 17 ч всички заинтересовани да се включат в дискусионните блокове с Тито Томази, Петър Ванев, Яна Меламед, гидовете от IFMGA Виктор Варошкин, Георги Пенев и Георги Георгиев - Черния. Традиционният уъркшоп на Академия Първа помощ също ще стане част от дневната програма в Клуба на пътешественика.”, където посетителите ще могат да разпускат с напитки от бирения бар на Витошко лалеи да разгледат продукцията на изложителите: производителите на екипировка за байк и катерене Omsight, многоцветните и практични бандани от TOTEM, специализираната приключенска и спортна литература на издателство Вакон, продукти за душата вкъщи и сред природата Soul Elements. Присъстващите ще могат да си набавят и най-новия фрийрайд календар на Виктор Троянов, да видят чорапите Skinners и Respro филтрите от Скади България, най-новият юбилеен брой на списание 360 и да се отбият в социалния кът, където да се запознаят и подкрепят каузите за опазване на реките и моретата на WWF, WIND2WIN и “Един ден на Витоша”. Юлиян Ангелов ще представи инициативата Must See Bulgaria. Магазини “Стената” ще присъстват със специален щанд на марката Deuter, където гост-консултант откомпанията ще бъде на разположение на всички интересуващи се от продуктите на легендарната марка, съществуваща от 1898 г.- повече от век традиция в иновациите.БИЛЕТИВсе още са налични тридневни билети на предварителна продажба от Bilet.bg (25 лв възрастни) както и в магазини “Стената”, където всеки закупил билет участва в томбола за награди. В магазина са налични и предварителни детски билети на цена 13 лв.На място, на касата пред аула “Максима” ще могат да се закупят еднодневни билети по 10 лв за възрастни и 5 лв за деца, както и тридневни по 30 лв възрастни/15 лв деца.Фестивалът “Дни на предизвикателствата” се осъществява с подкрепата на инициативата София - Европейска столица на спорта,NISSAN и Sport Depot.", "date": "2018.11.21", "title": "Още сърф, катерене и спелеология в пълната програма на 14-тите Дни на предизвикателствата"}
{"url": "http://www.cross.bg/ninova-yambol-poseti-1589728.html", "text": "/КРОСС/ Председателят на НС на БСП Корнелия Нинова ще посети днес област Ямбол, в рамките на представянето на Визия за България. В 18.00 лидерът на левицата ще се срещне с жителите на Ямбол в залата на Кукления театър. Преди това Нинова ще посети градБолярово и село Шарково.", "date": "2018.11.21", "title": "Корнелия Нинова ще посети Ямбол, Болярово и Малко Шарково"}
{"url": "http://www.cross.bg/evropeiiskiya-tereza-gibraltar-1589731.html", "text": "/КРОСС/ Британският премиер Тереза Мей ще се срещне с председателя на Европейската комисия Жан-Клод Юнкер, за да обсъдят Европейския съвет, който ще се състои тази неделя.На форума се очаква държавните и правителствените ръководители на страните от Европейския съюз да одобрят постигнатото предварително споразумение за „развода” между Брюксел и Лондон.Еврокомисията вече заяви, че ще бъдат взети предвид опасенията и претенциите на Испания по отношение на Гибралтар, който е задморска територия на Великобритания. Вчера испанските власти заплашиха, че ще блокират споразумението, ако не бъде изяснено бъдещето на Гибралтар, за което Мадрид настоява за отделни преговори с Лондон.", "date": "2018.11.21", "title": "Тереза Мей ще се срещне с Жан-Клод Юнкер преди сделката за брекзит"}
{"url": "http://www.cross.bg/varna-byrgas-putya-katastrofa-1589733.html", "text": "/КРОСС/ Мъж на 27 години е загинал при катастрофа на пътя Варна-Бургас, съобщиха от полицията във Варна, предаде БГНЕС. Инцидентът е станал около 12.55 часа в района на село Старо Оряхово. Катастрофата е между товарен автомобил и микробус.При инцидента са пострадали още един мъж и жена, чието състояние се изяснява. Двамата са отведени в болнично заведение. На място се извършват действия по разследване на детайли и обстоятелства около инцидента. Пътят Варна-Бургас е затворен за преминаване на автомобили в посочения участък.", "date": "2018.11.21", "title": "Мъж загина при катастрофа на пътя Варна-Бургас"}
{"url": "http://www.cross.bg/nikolova-kabineta-vitzepremier-1589730.html", "text": "/КРОСС/ Новият вицепремиер Марияна Николова заяви, че приоритет в работата ѝ ще бъдат децата. Тя допълни, че е готова да се срещне с майките на деца с увреждания. „Моят приоритет ще бъде икономиката, демографската политика и здравеопазването. Интерес за мен са и децата. Ако ресорът на отговорност е свързан с Агенцията за закрила на детето, аз ще искам да ми бъдат представени конкретни мерки и въпроси, които касаят здравето на децата”, посочи Николова. Тя не пожела да коментира думите на бившия вицепремиер Валери Симеонов към майките на деца с увреждания, заради които той подаде оставка. Николова посочи, че не знае дали нейният избор ще укрепи кабинета. „Не мога да кажа дали моята длъжност укрепва кабинета, аз считам, че имам по подкрепа на кабинета и приемственост в последователната политика на правителството за изпълнение на програмата”, каза новият вицепремиер.  Марияна Николова заяви, че никога не е членувала в НДСВ и не е работила като телевизионна водеща. Тя коментира и Законопроектът за защита от шума в околната среда. „Той беше внесен в НС, ако бъде одобрен, там има вписани органи и институции, които ще извършват проверки и ще налагат санкции на нарушителите. Ромските сватби – там има голям проблем”, коментира Николова. Николова допълни, че планира да се срещне с браншовите организации и да коментират какви проблеми има в дребния и средния бизнес. Тя посочи, че трябва да се работи за преодоляване на икономическия дисбаланс между регионите. ", "date": "2018.11.21", "title": "Новият вицепремиер: Приоритет в работата ми ще бъдат децата"}
{"url": "http://www.cross.bg/nyama-liniyata-traseto-1589729.html", "text": "/КРОСС/ Отварянето за движение на жп линията Петрич – Благоевград няма да бъде изпълнено в срок заради проливния дъжд, който възпрепятства работата на хората, разчистващи трасето.В понеделник върху релсите от участъка, който минава през Кресненското дефиле, се стовари огромна скална маса, която все още стои на трасето.Вчера сутринта от Национална компания „Железопътна инфраструктура” съобщиха, че линията ще бъде отворена до 48 часа, но изглежда срокът няма да бъде спазен.Служители на държавното предприятие разбиват огромната скала, а на място е пристигнал и помощен влак, който ще изтегли повредения вследствие на сблъсъка локомотив.Състоянието на тримата служители на БДЖ вече е по-добро. Очаква се утре да бъде изписана началникът на локомотива.", "date": "2018.11.21", "title": "Линията Петрич – Благоевград няма да бъде възстановена навреме"}
{"url": "http://www.cross.bg/detzata-bulgariya-ynitzef-1589735.html", "text": "/КРОСС/ , в партньорство с Комисията по въпросите на децата, младежта и спорта на 44-то Народно събрание, отбелязаха 29-тата годишнина от приемането на Конвенцията на ООН за правата на детето.В събитието, което се проведе в Народното събрание, участваха г-н Славчо Атанасов, Председател на Комисията по въпросите на децата, младежта и спорта, д-р Джейн Муита, Представител на УНИЦЕФ за България, д-р Елеонора Лилова, Председател на ДАЗД, г-н Юрий Щерк, зам.-министър на външните работи.                          Детският фонд на ООН представи резултатите от национално социологическо изследване „Гласовете на децата“, реализирано от изследователска агенция „Маркет линкс“ по задание на УНИЦЕФ България.Неговата цел е да проучи нагласите на децата и младите хора в България по широк спектър от теми: щастливи ли са, как се чувстват в училище и вкъщи, в каква степен са интегрирани в съвременното общество, употребяват ли психоактивни вещества, чувстват ли се в безопасност, информирани ли са, знаят ли правата си, какво очакват от политиците, как виждат своето бъдеще.Проучването „Гласовете на децата“ е представително за децата и младите хора на възраст 9-17 години – вижте самото изследване и неговите изводи ", "date": "2018.11.21", "title": "УНИЦЕФ и ДАЗД отбелязаха Световния ден на детето в Народното събрание"}
{"url": "http://www.cross.bg/evropeiiskiya-izlizane-suyuz-1589737.html", "text": "/КРОСС/ България ще подкрепи споразумението за излизане на Великобритания от Европейския съюз. Това беше решено днес по време на заседание на Министерския съвет.На 25 ноември предстои извънредна среща на лидерите на Европейския съюз в Брюксел. Очаква се тогава да бъден задействан чл. 50 за излизане на Кралството от Общността.Правителството добавя, че България се обявява за постигането на възможно най-всеобхватно и тясно сътрудничество на ЕС с Обединеното Кралство след брекзит, отчитащо значимостта на страната за Европа.", "date": "2018.11.21", "title": "България подкрепя споразумението за брекзит"}
{"url": "http://www.cross.bg/simeonov-gerb-valeri-1589727.html", "text": "/КРОСС/ Депутатите приеха оставката на вицепремиера Валери Симеонов и одобриха предложената за поста Марияна Николова. От 178 гласували „за” бяха 116, „против” – 62, въздържали се нямаше.  От май досега Николова е началник на кабинета на Симеонов, владее френски и английски език.Като вицепремиер тя ще отговаря за икономическата и демографската политика, след като Симеонов подаде оставка в петък. Николова положи клетва веднага след като беше избрана от парламента.Дебатите в пленарната зала продължиха повече от 3 часа. Стигна се до остра полемика, взаимни обвинения и процедурни боричкания.Депутатите преминаха през поименна проверка, изпълнена с напрежение почивка и възобновяване на дебатите.Премиерът Бойко Борисов не присъства в залата и решението за персонални промени в Министерския съвет беше представено от втория вицепремиер от квотата на Патриотите – Красимир Каракачанов.Валери Симеонов пък пристигна в парламента, но беше в един от кабинетите.В залата лидерът на БСП Корнелия Нинова упрекна председателстващия заседанието Емил Христов от ГЕРБ, че не ѝ е дал думата и го предупреди да не забравя какво се е случило с Димитър Главчев като председател на НС. От ГЕРБ обаче твърдяха, от левицата са вдигнали ръка за изказвания, след като дебатите са били закрити.   След почивка и Председателски съвет в крайна сметка разискванията бяха възобновени. В продължението Нинова заяви, че управляващото мнозинство е изтрило думата „морал” от българския език. „Вицепремиер, върху когото тежат съмнения за търговия с българско гражданство, е дошъл да представи оставката на вицепремиер, който посегна на най-святото – майчинството и болните деца”, изтъкна тя. Това не е коалиция за политика, а за власт и постове, коментира Нинова. Според  нея изходът е оставка на цялото правителство и предсрочни парламентарни избори.„Няма да подадем оставка, защото с „Обединени патриоти” сме поели ангажимент към над 1,5 милиона избиратели”, отговори на критиките Тома Биков от ГЕРБ. Рамадан Аталай от ДПС попита управляващите дали са доволни от управлението. Виждам, че на премиера вече му е неудобно да дойде и да седне тук, до вас г-н Каракачанов, коментира той и пак посочи, че Патриотите дърпат ГЕРБ дълбоко надолу. Според Аталай Борисов трябва да каже защо на мястото на Симеонов, чиято оставка е закъсняла, слага неговия началник на кабинета и дали ГЕРБ остават подвластни на ОП.Председателят на ПГ на ГЕРБ Цветан Цветанов посочи, че Валери Симеонов заради думите си е понесъл своята отговорност чрез подадената оставка. Цветанов не отрече, че с ОП имат различия, както и моменти, когато емоцията надделява, но коалицията следва своята управленска програма. ГЕРБ и ОП не са създали нито един олигарх, декларира още той. Каракачанов изтъкна, че днес не е имало нито един въпрос към номинираната за поста на Валери Симеонов – Марияна Николова. Целта на този театър е не да се обсъди кой е новият човек, който идва, по какви политики би работил, ако бъде одобрен, а да решите вътрешнопартийните си проблеми, клатейки държавата, коментира вицепремиерът. Очаква се Валери Симеонов да се върне в парламента, което означава, че Миглена Александрова от „Атака” трябва да освободи мястото. Това ще доведе до преразпределение на силите в Обединените патриоти така  – 7 за „Атака”, 9 за НФСБ и 11 за ВМРО. ", "date": "2018.11.21", "title": "НС прие оставката на Валери Симеонов, Марияна Николова става вицепремиер"}
{"url": "http://www.cross.bg/tazi-model-ostavka-1589719.html", "text": "/КРОСС/ Уважаеми български граждани,Днес получихте още едно доказателство за вашата правота, когато искате оставката на цялото правителство и смяната на този модел на управление. Получихте го в най-важната институция в България – парламента. За пореден път министър-председателят унижи българската институция – Народно събрание. 10 години в управлението, той налага този стил на управление. Няма държавност, няма институции. Един човек решава еднолично всички въпроси.Днес получихте и доказателство, че управляващото мнозинство изтри думата морал от българския език. Вицепремиер, върху който тежат съмнения за търговия с българско гражданство е дошъл да представи оставката на вицепремиер, който посегна на най-святото – майчинството и болните деца. Но днес получихте и доказателство за вашата сила. Те са уплашени от вас. Мнозинство, което мълчи в тази политическа криза е объркано и страхливо. Няма нито едно изказване от страна на първата политическа партия в коалицията. Нито едно представяне от страна на първата политическа партия на новия кандидат за вицепремиер. Какво говори това? Обърканост и страх от вас. Защото сте прави в исканията си за промяна на този модел и оставки.Тази оставка е поредната и няма да реши нищо, защото тя не отстранява причините, за състоянието, в което се намира държавата след 10 години управление на Бойко Борисов. Тази коалиция между ГЕРБ и ОП е обречена от самото начало. Преди година и половина от тук казахме, че това не е коалиция за политики, а за власт, пари и постове- и времето го показа. Две години скандали и нестабилност в управлението доведоха до нестабилност в държавата. Помните ли за нещо друго коалиционните партньори и министрите да са спорили две години, освен за това – кой какъв пост да заеме, кой за кого лобира в туризма и икономиката, кой чии интереси защитава тук, като внася законопроекти в полза на олигарсите? Може ли някой от вас да ни разкаже поне 5 минути от тези 6 часа, през които спорихте вчера? Имаше ли разговор за това- как минималната пенсия да стане 300 лв., а минималната заплата 1000 лв.? Едва ли. Имало е караници за постове, влияние, власт, пари.Провежданата политика на тази коалиция през цялото време е в полза на големите и богатите. Твърдите, че въпреки скандалите, правителството има програма, която изпълнява. Вие не си изпълнявате програмата. В нея пише, че няма да вдигате данъци- не само, че вдигате старите, но измислихте и нови. В нея пише, че ще увеличите доходите с определени суми- не го правите. В нея пише, че ще борите с корупцията, а предизвикахте най-големите корупционни скандали, които сложиха петно върху България. Вие не си изпълнявате програмата.Третата причина, за да се стигне до тук е вашата арогантност, високомерие и неглижиране на общественото мнение, на предложенията на опозицията, на различно от вашето мнение. Живеете в паралелен свят . Всеки ден говорите на обществото какъв голям икономически растеж имаме, каква стабилност, какво богатство се лее над българската земя. Не виждате обаче, действителната картина – че загиваме като народ заради демографската катастрофа, обедняваме, неравенствата растат, здравеопазването е в колапс, образованието произвежда неграмотни деца. Във вашата представа всичко е прекрасно. Вашия свят и този, на действителността, са паралелни.По тези три причини – коалиция за власт, политика за богатите, срещу бедните и средната класа и високомерие, и арогантност, стигнахме до тук – хиляди хора да са на улиците в страната. Вижте за какво протестират те- за доходи, срещу несправедливостта, срещу неравенствата и разслоенията, срещу корупцията и искат смяна на модела и системата. Как да променим модела? Поне от две години говорим  как виждаме промяната в модела. Модел, в който политици и олигарси, независимо кой управлява България, се сговарят помежду си и работят за собствените си интереси и срещу интересите на народа. Вие дадохте ярки примери за този модел като внесохте законопроект, с който да опростите задължения на един олигарх в държавата и няколко закона, с които да съдерете три кожи от народа с нови данъци, дори и върху старите коли. Това е модел, в който политиците, когато седнат тук, забравят за какво са изпратени, сговарят се помежду си срещу благото на народа. Тези дни дадохте още примери за това- когато хиляди хора са на улицата заради бедността си, тази политическа класа си вдига заплатите. Това също е модел. Модел на неравенство, политическо високомерие и пренебрежение към истината – как живее народът. Това е задкулисие, градено години наред. Вие сте най-яркият израз на този модел, на който е време да сложим край и да мислим за бъдещето. Защото паралелната държава днес краде 10 млрд. лв., а вашата, официалната – на растежа и цъфтежа, подхвърля 50 млн. коледни надбавки. Това са два паралелни свята и моделът, който трябва да се промени.Ние искаме да го променим. Но ще го направи ли тази оставка? Не, няма да го направи! Тази оставка просто сменя един човек с друг. Ще доведе ли тази оставка до това- да си оттеглите предложението за данъка върху старите коли, ще намалите ли ДДС върху храните и лекарствата? Ще дадете ли пари на младите семейства, ще скъсате ли с тази модел на политическо-олигархична зависимост, където обществени поръчки раздавате не за качество на работа, а за количество на комисионни? Ще скъсате ли с този модел? Не, всичко ще продължи постарому. Ще раждате все повече нестабилност, несигурност, не давате перспектива на народа и бъдеще на държавата. Има изход от тази ситуация и той е само един – оставка на цялото правителство, демократични, правови, конституционни механизми за излизане на държавата от това състояние и за изход  на народа от тази бедност и несправедливост. Те са: оставка, предсрочни избори и каквото народът реши.", "date": "2018.11.21", "title": "Корнелия Нинова: Има изход от ситуацията в държавата – оставка, предсрочни избори и каквото народът реши  "}
{"url": "http://www.cross.bg/zashtoto-zarkov-parlamenta-1589720.html", "text": "/КРОСС/  „Алтернативата е само една - нови избори и хора, които да вдъхнат живот на българските демократични институции. Иначе бутаме страната ни към гибел“. Това заяви зам.-председателят на ПГ на „БСП за България“ Крум Зарков от парламентарната трибуна. Той обясни защо се стигна до смяна на вицепремиер. „Не е само заради изпусната фраза. Стигна се до това, защото има протести, има недоволство под най-различни форми и с най-различни искания“, поясни той. По неговите думи при всеки протест, в демократично общество, властта е длъжна да направи три неща: да го чуе, да го разбере и да му отговори. „Вместо това от години правителствата, доминирани от ГЕРБ, функционират с протестите по друг начин. Първият е – викат ги в кабинета и им дават това, което искат, без значение каква е предварителната програма на правителството. Без значение каква е общата политика на държавата. Без значение дали това искане отговаря на искане на други групи хора“, каза още Зарков.  Той подчерта, че милиарди лева всяка година са заделени в бюджета, за да може да се успокояват различни протести. „Резултатът от това е, че хората разбраха, научиха се, че ако искат да постигнат нещо, то става с натиск – брутален, често уличен натиск. Това е най-сигурната диагноза за състоянието на българските институции, включително парламента. Народът е абдикирал от нас, а когато народът абдикира от парламента, той няма смисъл да съществува“, категоричен е народният представител. Като втори подход Зарков посочи: „Когато не може да се отговори на искането на протестиращите, защото милиардите са свършили и защото някой не им е от симпатичните и не ги заплашва чак толкова- няма да докара тракторите, тогава протестът бива обиждан, заклеймяван, етикетиран – организират го мутри, той е на БСП. Все едно тези хора, там, нямат собствено мнение и съзнание“, допълни зам.-председателят на ПГ на „БСП за България“. Според него резултатът тогава е, че управляващите ги вбесяват, защото докато те протестират, че не им стига, управляващите им казват, че има много. „Това е лудост! Затова днес сменяме вицепремиер, а утре ще сменяме министър или премиер. Няма значение, защото всеки следващ ще бъде по-слаб“, коментира той. Зарков е на мнение, че с всеки ден на това управление, става едно – властта е в ръцете на хората с пари, а не в парламента и опозицията все по-често ще е на улицата. „Олигарх е човек, който е свързан с властта, не с опозицията. Ако олигарси има, те са тук, защото управлението го позволява“, посочи народният представител. „ГЕРБ обещават едно и не го изпълняват, а правят друго. И затова трябва да си платят цената“, заяви зам.-председателят на ПГ на „БСП за България“ Георги Свиленски. Той подчерта, че според управляващите мястото на политиката е в парламента, но премиерът го е страх да дойде, а вицепремиерите се разбягаха. „Гледаме проект за решение на МС, а в залата няма един човек. Поне министърът на спорта да бяха оставили. Кандидатът за вицепремиер все още седи, но може до края на дебата да си тръгне“, коментира той. „ГЕРБ казват, че си изпълняват предизборните обещания и в името на това искат да управляват, а хората да ги подкрепят. Точно затова не ги подкрепят“, каза още той. Като пример посочи 300 лв минимална пенсия, която е записана в програмата им, но не е изпълнено. „Двойно вдигане на данъците на автомобилите  - това в коя програма е записано? Затова хората не ги искат. Кога казаха, че ще вдигат гражданската отговорност двойно, тройно? Написано ли е в програмата им? Те лъжат избирателите си, а нашите избиратели страдат покрай техните“, заяви Георги Свиленски. ", "date": "2018.11.21", "title": "Зарков: Алтернативата е само една - нови избори и хора, които да вдъхнат живот на българските демократични институции"}
{"url": "http://www.cross.bg/leva-suobshti-obshto-1589722.html", "text": "/КРОСС/ Това е решило правителството, съобщи след заседанието социалният министър Бисер Петков, цитиран БГНЕС.Сумата ще бъде изплатена през декември. По този начин одобрените от Агенцията за социално подпомагане ще получат следващия месец общо 475,15 лв.Средствата са осигурени от бюджета на социалното министерство и няма да се налагат допълнителни трансфери от републиканския бюджет.Социалният министър съобщи още, че в проектобюджета на държавата за догодина са предвидени общо 120 млн. лева за петте месеца на отоплителния сезон. С парите се подпомагат хората за закупуване на дърва или за сметките за електроенергия.", "date": "2018.11.21", "title": "Правителството отпуска по 100 лева допълнителна енергийна помощ"}
{"url": "http://www.cross.bg/vmware-dell-vxrail-1589724.html", "text": "/КРОСС/ Dell Technologies обяви, че HCI устройствата Dell EMC VxRail, задвижвани от сървърите VMware vSphere и VMware vSAN, са сертифицирани от SAP за платформата SAP HANA. Сертификатите, както за VxRail, така и за софтуерът Vmware са рефлектирали върху продължаващото лидерство на VMware и Dell EMC в развиващата се с бързи скорости HCI индустрия.Според последните проучвания от IDC, Dell Inc. отново е лидер в областта на хиперконвергентни системи с дял от 28.8% за второто тримесечие на 2018 година, въз основа на ръст от 95.2% на годишна база. Водени от успеха на Dell EMC VxRail, растежът при Dell надминава този на индустрията, който е нараснал с 78.1% до 1.5 милиарда долара в продажбите за същото тримесечие. За същия период, VMware е бил номер 1 в хиперконвергентни системи, според собствениците на HCI software с 34.1% дял от приходите, което показва най-големия ръст за годината с 96.7%.Dell EMC VxRail е единственият в индустрията, завършен и напълно интегриран HCI продукт с Vmware, управляван от VMware vSphere, VMware vSAN, както и предварително тествания и конфигуриран Dell EMC PowerEdge сървър. Тези устройства са най-лесният и бърз начин да се опрости VMware за HCI с безпроблемна интеграция на вече съществуващите VMware инструменти. VxRail предлага простота на управление на жизнения цикъл с рентабилни HCI решения, които предоставят множество опции за изчисления, памет, съхранение, интернет мрежа и графики, за да отговорят на всякакви нужди и да обхващат широк диапазон от приложения.„Клиентите могат да получат оперативните предимства на една напълно конвергентна инфраструктура, от водещи търговци на хиперконвергентните системи, Dell EMC и VMware, за да подпомогнат техните критични и чувствителни към работата на SAP HANA среди“, заяви Санджай Понън, директор клиентски операции към VMware. „VMware се гордее да работи с водещата компания за приложения в света, SAP, за да осигури по-сигурна и гъвкава дигитална основа, за да помогне на клиентите си да постигнат устойчиво конкурентно предимство.“„Dell EMC VxRail прави IT трансформацията с HCI възможно най-лесна за потребителите, за да може да я приемат и работят с нея“, заяви Джил Шниорсън, старши вицепрезидент и генерален директор, Dell EMC VxRail. „Тъй като потребителите все повече използват VxRail за работата си с центрове за база данни, тази сертификация прави VxRail отлично HCI решение за потребителите на SAP HANA.““SAP от дълго време си партнира с VMware и Dell EMC, и заедно позволихме на потребителите да трансформират бизнеса си“, каза Мартин Хайзиг, SAP HANA Technology Innovation Network. „Днешните новини подчертават размерите на технологиите, а Dell Technologies и SAP предлагат възможност на компаниите да оптимизират техните SAP решения с по-голяма гъвкавост, висока надеждност, по-ниски разходи и лесна доставка.“Софтуерът на VMware , която поддържа апликациите и услугите по начин, трансформиращ бизнесът и индустрията.Сертификацията отваря възможности за още по-лесна работа и намаляване на разходите, когато се отнася за работа, включваща изкуствен интелект (AI), машинно обучение (ML), Big Data, цифрова архитектура, централни бази данни, както и ключови и 3D графики. Ползата ще бъде насочена към клиентите, които търсят комбинация от VMware vSphere High Availability и Fault Tolerance функции. Към днешна дата повече от 60% от vSAN потребителите споделят, че работят с критични апликации като SAP NetWeaver,SQL Server, Oracle, поради нарастващото количество от работа с Big Data в техните HCI среди.Процесът на SAP сертифициране удостоверява VMware vSphere и vSAN софтуерът в производството както за разгърнатите Scale Up и Multi-VM модели в семейството на Intel® Scalable Xeon® Processor, благодарение на сътрудничеството между VMware and Virtustream, които сега поддържат SAP HANA среди с до 6TB виртуални машини от сървъри с четири гнезда. ", "date": "2018.11.21", "title": "Технологиите на Dell осигуряват хиперконвергентно инфраструктурно сертифициране за платформата SAP HANA® "}
{"url": "http://www.cross.bg/predstaviteli-narodnite-bulgariya-1589721.html", "text": "/КРОСС/ На 22.11.2018 (четвъртък) народните представители от ПГ на „БСП за България” ще представят проекта Визия за България  пред жители на областите Бургас и Перник.От 18:00 ч., в центъра на гр. Приморско, народните представители от ПГ на \"БСП за България\" Петър Кънев, Георги Йорданов и Таско Ерменков ще се срещнат с обществеността.От 18:00ч., в зала на Гражданска отбрана, в гр.Камено зам.-председателя на ПГ на левицата Весела Лечева и народните представители Веска Ненчева и Георги Андреев ще представят Визията на левицата.От 17:30ч., в центъра на Поморие секретарят на групата Филип Попов и депутатите Красимир Янков, Димитър Стоянов и Кристина Сидорова ще разговарят с жители на общинатаВ залата на хотел \"Врис\", в гр.Царево, в 18.30 ч. ще започне срещата на  народните представители от ПГ на \"БСП за България\" Георги Гьоков и Чавдар Велинов с граждани.От 17:30 ч., в зала \"Тракийци\", в гр.Средец народните представители от ПГ на \"БСП за България\" Александър Симов, Валентина Найденова и Кольо Милев ще се разговарят с жители на общината.От 10:30 ч., в залата  на Младежкия дом, в град Радомир ще започне срещата на жителите на общината с народните представители от ПГ на \"БСП за България\" Станислав Владимиров, Любомир Бонев, Валери Жаблянов, Донка Симеонова и Димитър Георгиев. От 13:00 ч., в заседателна зала, в сградата на община Ковачевци народните представители Станислав Владимиров, Любомир Бонев, Донка Симеонова и Димитър Георгиев ще представят Визията пред жители на общината. По-късно, от 17:00 ч. те ще разговарят с жителите на Земен.На 23.11.2018 г. (петък), от 17.30 ч. зам.-председателят на ПГ на БСП Христо Проданов и народните представители Станислав Владимиров, Любомир Бонев и Иван Ченчев ще представят Визия за България пред жители на общ. Брезник, в кафе „Банката”, в гр. Брезник.", "date": "2018.11.21", "title": "Народните представители от БСП ще представят Визия за България в областите Бургас и Перник"}
{"url": "http://www.cross.bg/myzeii-etnografski-natzionalniya-1589725.html", "text": "/КРОСС/ По случай 55 годишнината на Таня Танасова – българска поетеса от Бесарабия, на 28 ноември Дружеството за връзки с бесарабските и таврийските българи “Родолюбец” организира творческа вечер в Националния етнографски музей. че Родината ми кръвна моя майка не е била.Че през граници, морета таз Родина се намира.Пък човека там, където е роден, му се умира\"Когато не ѝ стигат думите, поетесата посяга към четката. Авторка ще предложи на нашето внимание и някои от картините си.", "date": "2018.11.21", "title": "Дружество “Родолюбец” организира творческа вечер в Националния етнографски музей"}
{"url": "http://www.cross.bg/leva-varna-pristanishte-1589718.html", "text": "/КРОСС/  е увеличено основното месечно заплащане на работещите в „Пристанище Варна“ ЕАД през последните 2 години. Считано от 1 януари догодина предстои поредно увеличение средно с около 5% за работещите над 1 500 души, както и разговори за допълнително увеличение на възнагражденията на инженерния и средния ръководен състав. Причина за драстичния ръст са поредните успешни финансови резултати на най-големия държавен пристанищен оператор. Предварителните прогнози сочат, че „Пристанище Варна“ ЕАД ще реализира печалба в размер на около 10 млн. лева, отчитайки увеличение от заложеното в Бизнес плана си за годината.  Социалната политика и грижата за персонала са ключови приоритети на „Пристанище Варна“ ЕАД, а възнагражденията нареждат дружеството на първи позиции в Североизточния район на страната. Средното основно месечно възнаграждение в „Пристанище Варна“ ЕАД възлиза на 1 288 лева, вариращо в двата терминала, оперирани от дружеството – 1 387 лева за Пристанищен терминал Варна – Запад и 1 159 лева за Пристанищен терминал Варна – Изток. 1 680 лева е средното основно месечно заплащане на нормените работници в Пристанищен терминал Варна - Запад, определящо се от изработеното – докери, кранисти, водачи на МПС и други, драстично надвишаващо средната работна заплата на наетите в икономическа дейност \"Транспорт\" (1 062 лв.), Обществения сектор (1 147 лв.), град Варна (1 059 лв.) и Североизточния район на страната (992 лв.)*. Под рамките на средното ниво на възнагражденията в дружеството получават единствено заетите в административните му отдели.Към основната си заплата, работещите в „Пристанище Варна“ ЕАД получават допълните възнаграждения по \"Социален пакет\" - около 4 000 лева годишно, включващ - ваучери за храна, средства за закупуване на лекарства, допълнителни регулярни възнаграждения при добри експлоатационни резултати и други. По социалната програма всички служители и работници на държавния оператор ще получат и 1 300 лева за Коледно-новогодишните празници.Резултатите на най-голямото българско пристанище са пряко свързани с финансово-икономическото състояние на страната, което остава стабилно. Досега през годината в терминалите на пристанището са обработени близо 8 млн. тона товари. Отчетен е най-голям ръст при обработката на контейнери – около 7%. Преминалите зърнени товари възлизат на повече от 2,3 млн. тона. ", "date": "2018.11.21", "title": "Драстичен скок на заплатите в „Пристанище Варна“ ЕАД"}
{"url": "http://www.cross.bg/otdelenieto-kyvyoz-byrgas-1589726.html", "text": "/КРОСС/ Бургаско семейство отбеляза рождения ден на своя 20-годишен син по необичаен начин – като стана дарител на Отделението по неонатология на УМБАЛ Бургас. Днес Гергана и Николай Господинови подариха на отделението нов кувьоз от висок клас, снабден с допълнително оборудване. Идеята е възникнала по повод 20-я рожден ден на сина им.„Синът ни е роден тук преди 20 години. Беше в кувьоз. Знаем колко е важно лекарите да имат добра апаратура и ще се радваме, ако нашето дарение помогне на много недоносени бебета да се приберат вкъщи при родителите си“, разказа Гергана Господинова. Семейството посети отделението с малката си дъщеря Мария. Рожденикът Николай е студент в Англия.„Изключително много Ви благодарим. Благодарение на дарители като Вас, нашето отделение е оборудвано с модерна и качествена техника. В последните 3 години това е четвъртият кувьоз, който получаваме от дарители. Нашите деца наистина имат нужда от висококачествени грижи и прецизна апаратура, за да могат да оцелеят и да се развиват без риск от увреждания. Радвам се, че все повече хора стават дарители на отделението и ни помагат“, обясни началникът на неонатологията д-р Стилияна Томова.Дареният от сем. Господинови кувьоз вече е пуснат в експлоатация. Той е снабден със сензори за температура и влажност, за да осигури на недоносените бебета среда, от която те най-много се нуждаят в първите минути от живота им. Има и теглилка, за да се следи теглото на детето директно в кувьоза.Николай и Гергана Господинови са от Бургас. Създатели са на фирмата за недвижими имоти iBrokers, която има офис и в София. Семейството живее в Бургас, в УМБАЛ Бургас са родени и двете им деца. В офиса на фирмата има и други майки, на чиито деца Отделението по неонатология е помогнало. Затова всички приели идеята присърце и с нетърпение очаквали поръчаният кувьоз да бъде доставен в болницата.Д-р Томова показа на дарителите отделението и разказа за идеята за създаване на семейна стая, в която родителите на недоносените деца да имат възможност да бъдат заедно със своите бебета. За ремонта на стаята отделението разчита на дарители. Особено ценна ще бъде помощта на проектанти, архитекти, дизайнери и строители, които могат да се свържат с отделението, ако желаят да помогнат.", "date": "2018.11.21", "title": "Бургаско семейство дари кувьоз на УМБАЛ Бургас за 20-я рождения ден на сина си"}
{"url": "http://www.cross.bg/bulgariya-bulgarskata-pargov-1589723.html", "text": "/КРОСС/ Калоян Паргов бе сред официалните гости на честването на 105-ата годишнина от създаването на Съюза на българските писатели в НДК. Председателят на БСП - София поздрави творците, събрани в една организация, която до ден-днешен продължава да брани българския дух.На тържеството присъстваха президентът на България Румен Радев, председателят на БСП Корнелия Нинова, бившият министър на културата Георги Йорданов, доайенът на перото Анжел Вагенщайн и много други български писатели и поети.\"Вие сте истински летописци на времето, в което живеем, на българската история и култура, пише Калоян Паргов в поздравителния си адрес до председателя на Съюза на българските писатели Боян Ангелов. - В хилядолетната ни история българската литературна общност се вписва със своя достойна 105-годишна биография, която ни дава пълното основание да се поклоним и с признателност да отдадем заслуженото внимание към самобитните индивидуалности, събрани и днес в най-старата авторитетна писателска организация у нас. За съжаление, литературата днес не е сред най-обичаните, ухажвани и обгрижени деца в семейството на българската култура, но тя и при тези условия е израз на усилията да се съхрани българският дух, да бъде основен автор на страниците, описали народните страдания и съдбините на отечеството ни и в години на подем, и в периоди на трагични обстоятелства. Ние и затова правим проекти за нова Визия за България, за каузата България, за да оставим свой почерк и заедно с Вас да покажем, че всяко време си има и своята алтернатива\".", "date": "2018.11.21", "title": "Калоян Паргов към Съюза на писателите: Вие браните българския дух"}
{"url": "http://www.cross.bg/statyyata-bila-balerina-1589714.html", "text": "/КРОСС/ Статуята в Истанбул, изобразяваща първата балерина в Турция, е била повредена при сексуално насилие, съобщава Hurryet Daily News.Според ежедневника \"Евренел\" статуята на турската балерина Мерич Шюмен, която е била изложена като част от изложбата в истанбулския квартал Малтепе, е била нападната от четирима неидентифицирани мъже и две жени.“Очевидно нетрезв мъж си свали панталоните и се опита да изнасили статуята. Групата първоначално избяга, след като местен търговец реагира, но след това се върнаха, изтръгнаха статуята и я счупиха\", казал очевидец на вестника.Инчи Шенел, председател на Асоциацията за култура, изкуство и наука \"Бабил\", която притежава статуята, заяви, че не може да подаде наказателна жалба, тъй като в квартала няма камери за сигурност, показващи нападението.\"Много е тъжно. Това е мястото, където думите нямат никаква функция. Моралните ценности са разрушени \", каза тя.Коментаторът на в. „Хюриет“ Ахмет Хакан също критикува посегателството срещу статуята.„Но балерината носеше много къса пола. Какво правеше тя там през нощта? И не стоеше ли там съблазнително? Кой ще бъде първият, който да зададе тези въпроси сега?\", написа саркастично Хакан.Родена през 1943 г., Мерич Шюмен се превръща в световноизвестна турска балерина през 60-те години на миналия век. Тя се оттегля на 62 години, след като е била генерален мениджър на Държавната опера и балет в Анкара.", "date": "2018.11.21", "title": "Пиян турчин опитал да изнасили статуя в Истанбул"}
{"url": "http://www.cross.bg/saiitove-otstupki-golemi-1589711.html", "text": "/КРОСС/Неизвестни до момента интернет сайтове с големи отстъпки, които често рекламират и популяризират своята дейност дори чрез Фейсбук, са най-честите капани, на които стават жертва онлайн потребителите.Друг основен белег на фалшивите сайтове, които събират средствата ни е наскоро регистрираната интернет страница. За историята на всеки сайт лесно може да бъде направена проверка от всеки чрез откритите източници на Интернет. Пример за такъв източник, в който може да проверите от кога съществува даден сайт е .Освен за скоро регистрираните сайтове, предлагащи големи отстъпки, потребителите на онлайн търговията трябва да внимават и за сайтове, които продават фалшификати (т.нар. реплики) на световно известни защитени търговски марки на облекла, устройства, екипировка за зимните и други спортове и т.н.“Кухите” сайтове, които представляват една “гола” интернет страница /липсва реален търговец, склад, дейност/, която е рекламирана на много места, имат доста къс живот - за около месец, два. През този период за този вид страници киберпрестъпниците създават широка рекламна кампания - чрез банери в други сайтове и реклами в социални медии. Във фейк сайта обикновено за високите отстъпки често има поле с пояснение, че ниските цени се дължат на дългия период на доставка - над 40-50 дни. С това пояснение киберпрестъпниците въвеждат в заблуждение и успокояват жертвите си. По този начин, след като  “кухата” страница събере финансовите средства от извършените към нея “покупки” и рекламната й кампания приключи, страницата бива изтрита и повече не може да бъде намерена.  Седмици след това пазарувалите в нея започват да очакват получаването на “закупените” стоки и когато те не бъдат доставени разбират, че са станали жертва.По статистика на специализирания отдел “Киберпрестъпност” при ГДБОП броят на измамните сайтове нараства над 10 пъти преди големи празници, каквито са и предстоящите.Финансовите средства за мнимите покупки на жертвите обикновено постъпват в банкови сметки в Китай и други континенти, което силно затруднява тяхното възстановяване. В тази връзка, от ГДБОП съветват, след като бъде извършена покупка, клиентите да проверят къде точно са получени техните средства и ако се усъмнят, да поискат канселиране на финансовата транзакция в разумните за това срокове.Фалшивите страници се изграждат на няколко езика, както с цел по-висока достоверност, така и за разширяване обхвата и обема на престъпната дейност.", "date": "2018.11.21", "title": "ГДБОП предупреждава за измамни сайтове по време на “черния петък” и предстоящите Коледни и новогодишни празници"}
{"url": "http://www.cross.bg/zayavi-mnozinstvo-tazi-1589712.html", "text": "/КРОСС/ За пореден път министър-председателят Бойко Борисов унижи българската институция Народно събрание. Това заяви лидерът на БСП Корнелия Нинова от трибуната на НС.По думите й няма държавност и няма институции в тази държава.Един човек решава еднолично въпроси. Управляващото мнозинство изтри думата морал от българския език, заяви още лидерът на БСП.Тя заяви, че мнозинство, което мълчи в тази политическа криза, е объркано и уплашено мнозинство.По думите й оставката на Валери Симеонов е поредната,  но тя не решава нищо. Оставката сменя просто един човек с друг. Тази коалиция е обречена от самото си начало.Това не е коалиция за политики, а за власт, пари и постове - за две години видяхме само скандали което доведе и до нестабилност в управлението. ", "date": "2018.11.21", "title": "Корнелия Нинова: Няма държавност и институции в тази държава"}
{"url": "http://www.cross.bg/steni-nevidimi-kontzerti-1589708.html", "text": "/КРОСС/След концертите в София и Пловдив, на „Драматичен театър“ и  „Фестивален комплекс“  са концертите „Невидими стени“ 2018. едни от най-значимите музикални събития от културния афиш на 2018 г - концерти на световно ниво, с висока класа и неподражаем стил. Б.Т.Р. в състав - Атанас Пенев - вокали, Славчо Николов - китари, вокали, Иван Калфов - бас-китара, Илиян Диков – барабани изпълняват повечето песни от последния си албум „Невидими стени“ и най-популярните си хитове. Рокаджиите изпращат 2018 г. с 12-ия си студиен албум „Невидими стени“, турне „Невидими стени“, много авторски и съвместни концерти с Джон Лоутън и Глен Хлюз. Преди месец Б.Т.Р. представи мащабната видеопродукция „Никога преди“,отново в стилистиката на киното /както и предишните два клипа – „Несбъдване” и „Моята сила”.В новогодишната нощ Б.Т.Р. ще „взривят“ площад “Свобода“ Русе.\n\t\t\t\t\t", "date": "2018.11.21", "title": "Б.Т.Р. с турне „Невидими стени“ 2018 в Шумен и Варна "}
{"url": "http://www.cross.bg/beshe-dymata-ostavkata-1589709.html", "text": "/КРОСС/ Депутатите се изпокараха в пленарната зала преди гласуването на оставката на вицепремиера Валери Симеонов и смяната му с предложената за поста Марияна Николова. Премиерът Бойко Борисов не е в пленарната зала и тя беше представена от вицепремиера Красимир Каракачанов.От БСП се оплакаха, че водещият заседанието зам.-председател на парламента Емил Христов не им е дал думата и е закрил дебатите, макар че е имало желаещи за изказване. ", "date": "2018.11.21", "title": "Депутатите се изпокараха преди гласуването на оставката на Валери Симеонов"}
{"url": "http://www.cross.bg/moskva-samolet-sheremetievo-1589710.html", "text": "/КРОСС/ Нелеп инцидент стана на московското летище Шереметиево. Самолет, излитащ по маршрут Москва – Атина, е блъснал човек при рулиране на пистата.  Следственият комитет на Русия публикува видеозапис от мястото на инцидента в \"Туитър\".Екипажът съобщил за сблъсък с неизвестен предмет. След оглед било открито тялото на мъж и личните му вещи.Органите на реда установили, че загиналият е 25-годишен арменски гражданин. Той бил депортиран от Испания и се връщал към Ереван с междинно кацане в Москва.", "date": "2018.11.21", "title": "Самолет блъсна човек при рулиране на пистата на летище Шереметиево"}
{"url": "http://www.cross.bg/stranata-chyzhbina-putyvali-1589715.html", "text": "/КРОСС/ 1,9 млн. българи са пътували между юли и октомври, показват данните на статистиката. Основната част от тях (79.8%) са пътували в страната, 14,8% - в чужбина, а 5,4% са пътували както в страната, така и в чужбина.В сравнение със същото тримесечие на 2017 г. общият брой на пътувалите лица на възраст 15 и повече навършени години се понижава с 5,5%, като броят на пътувалите само в страната или само в чужбина намалява съответно с 8,3 и 3,1%, докато броят на пътувалите в страната и чужбина се увеличава с 56,8%.През третото тримесечие на 2018 г. най-много са пътували българите на възраст между 25 и 44 години – те са общо 845 хиляди, или 44,9% от всички пътували лица.През третото тримесечие на 2018 г. като самостоятелни са били регистрирани 2,3 милиона пътувания, което е 87% от общия брой. Относителният дял на самостоятелните пътувания без резервация в страната е 92,7%, а на тези в чужбина – 56,8%.В структурата на разходите по видове с най-голям относителен дял са разходите за храна както в страната, така и в чужбина - съответно 43,2 и 31,1%.През третото тримесечие на 2018 г. средният разход при пътуване с лична цел на едно лице на възраст 15 и повече навършени години е 396,52 лв. в страната и 642,28 лв. в чужбина.", "date": "2018.11.21", "title": "НСИ: 89% от българите са пътували само в страната през третото тримесечие"}
{"url": "http://www.cross.bg/mini-gurtziya-repyblika-1589716.html", "text": "/КРОСС/ България окончателно върна на Гърция 190 570 противопехотни мини от завода край с. Горни Лом, където на 1 октомври 2014 г. при инцидент загинаха 15 души. Боеприпасите трябваше да бъда унищожени в завод „Миджур“, но след трагичния инцидент заводът беше затворен, а лицензът за утилизация – отнет. Това наложи противопехотните мини да бъдат върнати обратно на собственика им – Въоръжените сили на Република Гърция.След продължили четири години последователни координирани усилия на редица институции от изпълнителната власт и в сътрудничество с Република Гърция, българското правителство изпълни ангажиментите на страната по Конвенцията за забрана на противопехотните мини, като отговори и на високите обществени очаквания за разрешаване на този наболял за населението в региона въпрос.Противопехотните мини бяха транспортирани със специализирана техника и охрана в продължение на 8 седмици. ГД \"Национална полиция\" осигури трасета и съпровод, като часовете бяха съобразени така, че да се минимизират допълнителни затруднения на трафика.", "date": "2018.11.21", "title": "България върна на Гърция опасните боеприпаси от Горни Лом"}
{"url": "http://www.cross.bg/dell-vxblock-vmware-1589717.html", "text": "/КРОСС/ VMware, създадено да помага на потребителите допълнително да автоматизират работата на модерния си център за съхранение на данни и хибридни облачни среди. Тези нови възможности позволяват на бизнеса да ускори иновациите, да опрости операциите и цялостно да ускори инициативите за ИТ трансформация.центровете за съхранение на данни. Така, обединявайки сили, Dell EMC и VMware дават възможност на организациите да повишат добавената стойност за потребителите. Dell EMC и VMware продължават да подобряват VxRail и VxBlock 1000 системите, като така автоматизират операциите и дават възможност на своите клиенти да постигат оптимални резултати в работата си с облачни системи и бази данни.“, допълни още той.„VxRail HCI и VxBlock CI системите на Dell EMC са сред най-опростените, но същевременно мощни средства, с които клиентите могат да модернизират своите IT системи и изключително бързо да развиват своята VMware  за да използват много и различни хибридни облачни системи в едно“, заяви Раджив Рамасуами, главен оперативен директор „Продукти и облачни услуги“ във VMware.„VMware and Dell EMC, заедно успяват да направят облачното интегриране още по-лесно за потребителите, чрез представянето на VMware Cloud Foundation на VxRail и VMware vRealize Suite интеграция с VxBlock. И двете съвместяват облачни платформи, които автоматизират разгръщането и опростяват сложните хибридни облачни операции“.Глобално компаниите използват високо автоматизираните и мащабни възможности на VxRail HCI, които подпомагат тяхната дигитална трансформация и по-бързата и ефикасна употреба на възможностите им. Устройствата и базата данни са разпределени сред ключови локации, важни центрове за данни и хибридните облачни системи. Потребителите се обръщат към Dell Technologies като към доверен партньор, който да осигури почти незабележимо и опростено потребителско преживяване, чрез дигиталната основа, на която стъпват Dell EMC VxRail и VMware. Тази колаборация и сътрудничество прави VxRail инструмент, позволяващ още по-лесното интегриране, разгръщане и управление. Компаниите в световен мащаб модернизират своите дата центрове и управляват VMware базираните си облаци, използвайки системите на Dell EMC VxBlock в тяхната цялост. Така CI системите събират в едно методите на изчисление, съхранение, създаване на мрежи и VMware vSphere виртуализации. Продължавайки дългата история на CI иновациите, демонстрирани с представянето на  новият Dell EMC VxBlock Central софтуеросигурява по-голямо внимание, автоматизация и анализиране за опростяването на дневните CI административни дейности. VxBlock Central включва единен потребителски интерфейс за достъп до VxBlock System информация в реално време. Това включва интегрирана точка за старт на VMware vRealize Orchestrator за автоматизиране на дневните операционни задачи, както и vRealize Operations с което осигуряват детайлни данни и улесняват менажирането на капациетата на съхранение на VxBlock.Интеграцията между VxBlock Central и VMware vRealize Suite осигурява стабилна основа за IaaS структурите и опростен път към съвместяването на по-сигуренхибриден облачен модел за VxBlock системите. VxBlock Central’s CI-aware интеграцията с vROPs и vRO софтуера, осигурява по-добра видимост за CI системните статуси и пестенето на време, когато се отнася до организирането на работния процес. Това улеснява компаниите при добавянето на допълнителните софтуерни vRealize инструменти, включително vRealize Automation, чрез коятосе осигурявапълен достъп и управление на облачните услуги. Компаниите непрестанно модернизират операциите за виртуализации, облачни изчисления, Big Data и Интернет на нещата (IoT), затова и непрестанно се повишава нуждата и очакванията за по-добро представяне на центровете за данни, за да може и потребителите да се наслаждават на най-доброто потребителско преживяване. Последният Dell EMC 25GbE – позволява S5200- ON top-of-rack отворени мрежови промени, които дават на потребителите предимството от свързването с 25GbE, нужно при нарастващ трафик и по-висока производителност.Семейството на S5200 също помага за по-високото представяне на дата центровете, осигурявайки им здрава подложка за VMware NSX мрежовата виртуализация и софтуерно дефинираните устройства за съхранение.S5200-ON също представя подобрени функции за съпорт и осигуряване на буфер при нужда, както и поддръжка на VxLAN връзка. позволявана потребителите да използват най-добрите и качествени услуги като Dell EMC Unity и Dell EMC vSAN Ready Nodes, които осигуряват гъвкавост, както и защита на инвестициите. Dell EMC Unity е първият NFS-базиран външен масив за съхранение, който ще бъде одобрен от VMware Cloud Foundation (VCF), и Dell EMC vSAN Ready Nodes одобрени от VMware, за да изпълняват VCF за новия PowerEdge MX модуларна инфраструктура.Референтната архитектура на облачната платформа вплита опции създадени за намаляване на риска на проектите и скоростта на осигуряване на избор за одобрени компоненти.Интегрираните облачни платформи като VxRail и VxBlock са предварително инженерно обмислени, за да могат потребителите да са технологично подсигурени, за това да осигуряват гладко представяне при работа, както и по-автоматизиран процес. включва и продължително разширяващ се лист от опции, които да помогнат на потребителите да изградят своите собствени хибридни облачни платформи. са обновени, достъпни Cloud Consumption решения , които осигуряват за компаниите техни собствени облачни структури, които им носят ползите от това да имат възможността да използват разширен капацитет на пространството, дозирано използване и OpEx модел.Dell EMC VxBlock Central софтуер ще бъде достъпен за изтегляне през декември за настоящи и бъдещи потребители.VxBlock Central Base софтуер лицензът, ще бъде включен заедно с покупката на новия VxBlock System.", "date": "2018.11.21", "title": "Dell EMC представя иновативна хибридна система и модерен център за съхранение на данни за VMware среди"}
{"url": "http://www.cross.bg/otpadutzi-otpadutzite-noemvri-1589700.html", "text": "/КРОСС/ Столична община ще се включи в европейската инициатива – Седмица за намаляване на отпадъците (17-25 ноември 2018 г.) с различни инициативи, насочени към три значими групи отпадъци – електрическо и електронно оборудване, опасни отпадъци и текстилни отпадъци.В рамките на Европейската седмица за намаляване на отпадъците ще бъдат разкрити мобилни пунктове, в които гражданите могат да изхвърлят своите електрически и електронни отпадъци и опасните си отпадъци.  ще бъде разположен на ъгъла на ул.“Московска“ и бул. „В. Левски“ на 22 ноември 2018 г. между 12 и 14 часа. ще бъде разположен пред Столичния инспекторат – на ул.“Париж“ 5 на 23 ноември 2018 г. между 8:30 и 10:30 часа.С модно ревю ще завърши инициативата „Детокс на гардероба“, която стартира през месец септември и в рамките на която чрез стационарни контейнери и мобилен пункт бяха събрани 4.5 т. текстилни отпадъци от домакинствата. Част от старите дрехи бяха предоставени на дизайнерите от Sofia Green Fashion Days, които изработиха от тях модна колекция „Детокс на гардероба: Втори живот“, която ще бъде представена на 26 ноември 2018 г., от 19 часа в зала 6А на НДК. Входът е свободен.Европейската седмица за намаляване на отпадъците насърчава широк кръг от институции и организации, да обединят усилия през последната седмица на месец ноември, за да реализират едновременно различни действия, насочени към намаляване на отпадъците и повишаване на информираността на гражданите за значението на намаляването на отпадъците.", "date": "2018.11.21", "title": "Столична община се включва в Европейската седмица за намаляване на отпадъците с два мобилни пункта "}
{"url": "http://www.cross.bg/hashogi-habertyurk-konsylstvoto-1589701.html", "text": "/КРОСС/ Турският новинарски уеб сайт Хабертюрк пусна първите цитати от запис на аудио касети, за които се твърди, че са последните мигове от живота на саудитския дисидент Джамал Хашоги преди да бъде убит в консулството на Саудитска Арабия в Истанбул на 2 октомври. \"Пусни ми ръката, какво мислиш, че правиш?\", цитира Хабертюрк думите на Хашоги в тази част на консулството, където се намира визовият отдел и където е направен запис от седем минути. Хашоги се среща с четирима души, един от които го грабва за ръката веднага след влизането му в консулството, съобщи Хабертюрк.Четиримата поемат Хашоги и го отвеждат в административната част на комплекса на консулството. Още трима души се присъединяват към тях, включително един, за когото Хабертюрк твърди, че е бил Махер Абдулазиз Мутреб, предполагаемият шеф на 15-членния \"екип за мокри поръчки“. Едно друго лице е идентифицирано като генералният консул на Саудитска Арабия Мохамад ал-Отайби.\"Предател, ще бъдеш принуден да обясниш\", казва Мутреб според Хабертюрк. Останалата част от аудиото включва онова, което Хабертурк описва като словесен сблъсък, кавга и изтезания.Сайтът твърди, че със Саудитска Арабия са осъществени 19 телефонни обаждания от административната част на консулството, като четири от тях са очевидно между Мутреб и Сауд ал-Кахтани, близък съветник на принц Мохамед бин Салман.Тленните останки на Хашоги до този момент не са намерени.", "date": "2018.11.21", "title": "Турски сайт пусна текст от записа на Хашоги преди смъртта му"}
{"url": "http://www.cross.bg/pytin-vuoruzheni-ryskite-1589702.html", "text": "/КРОСС/ Мащабното преекипиране на руските въоръжени сили ще осигури запазване на стратегическия паритет и ще защити Русия от външни заплахи. Това заяви президентът Владимир Путин, цитиран от електронния вестник .\"До 2021 г. делът на модерните оръжия и техника в армията и флота трябва да достигне най-малко 70 на сто\", каза Путин пред участниците в съвещание по военни въпроси в Сочи. По думите му това мащабно превъоръжаване ще даде възможност да бъдат решени всички задачи, поставени на войските.За създаване и серийно производство на въоръжения и военна техника през 2018 г. бяха отпуснати общо почти 1,5 трилиона рубли. Превъоръжаването на армията като цяло следва зададеното темпо. Специално внимание се отделя на разработването на перспективни системи, които ще определят бъдещето на руските въоръжени сили за години напред, отбеляза президентът, цитиран от ТАСС.На 26 октомври Путин нареди да бъде повишено нивото на бойната и оперативната подготовка на руските въоръжени сили. Върховният главнокомандващ прикани армейското ръководство \"да се съобразява изцяло с опита от военните операции в Сирия\".Миналия ноември той заяви, че Русия ще увеличи производството на военна продукция. Путин изтъкна, че за целта трябва да се готвят всички големи частни и държавни предприятия. По думите му способността на икономиката бързо да вдига при нужда обема на отбранителната продукция е сред най-важните условия, гарантиращи сигурността на всяка държава, напомня \"Лента\".", "date": "2018.11.21", "title": "Путин: Русия се превъоръжава ударно!"}
{"url": "http://www.cross.bg/petrol-dolara-barel-1589698.html", "text": "/КРОСС/ Основните сортове петрол поевтиняха със 7 процента на международните пазари.Цената на \"Брент\" слезе до 62 долара и 29 цента за барел, а американският лек суров петрол - под 53 долара за барел, най-ниското равнище от октомври 2017 година насам, съобщава БНР.Причина за поевтиняването са опасенията на търговците и инвеститорите от забавянето на растежа на водещите икономики в световен план.", "date": "2018.11.21", "title": "Основните сортове петрол поевтиняха на международните пазари"}
{"url": "http://www.cross.bg/stoiinev-vlastta-dragomir-1589704.html", "text": "/КРОСС/ „Мнозинството във властта се оказва малцинство в собствената си държава. Мнозинството във властта не се занимава с истинските проблеми на българите – доходи и сигурност в икономически, обществен, социален план. То не води, а следва обстоятелствата“. Това заяви зам.-председателят на ПГ на „БСП за България“ Драгомир Стойнев от парламентарната трибуна. Той подчерта, че оставката на Валери Симеонов, който също не е в залата, стигна до Народното събрание. „Симеонов си отива официално след една дълга и срамна за политическата система игра с обществото. От властта трябва да си тръгне цялото правителство“, категоричен е Стойнев.По неговите думи личността на Валери Симеонов, усилията му да остане вкопчен в стола си, увъртанията на премиера около това какво може и не може да иска от патриотичната патерица на властта, са срамна, но и ярка картина на това управление. „Че управляващата сега коалиция е един от най-нестабилните проекти на премиера Борисов и ГЕРБ, бе ясно от самото начало“, допълни той. Стойнев заяви, че няма да коментира патриотичните драми, на които сме свидетели. „Никога не е имало толкова силна девалвация на политическото у нас. Поредната оставка на член на кабинета не е излизане от кризата, а задълбочаване на кризата“, каза още зам.-председателят на ПГ на „БСП за България“. Според него смяната на отделни персони, не означава смяна на политиката, смяна на философията на управление, нито решителност за реформи. „Симеонов си отива, но и остава – на негово място идва поредният заместител“, посочи той.„Третото правителство на Борисов, освен че работи в непрекъснат скандал и кризисност, не е в състояние да управлява. Това вече е опасно за държавата. Самото общество го показва недвусмислено“, каза още Стойнев. Драгомир Стойнев подчерта, че за обществото Валери Симеонов отдавна е извън управлението. „От властта го изхвърлиха още преди седмици майките в черно, които още са на улицата. За обществото и правителството, въобще, е извън управлението. Въпрос на време е- кога политическият механизъм ще започне да работи в ритъма на обществената воля“, заключи Стойнев. ", "date": "2018.11.21", "title": "Драгомир Стойнев: Мнозинството във властта се оказа малцинство в собствената си държава"}
{"url": "http://www.cross.bg/yvrezhdaniya-horata-komisiyata-1589699.html", "text": "/КРОСС/ Представители на „Движение 21“ днес, 21 ноември, представят в Европейския парламент проблемите, пред които са поставени хората с увреждания в БългарияПовод за обсъждането е петиция отправена към Комисията по петиции в ЕП преди повече от половин година от члена на Националния съвет на Движение 21 Иван Янев, в която са описани многогодишните остри проблеми на хората с увреждания у нас. Според Комисията петицията е особено важна за разглеждане и на днешното ѝ открито заседание от 10:45 (11:45 българско време) Иван Янев е поканен да вземе участие.Поради важността на данните и фактите в жалбата към ЕП ресорната комисия е поискала становища още от Комисията по труд и заетост в ЕП и от Европейската комисия.Представянето на петицията, както позициите на членовете на ЕП могат да бъдат проследени на: ", "date": "2018.11.21", "title": "Представители на „Движение 21“ представят проблемите на хората с увреждания в Европейския парламент"}
{"url": "http://www.cross.bg/interpol-prezident-chen-yan-1589703.html", "text": "/КРОСС/ Ким Чен-ян от Южна Корея бе избран днес от Общото събрание на Интерпол за президент на международната полицейска организация в конкуренция с ветеран от руските служби за сигурност, предаде АП.Срещу кандидатурата на руснака Александър Прокопчук се обявиха САЩ, Великобритания и други страни от ЕС с мотива, че с избирането му на ръководния пост Русия ще зачести злоупотребата със системата за издаване на \"червени бюлетини\" с цел да преследва свои политически опоненти. Досега генералът от руското МВР беше вицепрезидент на Интерпол.Ким Чен-ян, който досега бе изпълняващ длъжността президент на Интерпол, си осигури повече от две трети от гласовете на заседанието на Общото събрание на организацията в Дубай. Мандатът му е до 2020 г., до края на четиригодишния мандат на предшественика си, китаеца Мън Хунвей, който бе арестуван в Китай.Франс прес цитира държавния секретар на САЩ Майк Помпейо, който заяви вчера: \"Насърчаваме всички страни и организации, членуващи в Интерпол и зачитащи правовата държава, да изберат почтен президент. Според нас това е г-н Ким\".", "date": "2018.11.21", "title": "Южнокореецът Ким Чен-ян оглави Интерпол"}
{"url": "http://www.cross.bg/marinova-golemite-subirat-1589706.html", "text": "/КРОСС/ С участието на: Георги Христов, Силвия и Теди Кацарови, Дичо, Хилда Казасян, Орлин Павлов, Крисия, Пресияна и Мирела Димитрови, DEEP ZONE Project, ПоПоКАТЕ5Л, Сунай ЧалъковВодещи: Боряна Баташова и Руслан Мъйнов2 декември 2018 /неделя/, 18:30 часаЗала „Арена Монбат“ - РусеИма хора, които остават завинаги с нас чрез добрите си дела! Има каузи, за които си заслужава да продължаваш да се бориш! Каузи, които Виктория Маринова не успя да завърши, но заедно с Вас, ние ще успеем! Нека изпълним мечтата на Вики и помогнем на хората в нуждаСертификатите за дарение на стойности 5 лв., 10 лв., 20 лв., 50 лв. и 100 лв. могат да бъдат закупени на касите на NetWorx!\n\t\t\t\t\t                         ", "date": "2018.11.21", "title": "Големите звезди на българската музика се събират на една сцена в памет на  Виктория Маринова"}
{"url": "http://www.cross.bg/arsenov-potrebitelite-arabadzhiev-1589705.html", "text": "/КРОСС/ Освен големия брой изгодни и дългоочаквани покупки по време на кампанията „Черен петък“, повишаване има и на риска от нелоялни практики от страна на търговците. Константин Арабаджиев от Комисията за защита на потребителите (КЗП) обясни, че когато кампанията се е разпространила и в България, хората са купували главно техника и дрехи. С годините това се е променило и днес в рамките на тази инициатива всеки може да се възползва от по-изгодната цена и на телекомуникационниуслуги и билети за събития, самолетни билети и най-различни стоки. Това обаче крие и рискове.Арабаджиев предупреди по „Дарик“ радио, че един от често срещаните капани по време на кампанията „Черен петък“ е да бъдеш обвързан с неизгоден договор: „Трябва да внимаваме в определени случаи да не ни обвържат с договори, които са неизгодни за нас. Например, да подпишете договор за по-дълъг период от време, за да можете да се възползвате от съответното намаление.“ Той каза още, че е важно да се четат внимателно условията, защото има търговци, които се опитват да ограничат някои от дадените по закон права на потребителите. Например, на рекламация в случай на дефект или на отказ от онлайн покупката в 14-дневния срок.Игнат Арсенов от Европейския потребителски център в България припомня, че правото да върнеш една стока в 14-дневен срок, да направиш рекламация и да се възползваш от гаранцията, в случай че стоката се развали, са права, които имаме почти във всички случаи, когато пазаруваме онлайн. Изключение правят много малък кръг от стоки, като например храна,бельо, резервация на хотел или самолетен билет.Арсенов припомни да проверяваме внимателно от кой сайт пазаруваме и дали в него има контакти за обратна връзка, защото понякога се оказва, че интернет страницата е фалшива: „Ако сайтът е в рамките на Европейския съюз, ние от Европейския потребителски център можем безплатно да съдействаме. Ако сайтът е извън ЕС, тогава положението става доста по-сложно.Но потребителите имат няколко опции. Първо, трябва да се свържат с търговеца и да изискат от него да им върне парите. В случай че не получат отговор или не могат да се свържат – много често той има само една контактна форма за връзка, няма адрес, имейл – тогава може, ако са платили с кредитна карта, да се обърнат към банката издател. Да оспорят плащането, да поискат съдействието на банката. За тази цел е добре да пазят всички документи във връзка с покупката“, обясни Игнат Арсенов.Арабаджиев и Арсенов призовават всички, които имат съмнение за определени търговци или стоки, да се обърнат към КЗП. При установени нарушения от страна на международни търговци и онлайн платформи в рамките на ЕС, сигнали могат да бъдат подавани на сайта на ЕПЦ.Цялото интервю ще бъде излъчено по „Дарик” радио в четвъртък след 19.00ч.", "date": "2018.11.21", "title": "Внимавайте да не Ви обвържат с дългосрочни договори по „Черния петък“"}
{"url": "http://www.cross.bg/yredi-otoplitelnite-pomeshteniyata-1589707.html", "text": "/КРОСС/ На прага на зимата и в момент, когато отоплителните електроуреди се използват активно, ЕНЕРГО-ПРО предлага на своите клиенти подбрани съвети за пестене на електроенергия при отоплението. Установено е, че 40% от загубите на енергия в домакинствата се дължат на неправилна или пренебрегната подготовка на жилищата за зимата. Ето как да съхраним топлината и комфорта в домовете си, като същевременно оптимизираме сметките си за ток:·Инспектирайте студените места в жилището си и се погрижете за осигуряване на нужната топлоизолация. На приземните етажи е препоръчителна подова изолация, а на последните етажи – таванна. В много случаи външните стени охлаждат в голяма степен помещенията и водят до повишен разход на електроенергия за отопление.·Осигурете плътни завеси/щори, за да ограничите ненужното охлаждане и да намалите енергоразхода.·Открийте процепи, отвори за кабели в стените и пространства под вратите и вземете мерки за уплътняването им, тъй като те биха могли да понижават температурата в стаята с няколко градуса.·Проверете уплътненията  на прозорците и вратите на помещенията, а при необходимост поставете допълнителна входна врата и няколкокамерен стъклопакет. Тези мерки ще предотвратят „теча“ на топлина.·Проветрявайте за кратко при изключени уреди за отопление, за да не преохладите стаите, както се случва при дълго оставени открехнати прозорци.·Настройте термостатите на отоплителните уреди на оптималните 20-22 градуса и внимавайте да са поставени по възможност на средна височина, да не са покрити, да не се нагряват от пряка слънчева светлина и да не са в близост до врата към неотопляемо помещение, за да отчитат точно и да не се включват/изключват ненужно.·Намалявайте температурата през нощните часове и когато не сте у дома, за да не генерирате излишни разходи на електроенергия.·Всеки от нас отделя топлина, затова в стаите с повече хора, а също и в помещения, в които се използват фурна/котлони, зададената температура на отоплителния уред може да бъде намалена с 2-3 градуса. ·Затваряйте вратите към неотоплени помещения, защото студеният въздух охлажда за секунди и дава сигнал на термостата да се включва по-често.·Не поставяйте прегради и завеси пред отоплителните уреди, за да не пречите на ефективната им работа.·Вентилаторите и абсорбаторите охлаждат помещенията, затова ги изключвайте веднага след като са си свършили работата.Енергийната компания съветва да не поставяте в близост едно до друго отоплително и охлаждащо средство, за да не се тушира действието им. Обърнете внимание как работят отоплителните уреди в дома ви и ги поставяйте на оптимални за помещенията места за максимална ефективност и съответно намаляване на разходите за електроенергия.", "date": "2018.11.21", "title": "ЕНЕРГО-ПРО предлага енергийно ефективни съвети за оптимизиране на разходите за отопление в домакинствата"}
{"url": "http://www.cross.bg/plovdiv-puteka-peshehodna-1589697.html", "text": "/КРОСС/ 43-годишна жена и тригодишното й дете бяха пометени тази сутрин около 8.20 часа на пешеходна пътека в кв. Южен в Пловдив, предаде БГНЕС.Инцидентът е станал на кръстовището между улиците \"Талев\" и бул. \"Никола Вапцаров\", където в момента движението е затруднено. Зад волана на лекия автомобил \"Ситроен\", блъснал майката с детето, е седяла 27 годишна шофьорка. Пострадалите са откарани в болница.Това е втори подобен случай в Пловдив за един месец. Автобус от градския транспорт помете майка с бебе в количка пак на пешеходна пътека на кръстовище в жк \"Тракия\" на 18 октомври. Детето остана невредимо, но жената претърпя няколко операции и дълго време ще се възстановява.", "date": "2018.11.21", "title": "Майка и дете бяха пометени в Пловдив"}
{"url": "http://www.cross.bg/dokazatelstva-tomov-pari-1589689.html", "text": "/КРОСС/ Над 400 000 лева са намерени в банкова касета на бившия главен секретар на Държавната агенция за българите в чужбина. Красимир Томов беше един от задържаните по време на акцията в агенцията. Той е обвинен, като част от схема за издаване на документи за българско гражданство.От прокуратурата уточняват, че Томов е декларирал само 60 000 лева - спестявания. Освен него, сред задържаните е и шефът на Агенцията за българите в чужбина - Петър Харалампиев. Държавното обвинение твърди, че арестуваните са издавали нерегламентирано български документи срещу пари.Намерените пари в сейфа на Томов биха могли да бъдат свързани с работата му в агенцията и с обвиненията, които са повдигнати за участие в организирана престъпна група. Това каза в ефира на „Здравей, България” изпълняващият функцията на временен ръководител на специализираната прокуратура Димитър Петров.„Считаме, че имаме доказателства, като това ще бъде конкретизирано в обвинението на съответните лица. Събраните доказателства към настоящия момент според нас са безспорни”, каза още той.Петров заяви, че към момента няма доказателства част от тези пари да са стигали до определени политически сили или лица: „Нашите данни са, че само Томов е имал достъп до този сейф. Затова считаме, че сумите са съхранявани там. По отношение на въпроса дали суми са вървели към политическа сила или лица, към този етап няма такива доказателства, поради което считам, че не трябва да се прави такава политическа спекулация”.", "date": "2018.11.21", "title": "Спецпрокуратурата: Имаме безспорни доказателства по казуса с ДАБЧ"}
{"url": "http://www.cross.bg/kycheta-grada-otrovata-1589688.html", "text": "/КРОСС/ Природозащитници в Пазарджик алармират за масово отравяне на кучета в центъра на града. Сигналите за умъртвените животни заляха социалните мрежи. Местната полиция започна разследване. Майките в града се предупреждават да пазят децата си, тъй като част от отровата била посипана и по парковете, където играят децата.\"Не можем да кажем с точност колко са отровените кучета. Ние сме информирани за 15, като успяхме да спасим 4 от тях. Имаме сигнали за 4-5 домашни кучета, които са починали\", каза Галина Медарова.Природозащитниците заявиха, че отровата е разпръсната в най-централните части на Пазарджик. Включително в близост до паркове, училища, детски градини и площадки. Група деца сами са опитали да спасят отровено куче като са му дали активен въглен. Защитниците смятат, че това е умишлен акт, който продължава вече седмица. По техните думи подобни случаи има 2 пъти в годината - всяка пролет и всяка есен. Те са сигнализирали общината и полицията. Според тях отровата е предназначена за бездомните кучета. В града няма орган, който да отговаря за тези животни.От общината заявиха, че те не са органа, който да следи кой трови бездомните животни и насочиха към зоополицията, която е към ОДМВР - Пазарджик. От там информираха, че вече има образувани 2 досъдебни производства за 2 отровени кучета. Към момента извършителят не е разкрит.", "date": "2018.11.21", "title": "Масово отравяне: Намериха мъртви кучета в центъра на Пазарджик"}
{"url": "http://www.cross.bg/plovdiv-festivala-defile-1589692.html", "text": "/КРОСС/ Този уикенд в Пловдив се провежда 10-то юбилейно издание на фестивала \"Дефиле на младото вино\". Рекорден е броят на участниците през 2018 г. 46 винопроизводители от цялата страна ще презентират своите млади вина на различни локации в Стария град. Как подобен фестивал се отразява върху развитието на туризма в Пловдивския регион, имат ли все още място в чашите на българина традиционните регионални сортове и какво ново са подготвили организаторите тази година за посетителите на фестивала - вижте подробностите в прякото включване на Мариела Хубинова от Пловдив. ", "date": "2018.11.21", "title": "\"Дефиле на младото вино\" през уикенда в Пловдив"}
{"url": "http://www.cross.bg/bogdanov-krasimir-simeonov-1589691.html", "text": "/КРОСС/ Право на НФСБ е да предложи наследника на Валери Симеонов. Това каза в предаването „Тази сутрин” по bTV депутатът от ВМРО Красимир Богданов.Нормално е всяка една от трите партии от „Обединени патриоти”  да има свой представител, изтъкна той.Депутатът от ВМРО коментира, че познава предложената за вицепремиер на мястото на Симеонов – Марияна Николова, от няколко контакта, които е имал като народен представител. „Има доста сериозна подготовка и опит в различни административни структури. Надявам се това предложение да бъде удачно и тя да заеме високо отговорния  пост по най-добрия начин”, отбеляза Богданов.„Всеки човек може да бъде атакуван, нека да дадем шанс на г-жа Николова, ако бъде одобрена от НС”, допълни той.Няма никакви причини вицепремиерът Красимир Каракачанов да подава оставка, неговата работа е изключително успешна, каза още Богданов.", "date": "2018.11.21", "title": "Красимир Богданов от ВМРО: Право на НФСБ е да предложи наследника на Валери Симеонов"}
{"url": "http://www.cross.bg/valeri-zhablyanov-zayavi-1589690.html", "text": "/КРОСС/ Депутатът от БСП Валери Жаблянов поиска министър – председателят Б да дойде в Народното събрание.„Не разбрахме по какъв повод си тръгва Валери Симеонов от кабинета“, заяви той. „Първо той се извини, после каза, че няма да си подава оставката, след това напомни, че се е извинил, а после подаде оставка“, напомни Жаблянов.„Оставяме на страна практиката на Борисов да не присъства в парламента по време на вотове на недоверие, но сегашното предложение за смени в кабинета го разглеждаме като неуважение към обществото ни, когато премиера го няма“, каза Валери Жаблянов.\"Недопустимо е малкият партньор да предствя промените в кабинета\", заяви и Иван Иванов от БСП", "date": "2018.11.21", "title": "БСП поиска Борисов да се появи парламента, за да обясни защо Валери Симеонов си подава оставката"}
{"url": "http://www.cross.bg/orlin-knigata-goranov-1589695.html", "text": "/КРОСС/ Над 180 снимки от личния архив на Орлин Горанов са в луксозната му автобиографична книга \"Да започнем отначало\". Премиерата е тази вечер от 19.30 ч. в Sofia Live Club. Луксозното цветно издание на един от най-обичаните български певци е в съавторство с Веселина Паскова, а дизайнер на книгата и корицата е Тодор Манолов, съобщава БНТ.\"Да започнем отначало\" е една от най-популярните песни на Орлин Горанов, позната на поне две поколения българи и неслучайно се превръща и в заглавие на книгата. Почитателите на певеца ще проследят пътя му в естрадата, завоя към оперната зала, бляскавите появи на вариететна сцена, авантюрите в киното и театъра, навлизането в езика на мюзикъла. Първите страници го представят като хлапе с ожулени от тичане по баирите край Берковица колене, научено на труд и дисциплина в хор \"Бодра смяна\".В книгата излизат наяве много от неизвестните за широката публика интереси на Орлин Горанов - като ученик той е запленен по зоологията, тренира лека атлетика, ориентиране, стрелба и печели състезания по биатлон. В гимназията се научава да разбира и от двигатели с вътрешно горене, което пък му помага да се справя в трудни ситуации по време на турнетата из страната по-късно. А лекотата, с която усвоява чужди езици, е плюс при многобройните му гастроли по света. И до днес да пътува за него не е само необходимост, но и голямо удоволствие - особено по море.\"Разбрах, че човек не трябва да се взема насериозно, защото е преходно явление на тази земя. Не е лесно, но има лековито хапче - смехът, шегата. Много помагат позитивните хора и приятелите. С тях се чувстваш истински жив и достатъчно силен да продължиш напред по пътя. А и музиката го прави по-лесен, по-хубав\", казва Орлин Горанов.\"Някой възкликна: \"Орлин не е ли млад за автобиография?\" Млад е, разбира се. Пълен е с енергия и с нестихващо любопитство, нетърпелив за нови творчески приключения. Не се спира, непрекъснато е в движение, защото животът е, за да се изживява. Държи го здраво живецът, или \"вагарецът\", както обичал да казва дядо му. И е ясно, че няма никакво намерение да го напуска\", отбелязва Веселина Паскова.По думите ѝ, книгата не е автобиография, равносметка или огледало на повратна точка, а разказ за пътуването - пътуването към щастието и благодарността, че съществуваме, че имаме възможността да посрещаме и изпращаме деня, че сме дарени със сетива да чувстваме.Орлин нарича себе си \"професионален пътник\". И за да направим книгата, буквално пропътувахме километри заедно. Приказката ни подскачаше като водата през камъните в реката - смяхме се на вицовете, които казваше, шегувахме се, потъвахме в спомени, любувахме се на красотата, която пробягваше покрай нас, слушахме музика, пяхме, споменавахме приятели, мълчахме, разказва още съавторката на певеца.", "date": "2018.11.21", "title": "Орлин Горанов представя автобиографичната си книга \"Да започнем отначало\""}
{"url": "http://www.cross.bg/roditeli-ohranitelya-avtobysa-1589696.html", "text": "/КРОСС/ Директори, учители и родители се обявиха в подкрепа на охранителя Иван Радославов, който беше обвинен от 16-годишен ученик от село Комарево, че е размахал палка пред лицето му.Действията на охранителя бяха определени като проява на системна агресия, а в подкрепа на това твърдение се изказаха родители на други ученици от същото училище.Дни, след като се разгласи случая, Радославов беше отстранен от длъжност, но в негова защита излязоха хора, които разказаха в ефира на „Тази сутрин”, че ученикът, отправил обвиненията, е проблемен и многократно влизал в конфликт с околните.А кулминацията била достигната в училищния автобус: „Момчето се качи в автобуса, започна да чопли семки, започна да се разхожда по автобуса – от седалка на седалка, и аз го предупреждавах над 5-6 пъти. И накрая той каза: „Ще взема и ще ви сваля вас двамата с шофьора и ще карам автобуса”. И тогава аз размахах палката за респект, защото това негово поведение вече ми е дошло до тука”, оплака се охранителят.Версията му подкрепи и шофьорът на автобуса, както и родител, чието дете е било свидетел на случката: „Синът ми е дете в трети клас. Директно каза думите, които каза и охранителя. След този случай, след като вече е отстранен, не само моето дете, всички деца пътуват със страх, че не знаят какво ще се случи, няма кой да ги защити”.Общинският инспектор Боряна Петкова обясни, че съгласно нормативната уредба в училищния автобус трябва да има придружител. В случая това е бил охранителят Радославов. Според Петкова историята с проблемния ученик показва липсата на подкрепа от страна на някои родители и най-вече на местната власт в лицето на кмета на село Комарево – Шибил Кирилов, който настоя училищния охранител да бъде уволнен.По думите на Петкова в миналото родителите на ученика са отказвали да се срещат с ръководството на училището, когато са били викани, и се е наложило представители на школото да ходят при тях.Петкова обясни, че има определени правила, които учениците трябва да спазват, и за това в една посока трябва да работят и родители, и учители.", "date": "2018.11.21", "title": "Обрат: Заплашваният с палка ученик в село Комарево бил провокатор"}
{"url": "http://www.cross.bg/nikolov-todorovska-spasyava-1589694.html", "text": "/КРОСС/ Всеки ден повече от 500 деца, родилки, тежко болни пациенти и пострадали се нуждаят от нашата съпричастност, за да бъде спасен животът им. Броят на кръводарителите у нас постоянно намалява, кръвта е недостатъчна и с нея масово се търгува.За трета поредна година посолството на Словашката република в България, Българския Червен кръст и Националният център по трансфузионна хематология провеждат кръводарителска акция в Деня на християнското семейство под мотото \"Най-ценната капка спасява живот\". Кампанията започва в 9:30 часа и ще продължи до 13:00 часа в сградата на чуждестранната мисия.Гости в студиото на Сутрешния блок бяха д-р Надежда Тодоровска - заместник-генерален директор на БЧК, и д-р Николай Николов от Националния център по трансфузионна хематология.д-р Надежда Тодоровска: Статистика показва, че за последните две години кръводарителите са намалели между 2 000 и 4 000 души. Това може да се дължи на демографската ситуация в страната, но може би причината е и че не сме достатъчно активни, каза д-р Тодоровска.д-р Николай Николов: На човек трябва отвътре да му идва да даде нещо от себе си, за да помогне на някого. Не да го прави користно. Мисля, че това е по-добрата посока, в която трябва да се работи, добави д-р Николов.", "date": "2018.11.21", "title": "​Започва кръводарителската акция \"Най-ценната капка спасява живот\""}
{"url": "http://www.cross.bg/bulgarskite-pisateli-ninova-1589683.html", "text": "/КРОСС/ \"Приемете моите и на членовете на Националния съвет на Българската социалистическа партия, и на Парламентарната група \"БСП за България\" поздрави по повод 105-годишнината от основаването на Съюза на българските писатели.Вашият съюз е една от най-дълголетните и значими творчески организации с решаващо влияние за развитието и утвърждаването на съвременната българска култура\". Това написа председателят на НС на БСП Корнелия Нинова в поздравителния си адрес по повод 105-та годишнина от основаването на Съюза на българските писатели. Тя добавя, че под почетното председателство на Иван Вазов, през 1913 г. в него се обeдиняват да членуват най-големите майстори на българската литература- творци, отстояващи с острия връх на перото и с несъкрушимата сила на писменото слово, своя творчески потенциал, творци с активна гражданска позиция в защита на свободата, хуманизма, социалната справедливост, демократичността, родолюбието, националното самосъзнание, здравите родови корени, любовта, добротата. \"Съюзът на българските писатели винаги е обединявал автори с различни политически пристрастия, идейни възгледи и творчески търсения. Но именно в това е неговата сила. Сила, помогнала му да оцелее през периодите на сътресения и кризи в българското общество\", пише още лидерът на левицата.Нинова добавя, че поетите и писателите винаги са вдъхвали кураж на хората, винаги са били в челото на борбата за по-добър и справедлив живот, имали са своята достойна обществена позиция.\"Да си член на Съюза на българските писатели не носи материални облаги, а е въпрос на престиж и доказано творческо майсторство.Затова ще си позволя да се обърна към вас, съвременни рицари на перото! Продължавайте да творите. Продължавайте да градите камък по камък стените на българската духовност. Без вас и вашето слово, достигащо сърцата и възвисяващо умовете идушите, няма да я има България\", завършва Корнелия Нинова.", "date": "2018.11.21", "title": "Корнелия Нинова към писателите: Без вас и вашето слово няма да я има България       "}
{"url": "http://www.cross.bg/huawei-telenor-mate-1589682.html", "text": "/КРОСС/ Подразделението за потребителски устройства на Huawei – Huawei Consumer Business Group, в България, поздравява своя партньор Теленор със старта на новaта им услуга „Купи онлайн“. Целта и на двете компании е да предлагат на клиентите си най-актуалните и изгодни оферти както в модерните магазини от търговската мрежа на Теленор, така и съобразно засилващата се тенденция за електронна търговия. Пазарувайки онлайн не само пестите време, а също така имате достъп до максималния избор от модели, цветове на устройствата и не на последно място – богатата гама аксесоари за тях, както и до някои ексклузивни за електронния магазин оферти.Едно от тези ексклузивни предложения е флагманът Huawei Mate 20, който може да бъде закупен от Теленор чрез услугата „Купи онлайн“ ().Huawei Mate 20 идва с 6.53“ LCD дисплей с резолюция 2244x1080 пиксела и съотношение на страните 18:7,9. Просторният му дисплей е обточен с почти невидима рамка и характерния за модела минималистичен капковиден прорез. Той е базиран на най-новия чипсет на компанията - Kirin 980 с двойна невронна мрежа, сред многото предимства на която е разпознаването на два типа сцени едновременно при снимане – например портрет на фона на морски пейзаж. Изключително високопроизводителната платформа е допълнена с мощна 4000mAh батерия, също управлявана от изкуствен интелект от ново поколение, а за тези, които не искат да се разделят с 3,5-милиметровия жак за слушалки, има добра новина – той също е налице в новия Mate 20. С „Купи онлайн“ можете да изберете и любимия си тип защитен калъф – прозрачен, гумен или тип папка.Освен богата гама от слушалки и външни говорители, електронният магазин предлага още много интересни продукти на Huawei, сега със специални отстъпки, като 360-градусовата камера Huawei EnVizion 360, в момента налична с отстъпка от 100 лв., Huawei Mate 10 Pro с отстъпка от 150 лв. за всички абонаментни планове и Huawei Watch 2 4G Sport Edition с отстъпка от над 60 лева.Желаем ви приятно пазаруване в електронния свят на Huawei и Теленор. ", "date": "2018.11.21", "title": "Huawei с ексклузивни оферти в новия онлайн магазин на Теленор"}
{"url": "http://www.cross.bg/mazgalov-deloto-suda-1589684.html", "text": "/КРОСС/ Докладът на ЕК за България е изненадващо положителен, но констатацията за влошена медийна среда трябва да буди безпокойство. Това каза в предаването „Тази сутрин” по bTV Красимир Мазгалов, член на УС на Съюза на съдиитеТази констатация се прави за първи път в такъв доклад по отношение на която и да е държава и този факт би трябвало да бъде притеснителен, отбеляза Мазгалов.По думите му определени медии създават предварителна настройка и очаквания в обществото точно какво трябва да бъде решението по определени дела.„И когато след това очакванията не се оправдаят и решението се различава от така създадената предварителна настройки, същите тези медии подемат кампания лично срещу съдията или съдебната система като цяло, говорейки, че правосъдието отново е катастрофирало, че съдията е зависим или е взел решение под натиск”, каза Мазгалов.Той подчерта, че решението на съда по което и да е дело зависи от доказателствата, които са събрани, което не е в прерогативите на съда.„Цялата отговорност се прехвърля на съда и на съдията, а установяването, разследването и вземане на съдебното решение зависи от много други органи и лица по веригата”, каза членът на УС на Съюза на съдиите.  По отношение на делото „Алабин”, по което четиримата подсъдими бяха оправдани 12 г. след инцидента, Мазгалов изтъкна, че делото е приключило само на първа инстанция и не е редно да бъде коментирано„Делото е продължило 12 г. , но от тях 10 г. е продължило досъдебното производство и едва 2 г. е продължило делото в съдебна фаза. Предвид обема на делото и сложността на казуса 2 г. е един доста кратък срок за разглеждане в съдебна фаза”, уточни той.", "date": "2018.11.21", "title": "Красимир Мазгалов: Докладът на ЕК за България е изненадващо положителен"}
{"url": "http://www.cross.bg/kyltyrata-novite-yasno-1589681.html", "text": "/КРОСС/ Според високопоставени източници от Брюсел България ще бъде приета в Шенген по въздух след 5 месеца, съобщава \"24 часа\" на първа страница. Това означава, че от май ще преминаваме по-бързо по летищата в Европа. Самолетите от и за София няма да са вече в най-крайните изходи и входове.\"Няма съгласие и по третия Закон за хората с увреждания\", пише \"Сега\". Работодателите се чудят защо е необходима нова административна структура за социални услуги. Въпреки критиките и забележките обаче тристранният съвет даде път на проекта. \"Сега\" коментира още един законотворчески проект - винетките. Заглавието гласи \"Управляващите сътвориха пълен хаос с новите и стари винетни стикери\". Все още не са изяснени противоречията между сега действащите и новите правила, подчертава вестникът.Картофите са необичано скъпи, според \"Земя\". Прогнозира се след Нова година изкупната цена да надхвърли един лев за килограм. Сушата не само у нас, но и в европейски страни - производители е довела до драстичен спад в производството на картофи и на семена за сеитба.\"Труд\" предупреждава \"Менте намаления дебнат този черен петък\". Всеки втори българин очаква промоциите. За успокоение на потребителите е фактът, че интернет сайт вече улавя фалшивите намаления при покупки в интернет.Дребните търговци вкарват най-много пари в общинските каси, пише \"Монитор\". От 2016 година насам водещи общини са прибрали милиони левове от патентен данък. В някои градове обаче има намаляване броя на занаятчиите.В интервю за \"24 часа\", главният прокурор Сотир Цацаров коментира, че Агенцията за българите в чужбина е генератор на корупционни практики предвид настоящите й правомощия. Сотир Цацаров предполага, че може да има обвинени длъжностни лица за граничната ограда, но все още се чака експертизата.БСП ще чисти \"мъртвите души\" от избирателните списъци, уведомява \"Дума\". Социалистите отстояват машинното гласуване да се проведе, те ще предложат промени в Избирателния кодекс до края на седмицата. Това стана ясно на пресконференция на ръководството на опозицията.Министърът на културата Боил Банов подписа браншови колективни договори на театрали и библиотекари, информира \"Труд\". Началните месечни заплати в театрите ще са с по-висок коефициент, ще има и по-големи обезщетения при пенсиониране. От прессъобщението на Министерството на културата не става ясно дали са предвидени повишения и за работещите в библиотеките.", "date": "2018.11.21", "title": "Преглед на печата"}
{"url": "http://www.cross.bg/terasata-hvurlila-balkona-1589713.html", "text": "/КРОСС/ Осемдесетгодишна жена от Хасково стана жертва на телефонна измама. Тя е хвърлила през балкона си 26 хиляди лева, с което е изгубила всичките си спестявания, съобщава Нова телевизя.Вчера по обяд жената е получила обаждане по домашния си телефон от мъж, който се представил за следовател. По схемата \"съдействие на полицията\" неизвестният засега извършител я въвел в заблуждение и я убедил да хвърли през терасата на жилището си спестяванията си.Жертвата изтеглила парите от банката и ги хвърлила от терасата на дома си. Няколко часа по-късно разбрала, че е измамена и сигнализирала в Районното управление на МВР в Хасково. Образувано е било досъдебно производство. ", "date": "2018.11.21", "title": "80-годишна жена хвърли спестяванията си през балкона"}
{"url": "http://www.cross.bg/kaliforniya-shtata-severna-1589687.html", "text": "/КРОСС/ Броят на жертвите на горски пожари в американския окръг Бют в Северна Калифорния се е увеличил от 79 на 81 човека, съобщи в сряда Асошиейтед прес. По този начин общият брой на жертвите от пожарите, които продължават да горят в щата е 84 човека.Идентичността на убитите при пожарите се установява чрез ДНК анализ.В същото време властите съобщават, че броят на хората в неизвестност е намалял от над 1000 на 699 души, съобщи БГНЕС.Според последните данни огнището в Северна Калифорния вече е признато за най-разрушително в историята на щата. То е на площ е повече от 500 квадратни км, той е локализирано на 65% в сравнение с 50% в събота. Повече от 12 хиляди сгради, включително над 10 хиляди къщи, бяха унищожени. Поради пожари в редица калифорнийски окръзи щата е в авариен режим. Американският президент Доналд Тръмп вече нареди на държавата да отпусне средства от федералния бюджет за борба със стихията.", "date": "2018.11.21", "title": "Намалява броят на изчезналите при пожарите в Северна Калифорния"}
{"url": "http://www.cross.bg/liniya-intzidenta-petrich-1589677.html", "text": "/КРОСС/ Втори ден железопътната линия Петрич - Благоевград остава блокирана след инцидента с влак в Кресненското дефиле.Падналият скален къс от 50 тона нанесе щети основно на локомотива. Аварийни екипи продължиха работата по отстраняване на скалната маса през целия вчерашен ден.При инцидента пострадаха 8 души, трима от които по-сериозно, заради което бяха оставени за лечение в болница.До пускането на железопътната линия е осигурен автобусен превоз, който да обслужва пътниците.", "date": "2018.11.21", "title": "Продължава работата по разчистването на жп линията към Петрич"}
{"url": "http://www.cross.bg/dali-evgeniya-banevi-1589678.html", "text": "/КРОСС/ Днес трябва да стане ясно дали арестуваните във Франция Николай и Евгения Баневи ще бъдат екстрадирани в България.Очаква се френският Апелативният съд да се произнесе по европейските им заповеди за арест. Баневи бяха задържани на 26 октомври на летището в Ница.С тях са били и трите им деца, за които в момента се грижат семейни приятели.На предишното съдебно заседание Евгения Банева е помолила да бъде пусната от ареста, за да се грижи за децата си, но е получила отказ от съда.", "date": "2018.11.21", "title": "Френският съд решава дали да върне у нас семейство Баневи"}
{"url": "http://www.cross.bg/spirka-konteiinerite-spirkata-1589679.html", "text": "/КРОСС/ Зрители на bTV сигнализираха за абсурдна ситуация. Хората, които използват градския транспорт вместо коли от и до столичния квартал „Младост 4” са принудени да чакат автобуса на спирка, която едновременно е и място за боклук – буквално до табелата на спирката са разположени няколко контейнера.До новата крайна спирка стигат автобусните линии 76 и 213.„Тук преди това имаше само контейнери за боклук. В момента са сложили това за спирка, не знам защо”, коментираха изненадани граждани.Други пък споделиха, че чакането им на спирката е съпроводено с не особено приятно ухание, което се разнася от контейнерите.Шофьорите на автобусите също не са доволни от ситуацията, най-вече заради удобството на самите пътници.„Слизат в тоалетна и се качват от тоалетна”, възмутиха се те.От столичния инспекторат завиха за bTV, че при поставянето на новата спирка контейнерите са били преместени, но по-късно жители на квартала са ги върнали на старото им място.Според хората обаче местене не е имало. И докато общината търси решение, гражданите имат по-просто предложение – спирката да бъде преместена с няколко метра.От общината не се ангажираха със срок, в който контейнерите ще бъдат преместени от автобусната спирка.", "date": "2018.11.21", "title": "Абсурдна спирка: В „Младост 4” чакаш автобуса до контейнерите за боклу"}
{"url": "http://www.cross.bg/simeonov-valeri-obedinenite-1589674.html", "text": "/КРОСС/Парламентът трябва да гласува оставката на вицепремиера Валери Симеонов. Очаква се неговото място да бъде заето от началника на кабинета му – юриста Марияна Николова.Вчера се проведоха близо 6-часови разговори между лидерите на Обединените патриоти, които приключиха без официално изявление. Такова трябва да направи вицепремиерът в оставка Валери Симеонов преди заседанието на Министерския съвет тази сутрин.Очаква се Симеонов да се върне в парламента, което означава, че Миглена Александрова от „Атака” трябва да освободи мястото. Това ще доведе до преразпределение на силите в Обединените патриоти така  – 7 за „Атака”, 9 за НФСБ и 11 за ВМРО.  ", "date": "2018.11.21", "title": "Парламентът трябва да гласува оставката на Валери Симеонов"}
{"url": "http://www.cross.bg/chasa-sofiya-provede-1589672.html", "text": "/КРОСС/София. От 16.00 часа в Народния театър „Иван Вазов\" президентът Румен Радев ще присъства на тържественото отбелязване на 130-ата годишнина от приемането на първия Закон за адвокатите в България.***София. От 9.00 часа ще се състои заседание на Народното събрание.***София. От 10.00 часа ще се проведе заседание на Министерския съвет.***София. От 09.30 до 13.00 часа в Посолството на Словашката република в България ще се проведе кръводарителска акция, в която ще се включат служители на посолството и други дипломати, доброволци, служители и партньори на БЧК, студенти и граждани на София.***София. От 09.30 часа в „Гранд Хотел София\", ще бъдат представени резултати от „Медии и политика в България\". Събитието се организира от Фондация „Конрад Аденауер\" - Медийна програма за Югоизточна Европа.***София. От 09.30 часа 15 състав на Специализирания наказателен съд ще гледа делото срещу Добрин С., Георги П., Нено К. и др. за организиране и ръководене на организирана престъпна група.***София. От 09.30 часа в зала 1 на СУ „Св. Климент Охридски\" ще се проведе международен семинар „Укрепване на националната и регионалната сигурност: гледните точки на България и Израел. Запознаване с израелските сили за отбрана\".***София. От 10.00 часа 5 състав на Специализирания наказателен съд ще гледа делото срещу Хованес М., Пламен Т., Мариян М. и др. за организиране и ръководене на организирана престъпна група с цел избягване плащане на данъчни задължения в големи размери.***София. От 10.00 часа 3 състав на Специализирания наказателен съд ще гледа делото срещу Мелиад Ф. и Хасан Х., обвинени в тероризъм.***София. От 10.00 часа 13 състав на Специализирания наказателен съд ще гледа делото срещу Йордан Ш. за безстопанственост.***София. От 10.30 часа в зала „Запад\" на Народното събрание Детският фонд на ООН ще представи резултатите от национално социологическо проучване „Гласовете на децата\".***София. От 11.00 часа 10 състав на Специализирания наказателен съд ще гледа делото срещу Пламен М., Атанас О. и Милко М. за организиране и ръководене на организирана престъпна група.***София. От 11.00 часа 17 състав на Специализирания наказателен съд ще гледа делото срещу Валентин Х., Николай И., Иво И. и др. за образуване и ръководене на организирана престъпна група.***София. От 11.00 часа в Заседателна зала 2 в Ректората на Софийския университет ще се проведе пресконференция по повод закриване на дейностите по проект Te(a)chIn Sport, финансиран по програма Еразъм+ СПОРТ на Европейската комисия, по който Софийският университет е водеща организация.***София. От 11.00 часа в Литературен клуб „Перото\" ще се състои пресконференция по повод 32-рото издание на Новогодишен музикален фестивал. От 19.00 часа в клуба ще се състои вечер на холандската литература.***София. От 11.00 часа в учебна зала „Финсис\" - ул. „Хан Аспарух\" 24, ет. 1, Асоциация на парковете в България и Българска фондация биоразнообразие организират брифинг за представяне на новата международна Програма за професионално развитие на студенти „Бъдещи природозащитници\".***София. От 11.30 часа в МОН, етаж IV, Зам.-министърът на образованието и науката Петър Николов ще награди 90-годишния учител Цонко Петров за спасяването на живота на двама войници по времето на Втората световна война***София. От 12.00 часа в зала „Изток\" на Народното събрание ще се проведе дискусия на тема: „XII-та Национална среща по проект „Инициатива за здраве и ваксинопрофилактика\".***София. От 13.30 часа 11 състав на Специализирания наказателен съд ще гледа делото срещу Станислав С., Станислав Т., Калин С. и др. за организиране и ръководене на организирана престъпна група.***София. От 13.30 часа ще се проведе заседание на Прокурорската колегия на ВСС.***София. От 14.00 часа 17 състав на Специализирания наказателен съд ще гледа делото срещу Атанас Д., Мартин В., Стоян А. и др. за организиране и ръководене на организирана престъпна група.***София. От 16.00 часа в Изложбена зала \"Триъгълна кула на Сердика\", София, ще се проведе официалната церемония за връчване на отличителен знак \"Аз гарантирам щастливо детство\".***София. От 17.30 часа в аудитория 25, ет. 3 в Центъра за източни езици и култури, бул. „Тодор Александров\" 79, ще бъде открита изложба „Непознат, а толкова близък: Азербайджан\" на българската фотографка Аурелия Насирова. Изложбата е по повод 5-годишнината от създаването на Центърa за азербайджански език и култура към Софийския университет „Св. Климент Охридски\".***София. От 17.30 часа в Националният етнографски музей ще бъде открита изложбата „Гласът на глината\" - 100 години от рождението на известната керамичка Йова Раевска.***София. От 18.00 часа в зала „България\" ще се състои празничен концерт по случай Въведение Богородично - Ден на православната християнска младеж и семейство.***София. От 19.30 часа в Sofia Live Club ще бъде представена илюстрираната автобиографична книга на Орлин Горанов „Да започнем отначало\".***Асеновград.От 10.30 часа в Зала 1 на Районен съд ще се гледа делото на подсъдимия Петър Н. Той е обвинен в отправяне на обиди и псувни по адрес на П. Д., агресивно поведение и заплюване на П. Д. Освен това подсъдимият му е нанесъл разкъсно-контузна рана в дясната слепоочна област.***Благоевград. От 14.00 часа в ЮЗУ „Неофит Рилски\" в зала 102 на Учебен корпус 1 ще се проведе Информационна среща за създаване на бизнес и предприемачество.***Благоевград. От 18.30 часа в зала „Пейо Яворов\" Центърът за личностно и творческо развитие на децата организира празничен концерт по повод Деня на християнското семейство.***Варна.От 10.00 часа в сградата на РТВЦ Варна Фондация \"Владиславово\" организира заключителна пресконференция във връзка с отчитането на дейностите на проект „Активни в труда на територията на община Варна\".***Варна.От 11.00 часа в Морско казино - Варна ще се представи първоначалният екип от специалистити и специално създаденото пространство за „Зеленият морски двор на Варна\" - център за ранна социализация и превенция на деца 0 - 3 години.***Варна. От 15.00 часа в зала „Галерия Лаундж\" на хотел „Графит\" ще се състои среща на активисти на екологични организации, образователни институции и медии на тема „Подобряване на достъпа до екологична информация за състоянието на Черно море, доброволчески дейности и кампании\".***Велико Търново. От 10.30 часа в Пресклуб на БТА-Велико Търново ще се състои пресконференция на тема „Новости в българското образование\", организирана от синдикат „Образование\" към КТ „Подкрепа\".*** Велико Търново. От 14.30 часа в ресторанта на хотел „Панорама\" ще бъдат отбелязани Десет години от създаването на Малък семеен дом „Надежда\", инициатива на SOS Детски селища и Община Велико Търново.*** Велико Търново. От 16.30 часа в Ритуална зала на Община Велико Търново ще се проведе среща на кмета Даниел Панов с учители за Деня на християнското семейство.***Велико Търново. От 16.30 часа в музей „Възраждане и Учредително събрание\" ще бъде представена книгата „Колелото на съдбата\".*** Велико Търново. От 17.30 часа в голяма зала на Община Велико Търново ще се проведе празничен концерт за Деня на християнското семейство.*** Велико Търново. От 19.00 часа в Клуб 7 ще бъде представен „Сам мъж в града\" - комеди стендъп шоу.*** Велико Търново. От 19.00 часа на стадион „Ивайло\" ще се проведат масови безплатни тренировки - Есен 2018.***Видин. От 15.00 часа в залата на Общински съвет - Видин ще се проведе заключителна пресконференция по проект „Предотвратяване и ограничаване на последиците от предизвикани от човека трансгранични бедствия в региона Видин-Зайчар\", съфинансиран от Европейския съюз чрез Програмата за трансгранично сътрудничество Интеррег-ИПП България-Сърбия 2014-2020 г.***Враца. От 09.00 часа в храм „Св. Апостоли\" Негово високопреосвещенство Врачанският митрополит Григорий ще отслужи архиерейска света Литургия. В 11.00 часа в Средното училище „Христо Ботев\" митрополит Григорий ще проведе беседа с ученици по повод празника. В 11.40 часа той ще отслужи молебен за здраве и ще разкаже за Въведение Богородично на децата от детска градина „Слънце\". В 12.30 часа Врачанският митрополит Григорий ще положи основен камък на новостроящ се Център за настаняване от семеен тип във Враца. В 14.30 часа епархийският архиерей ще отслужи водосвет и ще разговаря с непълнолетни, лишени от свобода, в новия поправителен дом във Враца.***Враца. От 12.30 часа заместник-министърът на труда и социалната политика Зорница Русинова и кметът на Община Враца Калин Каменов ще присъстват на церемония „Първа копка\" по изграждането на Център за настаняване от семеен тип по проект „Нова възможност за деца и младежи в Община Враца - Проект 1\" по Оперативна програма „Региони в растеж\" 2014-2020 (ж.к. „Металург\", междублоковото пространство при ул. „Димчо Дебелянов\"). Около 13.00 часа зам.-министър Зорница Русинова и кметът г-н Каменов ще дадат брифинг за медиите. От 14.00 часа в Концертната зала на гр. Враца на адрес: ул. „Стефанаки Савов\" №6 ще се проведе концерт, част от кампанията „Мисията е възможна\" на Оперативна програма „Развитие на човешките ресурси\".***Враца/ с. Кунино. От 11.00 часа в с. Кунино ще се проведе открит урок с учениците от Професионалната гимназия по каменоделство. Беседата е под надслов „Часът на Доброто\", тя е част от общонационалната кампания „Монумент дядо Добри - първият паметник на Доброто в България\".***Горна Оряховица. От 15.00 часа в Обредна зала - 2 ет. (сградата на стария съвет) ще се проведе ритуал Златни сватби - традиционно честване на златни сватби на семейства, сключили граждански брак в Горна Оряховица преди 50 години***Добрич. От 11.00 часа ще бъдат поднесени цветя на паметника на Йордан Йовков по повод 138 години от рождението му.***Добрич. От 11.00 часа в ОУ „Йордан Йовков\" ще се играе кукленият спектакъл „Пинокио\".***Златоград. В Златоград ще бъдат отбелязани 106 години от Освобождението на града. От 10.30 часа от „Централния площад\" ще се проведе спорт маратон „По стъпките на Делю войвода\". За 15.30 часа в заседателната зала в сградата на Общината е предвидено тържествено заседание на Общински съвет-Златоград. От 16.30 часа ще се проведе церемония по поднасяне на венци и цветя пред паметниците и паметните плочи в града, която ще започне от лобното място на Делю хайдутин. От 17.30 часа на „Централен площад\" ще се започнат тържествен ритуал и проверка-заря, с участие на 101 Алпийски полк и Представителния духов оркестър на Военновъздушните сили - Пловдив. В честванията ще се включи министърът на образованието Красимир Вълчев.***Пловдив.От 10.30 часа ще се състои пресконференция в заседателната зала на Община Пловдив, на която ще бъдат представени подробности относно мерките за чистота на въздуха, които се предвижда да бъдат реализирани по ОП Околна среда. В пресконференцията ще участват заместник-кметът Розалин Петков, директорът на дирекция \"Екология и управление на отпадъците\" Василка Чопкова, главният експерт Елена Найденова и директорът на ОП \"Чистота\" Иван Стоянов.***Пловдив.От 15.00 часа в Зала 5 на Окръжен съд ще се гледа делото на подсъдимия Тургут А.. Срещу него е повдигнато обвинение за причиняване на смърт на две лица и нанасяне на телесна повреда на едно или повече лица.***Русе. От 18.00 часа в зала „Русе\" на Историческия музей ще бъде представена книгата на проф. д-р Николай Ненов „100 артефакта от героичното време. Визуални разкази в музея\".***Смолян/с. Полковник. От 9.30 часа по повод големия християнски празник Въведение Богородично архиерейският наместник на Смолянска духовна околия Негово Високопреподобие архимандрит Висарион ще отслужи светата божествена Литургия в единствения храм в околията, който носи името Въведение Богородично.***Стара Загора. От 18..00 часа в НЧ „Св. Климент Охридски 1858\", проф. Иван Танев от историческо дружество „Българска орда\" ще изнесе лекция на тема „На кои места е бил епископ св. Климент Охридски\". От 18.30 часа в читалището ще се проведе вечер на християнското семейство и конкурс „Пей и танцувай с мама и татко\".***Стара Загора. От 18.30 часа в къща музей „Гео Милев\" ще бъде представена поетичната книга „Съвпадения\" на Калоян Христов.***Стара Загора. От 17.30 часа в библиотека „Искра\" ще бъде открита изложба „Да бъдеш баща\".***Хасково. От 12.00 часа в църквата „Св, Димитър\" ще се проведе лекция на тема „Вярата в семейството като ценност\". Преди това в 11.00 часа ще бъде раздаден постен курбан и хляб в двора на църквата.***Хасково. От 11.00 часа в Областна администрация Хасково ще се проведе информационен ден „Испания и България- приятелство и традиции\".***Шумен. От 13.30 часа, в зала 203 на общината ще се проведе заседание на Регионалното сдружение за управление на отпадъците.***Ямбол. От 09.00 часа в църквата „Успение на Пресвета Богородица\" ще бъде отслужена служба от протойерей Янко Янков. От 10.30 часа, отново в храма, доц. д-р Димитър Киров, преподавател в Православния богословски факултет на Великотърновски университет „Св. св. Кирил и Методий\", ще води беседа на тема „Християнско семейство или живот без брак\". От 17.30 часа в Художествена галерия „Жорж Папазов\" с церемония по награждаване на победителите в детския конкурс за рисунка на тема „Коледа\" ще бъде дадено начало и на традиционната благотворителна кампания на Община Ямбол „Подай ръка - спаси живот\", с която се набират средства за тежко болни ямболски деца и младежи. ", "date": "2018.11.21", "title": "Предстоящи събития в страната на 21 ноември "}
{"url": "http://www.cross.bg/bivsh-zdraveopazvaneto-ministur-1589673.html", "text": "/КРОСС/ Доц. Алексей Савов, началник на Националната генетична лаборатория в \"Майчин дом\" Младен Маринов, главен секретар на МВР Антоан Николов, бизнесмен, бивш председател на СОС Асен Владимиров, сценарист, режисьор и продуцент Валери Първанов, бивш заместник главен прокурор Крум Зарков, член на ИБ на БСП, зам.-председател на ПГ на \"БСП за България\" Д-р Мими Виткова, председател на Асоциацията на дружествата за здравно застраховане, бивш министър на здравеопазването Доц. Петър Бояджиев, лекар, бивш министър на здравеопазването Райна Константинова, журналистка Стоян Роянов, музикант и певец Христо Бисеров, юрист, бивш депутат", "date": "2018.11.21", "title": "Рождениците на 21 ноември"}
{"url": "http://www.cross.bg/mbape-neiimar-livurpyl-1589675.html", "text": "/КРОСС/ Кошмарна вечер за френския шампион \"Пари Сен Жермен\". Двете големи звезди в състава на Томас Тухел - Неймар и Мбапе, се контузиха в приятелски мачове, при това само седмица преди сблъсъка с \"Ливърпул\" в Шампионската лига.Бразилия победи Камерун с 1:0 в контрола, но започналият като титуляр Неймар получи разтежение и бе заменен принудително още в 6-ата минута на мача, игран в Милтън Кийнс, Англия.Франция също се наложи с минималното 1:0 над Уругвай. Новината от двубоя на \"Стад дьо Франс\" в Париж обаче бе травмата на Килиан Мбапе.В 30-ата минута бързоногият нападател бе изведен сам срещу вратаря на \"Ла Селесте\" Мартин Кампаня и опита да го финтира. Стражът изби топката с крак, след което препъна Мбапе, който падна лошо на рамото си. Звездата на \"петлите\" опита да продължи мача, но в крайна сметка се наложи да напусна терена преждевременно.Неймар и Мбапе предстои да преминат медицински прегледи, но има сериозни съмнения, че Килиан е с извадено рамо. Това със сигурност би му попречило да вземе участие срещу \"Ливърпул\".", "date": "2018.11.21", "title": "Кошмар за ПСЖ: Неймар и Мбапе се контузиха"}
{"url": "http://www.cross.bg/tema-zashto-zhivot-1589680.html", "text": "/КРОСС/БНТ, „Сутрешен блок\"Тема: Коалиционни преговори след оставката на вицепремиера Валери Симеонов. Какви са възможните ходове?Тема: Лекари и пациенти - какви са предложенията на Българския лекарски съюз.Тема: Мисия \"Кръводаряване\" - най-ценната капка, която спасява живот, кампания на БЧК.Тема: Социалните послания в спорта. „Отборът на надеждата\" след световното по футбол в Мексико.Тема: Историите на неговия живот отначало в автобиографичната книга на Орлин Горанов.БТВ, \"Тази сутрин\"Тема: Поредно нападение на агресивно куче - как питбул беше насъскан от стопанина си срещу случаен минувач?Тема: Остават ли обединени патриотите? Коментар на депутатът от ВМРО Красимир Богданов;Тема: На живо: Защо преподаватели от Бяла Слатина се обявиха в подкрепа на охранителя, заплашил с метална палка ученик в училищен автобус? И версията на обвинения гард;Тема: Месеци преди евровота - ще променят ли правилата за гласуване? Гост проф. Михаил Константинов;Тема: Защо делото за трагедията на ул.\"Алабин\" продължи 12 години? Позицията на Съюза на съдиите.Нова телевизия,  „Здравей  България\"Тема:  Ще стане ли шефката на кабинета на Валери Симеонов вицепремиер? Коя е Марияна Николова? И приключва ли раздорът при патриотите?Тема:Мъж е нападнат и нахапан от питбул, докато разхожда кучето си. Румен Бахов на живо - кой контролира опасните породи?Тема:Близо половин милион лева открити в сейф на секретаря на Агенцията за българите в чужбина - говори прокуратурата.Тема: Може ли да осъдят на 5 години затвор младежа, който надраска паметника на съветската армия?Тема: Защо се стига до опасния инцидент със срутени скали върху линия на БДЖ? Репортаж на Антон Чавдаров.Тема:Кой и защо разхвърля отрова в центъра на Пазарджик?Тема:Коя е болестта на пушачите и колко българи се разболяват от нея без да пушат?Тема:Зов за помощ за болно момиче, което събира пари.Тема:Нестандартна италианска кухня. Репортаж на Яна Блажева. ", "date": "2018.11.21", "title": "Теми и гости в ефира"}
{"url": "http://www.cross.bg/haresvam-mechtite-za-1589671.html", "text": "/КРОСС/ „Харесвам мечтите за бъдещето повече от историите за миналото.\" Томас Джеферсън", "date": "2018.11.21", "title": "Харесвам мечтите за.."}
{"url": "http://www.cross.bg/zamursyavane-sofiya-vuzdyh-1589676.html", "text": "/КРОСС/ С първите по-студени дни идва и първото по-сериозно замърсяване на въздуха в София.Нивата на фини прахови частици ще превишат допустимите норми два пъти и днес. Това показва прогнозата на сайта на Столична община.Според данните най-високите превишения ще са в кварталите „Павлово” и „Хиподрума”. В по-голямата част от столицата обаче няма замърсяване.София е европейската столица с най-мръсен въздух. България беше осъдена от Европейския съд заради системно мръсен въздух и липсата на мерки за решаването на проблема.", "date": "2018.11.21", "title": "С по-студените дни се очаква и по-сериозно замърсяване на въздуха в София"}
{"url": "http://www.cross.bg/pravoslavnata-bogorodichno-vuvedenie-1589669.html", "text": "/КРОСС/ Днес е Въведение Богородично - един от празниците, на който православните християни почитат Света дева Мария. Свещеникът Михаил Ковачев от Ловеч обясни значението на празника: „Въведение означава влизането на Божията Майка в Йерусалимския храм. Когато тя е навършила три години, била отведена от нейните родители в Йерусалимския храм, за да остане там и да се подготвя за своето бъдещо предназначение да стане майка на Сина Божи, на Спасителя на света. Въведение Богородично в България от 1929 г. се отбелязва и като Ден на християнското семейство и православната християнска младеж, защото именно в Божията майка ние виждаме един сияен пример какви трябва да бъдат нашите деца. Нейното семейство е било пример за това какви трябва да бъдат истинските християнски семейства.В Константинополската църква празникът е въведен през VII век, а в Римокатолическата - през 1374 година. На Въведение Богородично православната църква препоръчва на родителите да водят децата си на богослужение, да им разказват за вярата и библейските събития, и така да ги възпитават в християнски дух.На големия църковен празник Врачанската митрополия организира няколко прояви, посветени на Деня на християнското семейство и православната младеж. Светата литургия за големия празник Въведение Богородично ще бъде отслужена във Враца с Единоцърквие в храма „Свето Възнесение\". Според местната традиция, след обед храмът събира възрастни и деца за отбелязване на Деня на християнското семейство и православната младеж. За малките ще има благословения и подарък от Врачанския митрополит Калиник, а за по-големите - беседа за църковното тайнство брак и поглед според православната традиция към проблемите на семейството.", "date": "2018.11.21", "title": "Въведение Богородично"}
{"url": "http://www.cross.bg/zagivat-istoriyata-dyshi-1589670.html", "text": "/КРОСС/ 695 г. - Свети Вилиброрд е ръкоположен за пръв епископ на фризийците.1344 г. - Започва строежа на днешната Катедрала Свети Вит, когато епископът на Прага е издигнат в архиепископ.1673 г. - Войската на бъдещия полски крал Ян III Собиески разгромява армията на Хюсеин паша при украинската крепост Хотин.1766 г. - Във Филаделфия е открит първият театър в Северна Америка.1783 г. - Жан Пилатр и маркиз Франсоа д'Арлан извършват първия свободен полет над Париж с балон.1789 г. - Северна Каролина става 12-я щат на САЩ.1806 г. - Наполеон Бонапарт издава указ за икономическа блокада на Англия, в отговор на организираната от Англия морска блокада на Франция.1916 г. - След попадане на мина в Егейско море, потъва корабът-близнак на Титаник - лайнерът Британик; от 1 300 души екипаж и пасажери загиват 30.1920 г. - ИРА извършва екзекуция на 14 тайни агенти от британските тайни служби, известно в историята като Кървавата неделя.1931 г. - Фирмата AT&T започва производството на първия телекс.1974 г. - При два атентата на групировката ИРА в Бирмингам загиват 19 души и са ранени 180.1980 г. - При най-големия в историята на Невада (САЩ) пожар на хотел в Лас Вегас загиват 87 души и 650 са ранени.1995 г. - Подписано е Дейтънското споразумение, което слага край на продължилата три години и половина война в Босна и Херцеговина. Споразумението е тържествено ратифицирано в Париж на 14 декември същата година.1999 г. - За първи път действащ президент на САЩ (Бил Клинтън) прави официално посещение в България.2002 г. - НАТО отправя покана към България, Естония, Латвия, Литва, Румъния, Словакия и Словения за присъединяване към пакта.2004 г. - При манипулиране на изборите за президент на Украйна Виктор Янукович е обявен за победител, което дава начало на масовите протести, известни като Оранжевата революция.2004 г. - Страните от Парижкия клуб опрощават 80% (около $100 милиарда) от външния дълг на Ирак.2006 г. - В резултат на взрив в полската каменовъглена мина Халемба на 1030 м дълбочина загиват 23 миньори.", "date": "2018.11.21", "title": "21 ноември в историята "}
{"url": "http://www.cross.bg/byudzheta-madzharov-lekarski-1589693.html", "text": "/КРОСС/ Защо Българският лекарски съюз (БЛС) е недоволен от проекта на Закона за бюджета на Националната здравноосигурителна каса (НЗОК) и какво ще отстояват лекарите за бъдещия бюджет, който касае пациентите - гост по темата в Сутрешния блок на БНТ беше председателят на Български лекарски съюз д-р Иван Маджаров.По думите на д-р Маджаров, фундамент в бюджета е прехвърлянето на средства в различните сектори на здравеопазването, като по този начин ощетени могат да бъдат пациентите.Д-р Иван Маджаров, председател на Български лекарски съюз: Ако има 225 милиона за общопрактикуващи лекари, те не могат да ги усвоят до края на годината, защото има нормативна база която не може да бъде изпълнена. Тази икономия се използва за изплащане на други дейности. Според нас е редно тази дейност да се изплати там, където е гласувал парламентът, защото в противен случай лишаваме гражданите от профилактика или пък от достъп до лечебни заведения, ако се отнася за бюджета на болниците.Бюджетът не трябва да позволява да се прехвърлят средства от едно перо към друго перо. Това което е гласувал парламентът в даденото направление, трябва да се използва само за него, а не за други сектори, категоричен е д-р Маджаров.От Български лекарски съюз очакват в четвъртък на заседанието на парламентарната комисия по бюджет и финанси да бъдат изчистени спорните аспекти във финансовата рамка на Здравна каса.Ако това не се случи, Националният съвет няма да участва в подписване на Анекс при това положение и няма да носи отговорност за бюджета следващата година, допълни още д-р Маджаров.", "date": "2018.11.21", "title": "БЛС може да не подкрепи бюджета на НЗОК заради лошо разпределение на средства"}
{"url": "http://www.cross.bg/finlandiya-sred-myasto-1589685.html", "text": "/КРОСС/ Климатът във Финландия е суров, но страната е гостоприемна. Скандинавската държава е уютно и подходящо място за пътуване. Сред причините да посетите това магическо място са забележителните природни пейзажи, чисти и добре организирани градове, както и прочутата Лапландия. Една от любимите дестинации на туристите е именно селото на Дядо Коледа - Рованиеми. Финландия предлага различни вълнуващи възможности - гореща сауна за тези, които обичат лукса, както и обширни ски писти за любителите на зимните спортове. Магическото северно сияние, което може да се наблюдава в страната, е сред най-красивите природни феномени. Сред любимите атракции на малки и големи са северните елени. Столицата Хелзинки е наричана още европейския Холивуд. Градът пленява с архитектурата си. ", "date": "2018.11.21", "title": "Защо да посетите Финландия?"}
{"url": "http://www.cross.bg/godina-semeiistvo-bogorodichno-1589686.html", "text": "/КРОСС/ На 21 ноември Българската православна църква /БПЦ/ отбелязва празника Въведение Богородично. Това е един от 12-те велики християнски празници еднакво отбелязвани и от православието и от католицизма.Въведение Богородично за първи път се е отпразнувал като самостоятелен празник през 715 година. През 543 година император Юстиниан Велики построил в Константинопол църква, посветена на Въведение Богородично. Според църковния ни календар празникът попада в периода на Коледните пости. На този ден вярващите приемат Свето причастие, а с него и нови сили за духовен растеж и борба със злото – в себе си и в света.Според православната традиция на този ден е въведена в храма от своите родители 3-годишната Мария – бъдещата Божия майка. Затова се счита, че на този ден цялото семейство трябва да влезе в храма и да отдаде почит на всички християнски добродетели. С решение на Св. Синод на Българската православна църква, от 1929 година този празник се чества и като Ден на християнското семейство и на православната младеж.Според народните поверия, на този празник, българите гадаят какво ще е времето през следващата година. Ако е топло и слънчево, зимата ще е люта, а лятото сухо. Ако вали дъжд или сняг, зимата ще е снежна, лятото дъждовно, реколтата богата. В много храмове в страната ще бъдат отслужени утринни богослужения.  ", "date": "2018.11.21", "title": "Празнуваме Деня на християнското семейство"}
