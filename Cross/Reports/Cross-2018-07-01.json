{"url": "http://www.cross.bg/dimitrov-bozhidar-prof-1578134.html", "text": "/КРОСС/ На 72 години почина историкът проф. Божидар Димитров.Тъжната вест потвърдиха негови близки.През март 2017 г. Божидар Димитров бе приет в болница със съмнение за инфаркт, след като се е почувствал зле и припаднал, припомня \"24 часа\".Проф. Божидар Димитров беше дългогодишен директор на Националния исторически музей в София.В първия кабинет „Борисов\" той зае поста на министър без портфейл, който отговаря за българите.Историкът беше и дългогодишен водещ на авторското предаване по БНТ „Памет българска\".През месец март тази година проф. Димитров основа Национално движение „Боянски клуб - Кан Кубрат\", с което си постави за цел България да стане президентска република.  ", "date": "2018.07.01", "title": "Почина проф. Божидар Димитров"}
{"url": "http://www.cross.bg/tisenkryp-kompaniya-evropa-1578128.html", "text": "/КРОСС/ Германският промишлен гигант „Тисенкруп\" (Thyssenkrupp) се е споразумял да слее стоманодобивната си дейност с индийската компания „Тата\" (Tata), създавайки втората по големина компания в металургичния сектор в Европа, предаде БТА.Централата на новата компанията, която ще се казва „Тисенкруп Тата стийл\" (Thyssenkrupp Tata Steel), ще бъде в Холандия. Тя ще бъде втора по-големина стоманодобивна компания в Европа след АрселорМитал (ArcelorMittal), отбелязва Франс прес.Целта на сливането е да се окаже отпор на пороя от евтина китайска стомана, която нарушава баланса на световния пазар.Изпълнителният и надзорният съвет на „Тисенкруп\" се съгласи да бъде създадена съвместна компания с участие 50 на 50 процента, която ще обедини европейския стоманодобивен бизнес на „Тисенкруп\" и „Тата стийл\", посочи снощи в съобщение германската компания.Окончателното споразумение трябва да бъде подписано скоро, като органите, отговарящи за конкуренцията в ЕС и други страни трябва да дадат одобрението си.Компаниите се надяват обединението, постигането на което отне над 2 години преговори, да спести годишно между 400 и 500 милиона евро. Новата компания ще има 48 000 служители в около 34 завода, като ще произвежда 21 милиона тона стомана годишно, очакваните приходи са около 15 милиарда долара.„Тисенкруп\" и Тата предупредиха по-рано, че сливането ще означава и съкращения на 4000 работни места в производството и администрацията, разпределени поравно между двете фирми.През декември „Тисенкруп\" предложи гаранции срещу уволнения и закривания на заводи на влиятелния германски синдикат „И Ге Метал\" (IG Metal). Работниците неколкократно протестираха срещу плановете на групата, чиято продукция обхваща от асансьори до подводници и  стомана. ", "date": "2018.07.01", "title": "Германска и индийска стоманодобивни компании сливат дейността си в Европа"}
{"url": "http://www.cross.bg/dnes-protzenta-rymuniya-1578131.html", "text": "/КРОСС/ За разлика от България, където днес токът поскъпна с над 2 процента в северната ни съседка Румъния токът поевтиня с 3,5 процента.За понижението на цената на електричеството в Румъния съобщава Медиафакс, цитирана от БТА.Това става след влизането в сила на нова методология за изчисляване на тарифите, която беше обявена от национания румуъски регулатор в края на май.Също от днес влиза в сила увеличение на пенсионния пункт, въз основа на който се изчислява размерът на пенсиите.Увеличението ще е с 10 процента,  а минималната гарантирана пенсия ще нарасне от 520 леи на 640 леи. ", "date": "2018.07.01", "title": "Токът в Румъния поевтинява с около 3,5% от днес"}
{"url": "http://www.cross.bg/rilskiya-manastir-turnovo-1578132.html", "text": "/КРОСС/ Десетки поклонници тръгнаха от Велико Търново, за да извървят пътя, по който са пренесени мощите на свети Иван Рилски от старопрестолния град до Рилския манастир.Във Велико Търново мощите на светеца са съхранявани три века до 1469 година, когато са пренесени в Рилския манастир. Участници в похода споделиха:\"Той е историческа българска личност, светец на светците\".\"Той е закрилник на България. Човек го носи в себе си\".Поклонниците ще извървят над 600 км преди да стигнат до Рилския манастир на 6-ти август, когато е празникът Преображение Господне. ", "date": "2018.07.01", "title": "Поход от Велико Търново до Рилския манастир в почит на Св. Иван Рилски"}
{"url": "http://www.cross.bg/zakona-ninova-zavisim-1578133.html", "text": "/КРОСС/ \"Поредното увеличение на ток и парно. И поредният цинизъм от страна на председателя на КЕВР Иван Иванов.Попитан как ще се отрази това на българските граждани, отговорил- само 15 процента ползват топла вода и топлоенергия. С лека ръка обрече 15 процента българите на още по-голямо обедняване.\"Това написа във Фейсбук лидерът на БСП Корнелия Нинова.Тя допълва, че другите българи, според него, се греят на дърва.\"Бил спазвал закона при ценнобразуването. Защо със същата загриженост не спази закона и не се произнесе за сделката с Гинка Върбанова и ЧЕЗ? А господин премиерът твърди, че КЕВР бил независим орган.Независим е от закона и зависим от икономико-политически интереси\"- коментира председателят на БСП.Според Нинова   гласуването на оставката на Иванов другата седмица, по искане на социалистите, е най-малкото, което трябва да се случи, за да има законност в държавата и справедливост за хората. ", "date": "2018.07.01", "title": "Корнелия Нинова: КЕВР не е  зависим от закона, зависим е от интереси"}
{"url": "http://www.cross.bg/pynkta-rastezh-ikonomika-1578116.html", "text": "/КРОСС/ Китайската икономика се връща към стабилния си растеж, като това е особено видно от показателите на индустриалното производство и сектора на услугите.През юни индексът на мениджърските покупки (PMI) е бил над границата, маркираща растеж - 51.5 пункта.Макар това да е малко по-ниско от стойността за месец май (51.9), все пак остава над средното ниво от 51.3 пункта за първата половина на настоящата година.Подиндексите за производството и новите поръчки за юни също са над средното ниво за първото полугодие.Според експерти, възходящата тенденция се дължи на факта, че структурата на китайската индустрия продължава да се оптимизира, а новите двигатели на растежа заемат все по-голяма процент от ръста на БВП.Друг знак за стабилен растеж е по-бързото увеличение на индекса на мениджърските покупки за непроизводствения сектор - през юни той е бил 55 пункта, в сравнение с 54.9 за месец май.Секторът на услугите, който заема над половината от БВП на Китай, демонстрира стабилен ръст, благодарение най-вече на въздушния и железопътен транспорт, телекомуникациите и банковия сектор.През първото тримесечие ръстът на китайската икономика е бил 6,8%, което е по-високо от заложената от правителството цел от 6,5%, сочат данни на националната статистика ", "date": "2018.07.01", "title": "Китайската икономика отново е във възход"}
{"url": "http://www.cross.bg/stoiinostta-dolara-spad-1578115.html", "text": "/КРОСС/  Повишението бележи пауза в резкия спад на стойността на криптовалутата през по-голямата част от 2018 г.Паола Рачовска Уикендът дава известна глътка въздух на инвеститорите в биткойн. Цената на водещата криптовалута се повиши с 8% до 6,374,84 долара към 10,55 ч. българско време по данни на CoinDesk, пише Investor.bg.Въпреки ръста, който идва след срива на дигиталната валута под прага от 6 хил. долара миналата седмица за първи път от февруари насам, биткойнът е загубил около две трети от стойността си, след като достигна рекордното равнище от близо 20 хил. долара през декември.Повишението бележи пауза в резкия спад на стойността на криптовалутата през по-голямата част от 2018 г. То следва ръста от над 1400 процента миналата година.Валутата на основата на P2P технология, проектирана да използва криптографията за контрол на създаването и трансфера на пари, се разви след световната финансова криза през 2008 г. и цената й беше едва 30 цента в края на 2010 г.Макар че е трудно да се определи кои са катализаторите на спада на биткойн, спукването на спекулативен балон може би е основната причина за това на фона на нарастването на съмненията за жизнеността на виртуалната валута в дългосрочен план и за манипулации на цената. ", "date": "2018.07.01", "title": "Биткойнът се повиши с 8 % "}
{"url": "http://www.cross.bg/pomosht-yvrezhdaniya-hora-1578117.html", "text": "/КРОСС/ Законопроектът, който сме подготвили, дава възможност на абсолютно всички хора с увреждания да поискат лична помощ. Това заяви в интервю за предаването \"Неделя 150\" на програма \"Хоризонт\" по БНР националният омбудсман Мая Манолова.\"Всъщност получаването на лична помощ не е решаване на всички проблеми на хората с увреждания, но на практика е ключът към решаването им и към упражняване на техните права, защото това е средството, инструментът, механизмът, чрез който хората с уреждания имат достъп до дневни центрове, до образование, до трудова заетост, до рехабилитация, до живот в общността да реализират своето право на избор и да могат сами да управляват живота си, когато наистина има регламент, който да им осигури лична помощ.Това е изключително важен проект\", изтъкна националният омбудсман.\"В момента асистентските услуги се предоставят на проектен принцип, на програмен принцип и макар за тях да се предоставят 169 милиона лева годишно, реално достъп до такива услуги имат 11 158 хора с увреждания, тоест асистентската услуга, която реализира лична помощ стига само до тези хора, а останалите получават една надбавка от 90 лева за чужда помощ ежемесечно, която на практика не може да им осигури нищо.С 90 лева какво можеш да си осигуриш като личен асистент или като подкрепа за помощ?\", каза тя. И даде конкретни примери, защото според нея сега ситуацията е дискриминационна, защото дава възможност само на 11 158 човека да ползват такива услуги и то в зависимост от средствата.\"В община Бургас им се предоставят само по два часа дневно, независимо че някои от тях имат много по-големи потребности.Всъщност проектът, който предлагаме, ще даде възможност на всички хора с увреждания да кандидатстват. Финансовите разчети са направени върху това 77 000 души да получат чужда помощ, защото такава е реалната ситуация в момента.Толкова са хората, които освен съответния процент неработоспособност, им е дадено и право за чужда помощ\", каза тя.Манолова добави още, че предложените от ГЕРБ спешни промени в Закона за интеграция на хората с увреждания връщат процеса с 20 години назад.\"В този проект се връща принципът за раздаване на средства на всички по равно, като базата върху, която ще се смята, е гарантираният минимален доход, който е в размер на 75 лева.Изобщо много обезкуражаващи действия на фона на протеста на майките и на тяхното очакване да се започне с реална реформа в системата\", посочва националният омбудсман. ", "date": "2018.07.01", "title": "Мая Манолова: Всички хора с увреждания ще имат право на лична помощ"}
{"url": "http://www.cross.bg/detza-maiikite-poreden-1578118.html", "text": "/КРОСС/ Рокерско шествие на мотористи от Враца подкрепи продължаващия протест на майките на деца с увреждания в Хасково днес.Над 20 шумни машини се подредиха демонстративно на централния площад \"Свобода\" в южния областен център в знак на солидарност с исканията на майките, предаде БТА. После мотоциклетистите завериха колективно книгата с подписката с искане за незабавно приемане на Закона за личната помощ и така подписите станаха над 400.За пореден ден протестиращите майки се събраха в центъра на града с плакати \"Системата ни убива\" и черни тениски с лозунга. Издигната бе и символична черна палатка. Повечето от родителките бяха с децата си.\"В петък за пореден път парламентът ни обърна гръб. Законопроект бе внесен наистина, но насреща нямаше нищо\", коментира събитията от изминалата седмица Йоана Милева, една от организаторките на недоволството.По нейни думи протестите ще продължат в по-драстични форми, ако законопроектът не бъде приет в следващите 5 дни. Какви точно обаче ще са тези форми още не било уточнено. ", "date": "2018.07.01", "title": "Рокери подкрепиха протеста на майки на деца с увреждания"}
{"url": "http://www.cross.bg/tazi-avtomobili-godina-1578120.html", "text": "/КРОСС/ Правителството на Япония предвижда към 2020 година в страната да започне практическото използване на летящи автомобили, съобщава най-големият местен вестник „Йомиури\".Отбелязва се, че в рамките на реализацията на тази програма през тази година ще бъде създаден специален съвет, който ще се заеме с разработката на съответната правна и техническа база.Предполага се, че летящите автомобили ще се използват при ликвидирането на последствията от стихийни бедствия. Японското правителство усилено подготвя прилагането на практика на тази идея на фона на активното развитие на подобни технологии зад граница.По-рано беше съобщено, че в Япония се води активна разработка на пълномащабен прототип на летящ автомобил. С проекта се е ангажирала компанията „Картивейтър\" с участието на автомобилостроителите от „Тойота „, електротехническата „НЕК\" и други големи корпорации.По замисъла на конструкторите колата трябва да може да се издига на височина 10 метра и да лети със скорост 100 км/ч. Разработваното летателно транспортно средство ще бъде електромобил и няма да използва гориво. ", "date": "2018.07.01", "title": "Японците правят летяща кола"}
{"url": "http://www.cross.bg/pomosht-horata-manolova-1578119.html", "text": "/КРОСС/ Цялата политика за хората с увреждания създава една огромна бездна, в която потъват пари, но пари не стигат до хората.Тази позиция защити националният омбудсман Мая Манолова в ефира на БНР. Това е законопроект, които дава възможност на абсолютно всички хора с увреждания да поискат лична помощ, коментира тв по повод написаният законопроект за асистентска помощ.\"Получаването на лична помощ не е решаване на всички проблеми на хората с увреждалия\", посочи Манолова, но изтъкна, че това е средството, механизма хората с увреждания да имат центрове и да реализират своето право на избор.169 млн. лв. към момента са отделени, а с тях асистентска услуга получават 11 158 душ.Те реализират услуга да получават лична помощ. Останалите хора получават една надбавка от 90 лв. за чужда помощ годишно, обясни Мая Манолова.\"Това не може да има осигури независим живот\", категорична е тя. В Бургас например асистентството се предоставя само за два часа дневно, обясни Манолова.Тя изтъкна, че с нейния законопроект асистентска помощ ще могат да получат 70 хил. души. Когато парите се раздават на калпак се стига до изтичане на средства, акцентира омбудсманът. ", "date": "2018.07.01", "title": "Мая Манолова: Парите за хората с увреждания изтичат в бездна "}
{"url": "http://www.cross.bg/polsha-yngariya-chehiya-1578121.html", "text": "/КРОСС/ Освен Унгария и Чехия, Полша на свой ред също заяви вчера, че не е сключвала никакви споразумения да приема връщане на кандидати за убежище, предаде Ройтерс, цитирайки говорител на външното министерство на Полша.По-рано вчера беше разпространен документ на германското правителство, според който Полша била една от 14 страни, изразили готовност за обратното приемане на мигранти.\"Не са сключвани никакви нови споразумения за приемане на кандидати за убежище от страни от ЕС. Потвърждаваме това, както Чехия и Унгария\", заяви говорителят на полското външно министерство.По-рано вчера премиерите на Чехия и Унгария Андрей Бабиш и Виктор Орбан отрекоха да са сключвали подобни споразумения.Според писмо на Ангела Меркел до нейни коалиционни партньори Полша, Чехия, Унгария, Белгия, Франция, Дания, Финландия, Швеция, Естония, Литва, Латвия, Люксембург, Холандия и Португалия са приели Германия да връща кандидати за убежище, които са бил регистрирани първо на тяхна територия, отбелязва ДПА. ", "date": "2018.07.01", "title": "И Полша отрече да е подписвала споразумение за приемане на мигранти"}
{"url": "http://www.cross.bg/izrael-siriiiskata-granitzata-1578123.html", "text": "/КРОСС/ Въоръжените сили на Израел съобщиха, че са разположили допълнителни танкове и артилерия по границата със Сирия като предпазна мярка, информира \"Ройтерс\".Еврейската държава предприема действията в отговор на засилените въоръжени сблъсъци по границата между сирийската армия и терористите.\"Силите, разположени тази сутрин като част от подготовка и бойна готовност, са в отговор на развитието на сирийската страна на Голанските възвишения\", обяви армията на Израел в \"Туитър\".Допълва се, че Израел запазва политиката си на ненамеса в гражданската война в Сирия. ", "date": "2018.07.01", "title": "Израел с танкове и артилерия по сирийската граница"}
{"url": "http://www.cross.bg/sgradata-grazhdani-vodata-1578122.html", "text": "/КРОСС/  Стотици граждани се събраха на протест пред сградата на Комисията по енергийно и водно регулиране (КЕВР) час преди заседанието, на което стана ясно с колко ще поскъпне токът, парното и топлата водата.Събралите се граждани поискаха оставка на правителството. „И за въздуха ли ще плащаме\", питаха протестиращите пред сградата на енергийния регулатор.Протестът е организиран от Движение за радикална промяна \"Българска пролет\" и подкрепен от БСП-София, но в същността си той е граждански, обясни Велизар Енчев от движението.Той допълни, че вината за това, че в България цената на природния газ е най-висока, е споделена между българското правителство, което сляпо следва европейски директиви, но и българския народ, който на всеки 4 години прави един и същи избор, от който след това е недоволен. ", "date": "2018.07.01", "title": "Граждани протестираха  пред сградата на КЕВР срещу поредното поскъвпане на тока водата и парното"}
{"url": "http://www.cross.bg/tzurnogorskiya-vsichki-chasa-1578124.html", "text": "/КРОСС/  Манастирски и фермерски продукти от 13-ти до 15-ти юли пред Църногорския манастир.Голям фермерски пазар, на който ще има специална алея с вкусни натурални продукти на манастирските производители  ще зарадва посетителите на първия Църногорски събор у нас - „В сърцето на Граово\", който ще се проведе от 13-ти до 15-ти юли на поляните над село Гигинци.Старта на събора ще бъде в петък от 19 часа в Църногорския манастир с църковен водосвет. След това ще има голям концерт „Гласовете на Граово\" с най-емблематичните изпълнители от региона.Официалното откриване на събитието, което е под патронажа на областния управител на Перник - Ирена Соколова, министърът на земеделието Румен Порожанов, Българския Патриарх Неофит и БАН, ще бъде в събота от 12 часа на обяд. След откриването ще бъдат раздадени 500 литра курбан от Обединени Български Животновъди и Църногорския манастир.От 13 ч. всички гости на събора ще могат да се насладят на космическия глас на Валя Балканска и ансамбъл „Родопа\", а от 21 часа същия ден всички ще могат да видят уникален фолклорен спектакъл на ансамбъл \"Българе\". В неделя на обяд програмата също е богата - обичаният оркестър „Канарите\" ще изнесе своя програма за всички гости на събора. Входът за събитието, на което ще бъдат представени културата, музиката, традициите, талантите, занаятите и духа на Граовска област е сводобен.Една от основните атракции на  Църногорския събор е поляна на животновъдите, на която ще има изложение на характерните за региона породи.Програмата е целодневна и е с много атракции за малки и големи, като училище за юнаци, църковни сръчности за деца, работилница „Камбанен звън\", ателиe - „Да славим Бога\"- (изработка на щампи, икони, кръстчета, броеници и печати).Ще се проведе и състезание по доене, хайдушки игри, уроци по гайда и български фолклор и направи снимка с автентична българска носия и много други.Ще има и възстановка на старо българско село. По време на църковната програма в манастира ще бъде отслужена неделна света литургия, в която ще вземат участие изпълнителите на фолклорна музика - Квартет „Славей\" и „Бело Платно\" от Белград-Сърбия. Майстори на художествените занаяти ще демонстрират различни български изкуства. За посетителите ще има и обособена къмпинг зона, както и паркинг за 5000 автомобила. ", "date": "2018.07.01", "title": "Патриарх Неофит ще даде благословение на първия Църногорски събор у нас"}
{"url": "http://www.cross.bg/toplofikatziya-toka-yvelichenieto-1578106.html", "text": "/КРОСС/ От днес влизат в сила новите по-високи цени на тока, парното и природния газ. Току-що председателят на КЕВР Иван Иванов обяви колко точно е увеличението.Средно цената на тока се повишава с 2,03%. За отделните елекроразпределителни дружества повишението е следното:Средното увеличение на топлинната енергия е 7,33%. За отделните топлофикационни дружества промяната в цената е следната:Шефът на енергийния регулатор съобщи още, че увеличението за крайните потребители на природен газ е 6,5%. По-рано тази сутрин  срещу увеличението на цените на електрическата и топлинната енергия. Протестиращите бяха издигнали голям плакат \"Убиват ни с тока, водата и парното! И за въздуха ли ще плащаме?\". ", "date": "2018.07.01", "title": "От КЕВР обявиха новите по-високи цени на природния газ, парното и тока"}
{"url": "http://www.cross.bg/yslygi-dnes-pravila-1578107.html", "text": "/КРОСС/ От днес в сила влизат нови правила за потребителите на туристически услуги в ЕС. Новите разпоредби се отнасят както за традиционните пакетни ваканции, така и за онези, които резервират други форми на комбинирано пътуване, включително персонализирани пакети.Правилата за пътниците стават по-ясни, по-лесно става връщането на пари и репатрирането, улеснено е и настаняването при извънредни случаи. В правилата е записано, че организаторът на туристическия пакет носи отговорност, ако нещо се обърка, независимо от това кой извършва транспортните услуги. Според пресслужбата на ЕК, мерките ще гарантират по-спокоен и по-качествен отдих на повече от 120 милиона туристи.", "date": "2018.07.01", "title": "Нови правила за туристическите услуги в ЕС от днес"}
{"url": "http://www.cross.bg/dvizhenieto-bulgariya-metrostantziya-1578108.html", "text": "/КРОСС/ От днес нови ремонти на столични булеварди и улици променят движението в центъра на града. Ще бъде преасфалтирана част от бул. \"Васил Левски\" и ще бъдат подменени релсите по бул. \"България\". В същото време продължава и ремонтът на ул. \"Граф Игнатиев\", съобщава БНТ.Последно булевард \"Васил Левски\" е ремонтиран преди около 30 години. Сега за месец ще бъде преасфалтиран участъкът между Софийския университет \"Свети Климент Охридски\" и бул. \"Патриарх Евтимий\". Гаранционният срок на ремонта е 5 години. От Столичната община препоръчват обходен маршрут през булевард \"Евлоги и Христо Георгиеви\".Първоначално ще се работи в едната лента, като в другата лента движението вече е организирано двупосочно. А в последната събота и неделя на месеца движението ще бъде спряно напълно тук, но за малко.От днес спира и трамвайното движение по бул. \"България\" заради ремонт на релсите. Движението там ще бъде възстановено в средата на август. Вместо трамваите, общината ще отпусне 6 автобуса.Ремонтът на ул. \"Граф Игнатиев\" върви в срок, въпреки валежите и се очаква да приключи през октомври. А до 15 септември се очаква да е готов и подлезът към бъдещата метростанция на \"Патриарх Евтимий\".", "date": "2018.07.01", "title": "Нови ремонти на улици и булеварди в София променят движението през лятото"}
{"url": "http://www.cross.bg/dzhylaii-tytrakan-morning-1578109.html", "text": "/КРОСС/ Хиляди българи посрещнаха първите лъчи на юлското слънце на морския или речен бряг. Въпреки хладното време, десетки избраха да посрещнат Джулай морнинг на дунавския бряг в Тутракан с концерт, в който участваха 10 български и една италианска рок групи.Точно в 5:34 часа беше изгревът край Тутракан днес. За съжаление, слънчевият диск не можа да пробие през облаците, но това не помрачи настроението на събралите се от цялата страна рокаджии. Кулминацията на Джулай морнинг беше изпълнението на едноименната песен от вокалиста на групата \"Юрая хийп\" Джон Лоутън. По традиция, той пя с момчетата от Б.Т.Р.В Тутракан вече се подготвят за следващото музикално събитие - четвъртото издание на фестивала \"Огнения Дунав\" в края на месеца. Сред специалните гости тогава ще бъде ексвокалистът на \"Рейнбоу\" Дуги Уайт. ", "date": "2018.07.01", "title": "Джулай морнинг: Хиляди посрещнаха слънцето"}
{"url": "http://www.cross.bg/nedoverie-beshe-mirchev-1578112.html", "text": "/КРОСС/  Управляващите не опровергаха фактите. „Вотът на недоверие беше успешен. От ГЕРБ се опитват да внушат обратното, защото не сме използвали цялото време на говорене в НС. Те изобщо не слушаха какво говорим и не опровергаха аргументите и фактите ни.\" Това каза народният представител от ПГ на „БСП за България\" Стоян Мирчев по БНР.Той добави, че председателят на БСП Корнелия Нинова е говорила 23 минути и е изказала ясно тезите, подкрепени с доказателства. „Целта на вота не е само и единствено да събаря една или друга власт.Той е инструмент на парламентарното управление да постави един проблем, за да може да се дискутира. Проблемът е, че ГЕРБ нямаха сили и тези да оборят това, което представихме пред обществото.Ако гледаме новините вечер,  половината емисии са свързани с престъпления в страната\", изтъкна той. „Вотът постави един основен въпрос-  че над 80% от българите са жертви на престъпления заради липсата на сигурност у нас\", каза още Мирчев. Той обясни, че в момента в системата на МВР има кадрови недостиг.„Управляващите твърдят, че били назначени около 2000 нови полицаи, но не казват, че толкова са напуснали системата. Прикриват, че издръжката на един затворник е над 1000 лева, а заплатата на един надзирател е под тази сума. В МВР, при Борисов, проблемът е с политическото му ръководство.Първо беше назначен един физкултурник- Цветанов, после един социолог- Бъчварова, а сега един военен- Радев. Нито един от тях не разбира какви са истинските проблеми на тази система и хората напускат обезверени\", коментира той.Народният представител потвърди, че БСП вече работи по нов вот на недоверие. Той припомни, че левицата е алтернатива на това управление и е внесла над 35 законопроекта в НС, както и че има най-много парламентарни въпроси към министрите. ", "date": "2018.07.01", "title": "Стоян Мирчев: Вотът на недоверие беше успешен"}
{"url": "http://www.cross.bg/snoydun-zayavi-trump-1578110.html", "text": "/КРОСС/ Руският външен министър Сергей Лавров заяви, че страната не е обсъждала въпроса за бившия сътрудник на Агенцията за национална сигурност на САЩ Едуард Сноудън с администрацията на президента на САЩ Доналд Тръмп, предават руски медии.\"Президентът на Русия Владимир Путин засегна този въпрос преди няколко години, когато поискаха от него предаването на Сноудън. Той отговори, че решението трябва да се вземе от самия Сноудън, ние уважаваме неговите права като личност и затова няма да го предадем против волята му“, заяви Лавров.Той допълни, че бившият служител на Агенцията за национална сигурност е \"господар на съдбата си“.Сноудън, който се укрива в Русия, по-рано заяви, че никой не обича руския президент Владимир Путин така, както неговият колега от САЩ Доналд Тръмп.", "date": "2018.07.01", "title": "Москва: Няма да връщаме Сноудън на Тръмп"}
{"url": "http://www.cross.bg/visochina-kompaniya-raketa-1578113.html", "text": "/KРОСС/  В Япония космическа ракета се взриви секунди след изстрелването си в северната префектура Хокайдо, предаде бТВ.Ракетата МОМО-2, разработена от частна японска компания, беше дълга 10 метра и тежеше близо 1200 килограма. Тя трябваше да достигне 100 километра височина.По информация на японски медии, няма пострадали при инцидента. Миналата година ракета МОМО-1 на същата компания се издигна на 20 километра височина, преди двигателят ? да спре и тя да падне в океана ", "date": "2018.07.01", "title": "Ракета се взриви над Япония"}
{"url": "http://www.cross.bg/reaktora-belaryskata-zashtitna-1578114.html", "text": "/КРОСС/ В Първи енергоблок на Беларуската АЕЦ с генерален проектант и изпълнител АСЕ - инженерното подразделение на „Росатом\", специалистите приключиха бетонирането на купола на външната защитна обвивка.В куполната част на сградата на реактора са излети общо 1500 кубически метра бетон, чието качество се контролира пpeз целия процес по изпълнение на дейностите.„С бетонирането на външната защитна обвивка се завършва етапа на строително-монтажните дейности на сградата на реактора, което позволява да се пристъпи към пълномащабните монтажни дейности на оборудването на системите на реактора\", отбеляза Сергей Олонцев, старши вицепрезидент по управление на руските проекти на АСЕ.Проектът за изграждане на Беларуската АЕЦ предвижда две защитни обвивки на сградата на реактора - вътрешна и външна.Вътрешната е елемент от пасивната система за безопасност, която предотвратява изтичането на радиоактивни вещества в околната среда в случай на хипотетични аварии.Външната защитна обвивка заедно с вътрешната служи за физическа защита от природни и техногенни външни въздействия, включително земетресения и урагани.Беларуската АЕЦ с два реактора ВВЕР-1200 с обща мощност 2400 мегавата се изгражда по руски проект в Островец. За първата Беларуска АЕЦ е избран руският проект от поколение „3 плюс\", който напълно отговаря на международните норми и препоръки за безопасност на МААЕ. ", "date": "2018.07.01", "title": "Росатом приключи първия етап от изграждането на  Беларуската АЕЦ "}
{"url": "http://www.cross.bg/toka-parnoto-vodata-1578104.html", "text": "/КРОСС/ Граждани излязоха на протест пред сградата на Комисията по енергийно и водно регулиране срещу поредното поскъпване на тока, парното и водата.Междувременно КЕВР провежда закрито заседание, на което приема новите  цени на електрическата и на топлинната енергия.Очаква се в протеста да се включат и председателят на Градския съвет на БСП - София Калоян Паргов и общински съветници от левицата. ", "date": "2018.07.01", "title": "Протест пред КЕВР срещу поредното поскъпване на тока, парното и водата "}
{"url": "http://www.cross.bg/iioncheva-gerb-magistralite-1578105.html", "text": "/КРОСС/  Смятам, че вота на недоверие изпълни целта си. Хората се запознаха с обективни факти.БСП не може да събори правителството, хората са тези, които могат. Левицата в парламента излезе с конкретни факти и са част от статистиката на МВР.Става дума за доклади на ДАНС и главния прокурор. Ние ги изнасяхме в продължение на 25 минути.Нито един от ГЕРБ не излезе да ги опровергае, каза в предаването „Офанзива с Любо Огнянов\" по Канал 3 говорителят на парламентарната група на „БСП за България\" Елена Йончева.ГЕРБ смятат, че всичко, което вършат, остава ненаказано и фактите ще бъдат размити от медиите. Те няма да ни взимат несериозно, защото сме хора, които мислим.Председателството означава, че част от администрацията се премества при държавата, която е длъжна да го приеме.Тези хора, които трябва да дойдат по задължение, дойдоха и се прегърнаха с премиера. То може да е успешно, като сме направили нещо за страната, а не като сме били гостоприемни.Не поставихме например въпроса за Дъблинското споразумение, когато вече не могат да се използват силите за промяната му, коментира още тя. Аз говоря за обективни неща. Когато говорим, че заплатите и пенсиите са ниски, даже унизителни, трябва да разберем защо. За 10 години имаме 10 пъти по-малко инвестиции. Минималната заплата зависи от инфлацията. Въпросът не е кой по-добре живее. Имам приятели, които живеят в охранявани комплекси.Едно е да се питат тези хора, друго - съвсем обикновените в селата и крайните квартали. На практика България е фалирала. Болниците дължат над 500 милиона лева. В енергетиката дължим също толкова.БДЖ дължи 300 милиона лева. Според „Евростат\" бедните са много повече. Ние сме вече на първо място в ЕС по бедност, категорична беше Йончева. България се намира в много тежко състояние. От 10 милиарда евро инвестиции през 2009 година, днес са под 1 милиард.Тепърва създадената инфраструктура ще трябва да се поправя. Ако минавате по магистралите ще го видите.С тези европейски средства можеше да се построи нещо. Трябваше да се направи така, че да се инвестира.Трябва да видите колко е откраднато само от магистралите и този грабеж влияе на качеството на магистралите, каза Йончева. Знаете ли колко души в момента са в затвора и нямат присъди? 85 процента неразкрити телефонни измами.Друго нещо е законът за частната охранителна дейност. Това е върнат закон и сме на път вместо СИК да имаме ГЕРБ като абревиатура, каза още говорителят на групата на БСП. ", "date": "2018.07.01", "title": "Елена Йончева: Вместо СИК имаме абревиатура ГЕРБ"}
{"url": "http://www.cross.bg/bulgariya-evropredsedatelstvoto-predsedatelstvo-1578087.html", "text": "/КРОСС/ Европредседателството свърши. По един подобен повод Радой Ралин беше казал : „Тумба-лумба два дни, две години гладни\".Тумба-лумбата трябваше да накара европейците да ни опознаят. Глупости. Колкото ние опознахме Естония по време на нейното председателство, толкова и европейците ни опознаха, още по-малко - обикнаха. Логично беше да използваме това, че европейските ръководители дойдоха един-два пъти тук, та правителството да направи нещо за страната, да ги накара, да ги убеди да помогнат в нещо.В какво?Ами, можеха спокойно да поискат европейска подкрепа за Българския поток. т.е. Централна Европа да се снабдява с руски газ, който идва до България по директна тръба от Русия. Именно с надеждата, че по време на българското председателство ще се поиска такова становище, Радев и Борисов се срещаха с Путин.България обаче си заши устата. Москва изчака до края и като видя, че нищо не правят, на 27 юни обяви, че и втората тръба по Турски поток поема към Турция, не към България. Край на надеждата. За срам и позор на нашето председателство.България имаше още един коз за Българския поток. Тя можеше да постави въпроса - не за отмяна на санкциите срещу Русия, не - а само за промяна на режима на налагане на санкции. т.е. решението да не се взема автоматично, а поне да се обсъжда. След като България замълча, предложението бе внесено от Италия.Европредседателството беше изключително удобен момент да се поиска и изменение на Дъблинското споразумение. Както знаете, то дава право на всеки един мигрант, минал през България, да ни бъде върнат и настанен тук до живот заедно с нарастващата в геометрична прогресия негова челяд.Срещу това дискриминиращо споразумение се обявяват остро и Гърция, Испания и особено силно Италия. Борисов пак мълча. Ни дума, ни вопъл, ни стон. Затова подозренията, че правителството може да приеме десетки хиляди върнати от Германия мигранти, не изглеждаха лишени от основание.Може ли някой да каже каква е реалната полза от Европредседателството. Смениха мокета на НДК. Дадоха Боршош на прокуратурата. Изядени бяха едни 50 млн. лева. Друго ?Ами Западните Балкани? Поставихме въпроса за тях, хвали се правителството.Във властта, знаем, има хора недообразовани. Те са пропуснали часовете по история в училище и затова не знаят, че каквото и да направим за Западните Балкани, няма да получим нищо насреща. Сърбите ли са се преродили или албанците? Или бошняците?На Балканите са създадени отношения, които с едно тупане по рамото или прегръдка за пред камерите, не се оправят. Тук няма признателност, ако някой фантазьор си е представял реки от благодарности и облаги.Но темата Западни Балкани не е безумна. Тя умело прикри с фанфари и интервюта темите, които наистина бяха важни за България. Българският поток и Дъблинското споразумение. Пропускането на първата тема бе в услуга на Анкара, на втората - на Берлин. Така че, ако някой има полза от българското председателство, това са Турция и Германия. ", "date": "2018.07.01", "title": "Васил Василев: Европредседателството - „Тумба-лумба два дни, две години гладни\""}
{"url": "http://www.cross.bg/zatvor-byagstvo-izbyaga-1578130.html", "text": "/КРОСС/ Зрелищно бягство от затвор в Париж, където 46-годишен мъж избяга с помощта на хеликоптер, съобщиха местни медии. Трима въоръжени съучастници са съдействали за дръзкото бягство.От полицията съобщиха, че рано тази сутрин хеликоптерът е кацнал в североизточното предградие на Париж - Гонес, където беглецът е бил чакан от лек автомобил. Издирването продължава.Това е второто зрелищно бягство за 46-годишния Редуан Фаид. През 2013 година той успява да избяга от затвор в северната част на Франция след като използва динамит, за да разчисти пътя си към свободата, но е заловен няколко седмици по-късно..През април Фаид беше осъден на 25 години затвор за въоръжен грабеж и убийството на полицайка. ", "date": "2018.07.01", "title": "Затворник избяга от френски затвор с помощта на хеликоптер"}
{"url": "http://www.cross.bg/narkotitzi-gdbop-pazara-1578127.html", "text": "/KРОСС/ Престъпна група, която е разпространявала наркотици в София, е разбита при операция на ГДБОП.Задържани са общо 17 души, на 10 ще бъдат повдигнати обвинения, научи \"Хоризонт\".Операцията е проведена в края на седмицата в няколко града на страната. При арестите и обиските в част от задържаните са намерени малки количества различни наркотици.Установено е, че престъпната група е нова за пазара на столицата. Тя е действала силово, като е пребивала дилърите на конкурентните банди.Целта на участниците е била да установят монопол на пазара на дрога в столицата.По непотвърдена информация, част от участващите в бандата са предвиждали и силови действия, дори спрямо разследващи полицаи, ако това се наложи.Повечето от членовете в групата са криминално проявени. Те са познати на МВР с регистрации по различни видове престъпления, сред тях разпространение на наркотици, грабежи и рекет. ", "date": "2018.07.01", "title": "Банда занимавала се с рекет грабежи и наркотрафик в София е разбита от ГДБОП "}
{"url": "http://www.cross.bg/stara-pohod-tyristicheski-1578129.html", "text": "/КРОСС/ Първенците на Раковски  взеха участие в традиционния Републикански нощен туристически поход, който  се проведе за деветнадесети път на 30 юни и 1 юли 2018 год. в Стара Планина.Тази година походът бе  посвещаветен на 140-тата годишнина от Освобождението на България от турско робство.Трасето е около 50 км, а вертикалната денивелация е 1100 м. Походът няма състезателен характер, целта е участниците да се запознаят с особеностите на планината нощем.Маршрутът на националния нощен туристически поход  минава  по билото на Стара планина - от местността \"Предела\" в Прохода на републиката до прохода Шипка.  ", "date": "2018.07.01", "title": "60 човека взеха участие в поход през Стара Планина"}
{"url": "http://www.cross.bg/emil-smurtta-bloka-1578126.html", "text": "/КРОСС/ Трагедия разтърси Петрич тази сутрин,  млад мъж скочи от високите етажи на блок и загина на място, научи 36-годишният Емил Н., син на известен петрички бизнесмен, които починал преди около месец, се хвърлил от междустълбищното пространство между четвъртия и пети етаж на кооперация в града.Инцидентът около 21 часа снощи, разказват свидетели на трагедията. Съседи видели как младо момиче дърпа Емил, но не успяла да го спре в смъртоносния му полет, крещяла \"Помощ\", после тичала като обезумяла по стълбите и ридаейки питала хората под блока \"Жив ли е, жив ли е?\", това разказаха пред репортер на Struma.com първите свидетели на трагедията.Семейството на Емил няма финансови проблеми, те стопанисват чейндж бюро, имат казино и са добре материално, казват хората. Никой не знае какви са точните причини Емил да посегне на живота си, но смъртта му изненада всички, които го познават.Емил не е живеел постоянно в Петрич. \"Дошъл си е у дома, за да се самоубие\", говорят бабите пред блока, които го познават от малък.Дали смъртта на баща му го е разтърсила, или има някаква друга причини, полицията изяснява. Проверяват се всякакви версии около смъртта на Емил.Под сурдинка се шушука, че Емил работил и бил дясната ръка на известен столичен бизнесмен, занимаващ се с хазарт.Дали е получавал заплахи, дали е имал дългове, полицията изяснява. Мистерията се задълбочава, тъй като Емил не е живеел в блока, от които е скочил. Какво е правил точно там, защо е избрал този блок, остана неясно. Ани Георгиева ", "date": "2018.07.01", "title": "Синът на известен бизнесмен в Петрич се самоуби "}
{"url": "http://www.cross.bg/pshenitza-godina-stopanskata-1578125.html", "text": "/КРОСС/  Въпреки очакванията за по-слаба реколта от есенни култури тази година експертите на Центъра за икономически изследвания в селското стопанство (CAPA) прогнозират, че пшеницата, ечемикът и рапицата ще останат водещи в експортната структура на страната.Очакванията са потенциалните количества за износ на пшеница за стопанската 2018-2019 г. да достигнат 3,6 млн.т, на ечемик - 280 хил.т и на рапица - 446 хил.т. На този етап експертите не предвиждат промяна в изкупните цени, но тези прогнози са правени преди последните валежи в страната, които коренно ще променят ситуацията за очакваните добиви от жътвата.Ако погледнем данните на министерството на земеделието за износа на пшеница през стопанската 2017-2018 година, ще видим, че само през пристанище Варна от юли 2017 г. до 10 юни 2018 г. са експортирани малко над 1,773 млн. т, което е с 11 на сто повече от същия период на стопанската 2016-2017 г. Тогава изтъргуваната през пристанището пшеница е доближила 1,6 млн. т пшеница.За разлика от миналата година, когато българското зърно беше с много високи показатели, тази година очакванията са песимистични.Статистиката на агроведомството не включва износа през дунавските пристанища, затова не може да се направи сравнение с данните за общия експорт на хлебно зърно през двете стопански години.Вероятността износът за 2017-2018 г. да бъде 3,6 млн. т, колкото са очакванията и за следващия сезон, са близки до прогнозите на CAPA. ", "date": "2018.07.01", "title": "Износът на пшеница от нова реколта ще достигне 3,6 млн. т."}
{"url": "http://www.cross.bg/asteroidut-asteroidut-vesta-1578096.html", "text": "/КРОСС/  Той е 50 пъти по-голям от този, който е погубил динозаврите. Вече може да се види дори с просто око, уверяват учени от NASA.Астероидът Vesta действително може да погуби живота на планетата. Открит е още през 1807 година, а името му идва от римската богиня Веста, на която е кръстен. През 2011 година учените изпращат към него сондата Dawn, за да го изследват.Все пак NASA успокоява, че засега астероидът не представлява пряка заплаха за човечеството. Учените са изчислили, че астероидът ще мине на безопасно разстояние от земята. Но все пак ще се прибрижи дотолкова, че ще може да го видим и без телескоп. Достатъчно е да се следи за светещ обект, близо до Марс.В момента Веста се намира на 179 милиона километра далечина от Земята. Движи се с 19, 3 км в секунда. Астероидът е широк 525 километра и може да бъде видян до 17 юли. ", "date": "2018.07.01", "title": "Поредна информация, че  астероид лети към земята"}
{"url": "http://www.cross.bg/kevr-energiya-tzenata-1578097.html", "text": "/КРОСС/  Комисията за енергийно и водно регулиране приема  новите цени на електрическата и топлинната енергия, които влизат в сила от днес.Парното и топлата вода ще поскъпнат с около 7 %заради новата цена на природния газ, която се увеличава с 10, 81 %, заяви председателят на енергийния регулатор Иван Иванов:\"Всяко повишение на природния газ по необходимост води до промяна на цената на топлинната енергия и в значително по-малка степен на цената на електрическата енергия.\"Във връзка с поредното увеличение на цената на тока  парното  и газтта в  10 ч. пред сградата на КЕВР в столицата ще се състои протест.Според организаторите на протеста действието на КЕВР, е поредният удар  срещу ограбения български народ, като и поредната гавра с българина и Комисията за енергийно и водно регулиране е инструмент на управляващите, които, чрез нея, оказват геноцид над българския народ. ", "date": "2018.07.01", "title": "На закрито заседание без обществено обсъждане КЕВР днес увеличава тока и парното"}
{"url": "http://www.cross.bg/pazardzhik-chasa-katastrofata-1578098.html", "text": "/КРОСС/ Четирима души са загинали при катастрофата по автомагистрала \"Тракия\", предаде \"24 часа\".Магистралата временно е затворена в посока Бургас при 107 километър. В полицията сигнал за катастрофата е получен в 6:10 часа. Първоначалните данни сочат, че лек автомобил \"Фолксваген\" се е блъснал в товарен \"Мерцедес\".При удара четирима души са загинали на място. Други трима са ранени и откарани за лечение в болница.Още няма информация за състоянието им. Обходен маршрут: . п.в. Пазарджик - път II-37 гр. Пазарджик - път I-8 Пазарджик - Пловдив - път III-8008 - п.в. Цалапица. Движението се регулира от пътни полицаи. ", "date": "2018.07.01", "title": "Тежка катастрофа затвори АМ \"Тракия\" в посока към Бургас"}
{"url": "http://www.cross.bg/nankov-bulgariya-remonta-1578099.html", "text": "/КРОСС/  Утре - 2 юли, министърът на регионалното развитие и благоустройството Николай Нанков ще даде старт на ремонта на над 80 км пътни участъци в Южна България.Със средства от Оперативна програма „Региони в растеж\" 2014 - 2020 г. в рамките на три лота ще бъдат рехабилитирани 50 км от път IIІ-663 Чирпан - Симеоновград, който е алтернативен маршрут на АМ „Марица\" и на път I-8 Поповица - Хасково. 50-километровата отсечка е разделена на три лота, а срокът за изпълнение на строителните работи е 15 месеца. Първата копка, с която символично ще бъде поставено началото на ремонта, ще бъде в 11 часа.По-късно същия ден, от 14 часа, министър Нанков ще обяви и началото на рехабилитацията на 32 км от второкласния път II-59 Момчилград - Крумовград - Ивайловград, в който ще бъдат инвестирани над 20 млн. лв.Ремонтът на пътя е разделен на два участъка. Първият, който е в близост до село Карамфил, е около 6 км, а вторият - с дължина близо 26 км, ще се реализира по Програмата за трансгранично сътрудничество ИНТЕРРЕГ V-A Гърция - България 2014-2020 г.На церемониите ще присъстват инж. Дончо Атанасов - член на Управителния съвет на Агенция „Пътна инфраструктура\", народни представители, областни управители, кметове и др.  ", "date": "2018.07.01", "title": "Министър Нанков ще даде старт на ремонта на над 80 км пътища в Южна България"}
{"url": "http://www.cross.bg/standart-zhilishta-durzhavi-1578095.html", "text": "/КРОСС/  Водеща тема за излизащия днес печат е вчерашното символично предаване на европейското председателство от премиера Бойко Борисов на австрийския канцлер Себастиян Курц.Вестник \"Стандарт\" цитира в заглавие думи на министър-председателя, който завява, че е европеец, но България му е по-мила. Всекидневникът обяснява, че Борисов е потвърдил категоричната си позиция, че страната ни няма да приеме обратно бежанци от други държави в Европейския съюз.Поводът за коментара му беше новината, че канцлерът на Германия Ангела Меркел е постигнала споразумения с държави от ЕС за незабавно връщане на незаконни мигранти в първоначално регистриралите ги държави, уточнява \"Стандарт\".Вестник \"24 часа\" цитира думи на премиера Борисов, който обещава, че \"при нужда ще помагаме на ЕС и през следващите месеци\". Всекидневникът допълва темата с коментар на министъра на българското европредседателство Лиляна Павлова, която завява: \"Категорично се справихме успешно с председателството - точно напипахме проблемите\".Броят на необитаемите жилища расте, информира \"Стандарт\". По данни на регионалното министерство те са над милион и 200 хиляди или над 31 процента от всички жилища в страната.Една от основните задачи при управление на жилищния фонд в България е да се намери начин броят на необитаемите имоти да бъде намален и да се повиши тяхната използваемост. Това е една от целите, заложени в Националната жилищна стратегия, която е качена на сайта на МРРБ за обществено обсъждане, посочва още \"Стандарт\".\"Млади и образовани ще плащат по-ниски наеми\", пише вестник \"24 часа\". Изданието обяснява, че те ще имат възможност за дялово изкупуване, или т.нар. поделена собственост, както и да купят жилища със субсидиран кредит. Това предвижда Националната жилищна стратегия, изготвена от Министерството на регионалното развитие и публикувана за обществено обсъждане. ", "date": "2018.07.01", "title": "Преглед на печата днес"}
{"url": "http://www.cross.bg/ii-ivaiilovgrad-momchilgrad-1578100.html", "text": "/КРОСС/ Утре - 2 юли, започва рехабилитацията на 32 км от второкласния път II-59 Момчилград - Крумовград - Ивайловград. Инвестицията е за над 20 млн. лв. с ДДС. Началото на строителните работи ще бъде дадено със символична първа копка край Крумовград, на което ще присъстват министърът на регионалното развитие и благоустройството Николай Нанков и инж.Дончо Атанасов - член на Управителния съвет на Агенция „Пътна инфраструктура\", народни представители, кметове от региона и др. Проектът се съфинансира със средства от Програмата за трансгранично сътрудничество ИНТЕРРЕГ V-A Гърция - България 2014-2020 г. и националният бюджет. Ремонтът на път II-59 е разделен на два участъка.Първият е около 6 км (от км 24+548 до км 30+439), а вторият е близо 26 км (от км 30+439 до км 56+861.68). Рехабилитацията на 6-километровата отсечка, в близост до село Карамфил, ще бъде изпълнена от ДЗЗД „ИЗТОЧНИ РОДОПИ 3\", в което участват: „Пътстройинженеринг\" АД, „ПСК Виастрой\" ЕООД, „Пътища\" АД, „БСК-Горна Оряховица\" АД и „Атлас Балкан\" ООД. Строителният надзор ще бъде осъществен от „Строл 1000\" АД.Другият участък, с дължина около 26 км, е възложен на Обединение „ПЪТ II-59\", в което са: „Джи Пи Груп\" АД и „Контратас Инглесиас\" АД. Строителният надзор ще е от „ПЛАН ИНВЕСТ ПЛОВДИВ\" ЕООД.Участъкът от км 30+439 до км 56+861.68 на пътя Момчилград - Ивайловград ще се изпълни по Програмата за трансгранично сътрудничество ИНТЕРРЕГ V-A Гърция - България 2014-2020 г. Тя се финансира от Европейския съюз чрез Европейския фонд за регионално развитие - 85%, а 15% са от националния бюджет. ", "date": "2018.07.01", "title": "Стартира ремонтът на 32 км от път II-59 Момчилград - Ивайловград"}
{"url": "http://www.cross.bg/chasa-voda-sofiiiska-1578101.html", "text": "/КРОСС/ На 02 юли 2018 г. (понеделник), във връзка с изграждане на сградно водопроводно отклонение на ул. „Пиротска\", Център , се налага спиране на водоподаването от 10:00  до 18:00 часа на клиентите на „Софийска вода\", живеещи в района на:по ул. „Пиротска\" от ул. „Опълченска до ул. „Странджа\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Пиротска\" ъгъла с ул. „Опълченска\".На 02 юли 2018 г. (понеделник), във връзка с изпълнение на инвестиционен проект за реконструкция на уличен водопровод на ул. „Могилата\" кв. „Витоша\" , се налага спиране на водоподаването от 9:00  до 19:00 часа на клиентите на „Софийска вода\", живеещи в района на:по ул.\"Могилата\" от ул.\"Чавдар Мутафов\" до  ул.\"Марин Тодоров\"ул.\"Могилата\" №7, ул. „Марин Тодоров\", ул. „Раде Радев\", ул. „Димитър Яблански\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Марин Тодоров\" ъгъла с ул. „Димитър Яблански\".След възстановяване на водоснабдяването е възможно временно повишаване  мътността на водата.На 02 юли 2018 г. (понеделник), във връзка с изпълнение на инвестиционен проект за реконструкция на уличен водопровод на ул. „Зографска легенда\" вилна зона „Милкова кория\" кв. „Драгалевци\" , се налага спиране на водоподаването от 9:00  до 19:00 часа на клиентите на „Софийска вода\", живеещи в района на:ул. „Зографска легенда\"ул. 406, ул. „Наум\", ул. „Св. Ангеларий\", ул. „Зографска легенда\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Георги Баласчев\" ъгъла с ул. 406. ", "date": "2018.07.01", "title": "Къде и  кога ще спират водата в София?"}
{"url": "http://www.cross.bg/gazoprovoda-protiv-evropa-1578102.html", "text": "/КРОСС/  САЩ за пореден път се обяви против плановете за изграждането на газопровода \"Северен поток-2\" и на  втората линия на газопровода \"Турски поток\", предаде ТАСС.На проведената тази седмица във Вашингтон Световната газова конференция официални представители на САЩ подчертаха, че решително са против подобни руски газопроводи.Това само ще засили зависимостта на Европа от руските енергийни източници, посочи американското външнополитическо ведомство.САЩ възнамеряват да подкрепят енергийни проекти, които укрепват енергийната сигурност на нашите съюзници и партньори по света, отбелязва Държавният департамент, като дава за пример проекта \"Южен газов коридор\", по който ще се доставя каспийски газ от Азербайджан за Европа, както и потенциалното разработване на румънски газови находища в Черно море. ", "date": "2018.07.01", "title": "САЩ се обявиха против  изграждането на газопровода \"Северен поток-2\""}
{"url": "http://www.cross.bg/korneliya-lideri-sred-1578103.html", "text": "/КРОСС/ Лидерът на БСП Корнелия Нинова ще вземе участие в международния Сими Симпозиум в Гърция.Тази година престижният форум е озаглавен - \"Дневен ред за следващите 20 години\".В него ще се включат лидери на мнения, общественици, учени, сред които нобеловият лауреат проф. Джоузеф Стиглиц, представители на университетите Харвард и Оксфорд, астрофизици от Imperial college и членове на Дороти Ходжкин към Кралското общество, президента на центъра за организации на оцелелите от Холокоста, представители на ООН, Амнести интърнешънъл; писатели, журналисти, сред които Кърсти Ланг - продуцент на BBC и много други изявени личности.Сими симпозиум се ръководи от бившия гръцки премиер Георгиос Папандреу. За първи път се провежда през 1998 година, като ежегодно събира водещи интелектуалци, политици, носители на Нобелова награда, предприемачи, дипломати, учени и активисти, за да обсъдят някои от най-важните въпроси на нашето време.Основната амбиция на форума е да стимулира идеи, които помагат на обществата да станат по-справедливи, по-отзивчиви към потребностите на гражданите и по-добре подготвени да преодолеят глобалните предизвикателства. ", "date": "2018.07.01", "title": "Корнелия Нинова ще участва в симпозиум на лидери на мнение от цял свят"}
{"url": "http://www.cross.bg/ne-se-polugvaiite-che-tezi-1578093.html", "text": "/КРОСС/  Не се полъгвайте, че тези които държат парите държат и бъдещето ви, защото тези пари те са ги взели от вас, а вие им се кланяте и ги въздигате.Васил Иванов Кунчев - Левски ", "date": "2018.07.01", "title": "Не се полъгвайте, че тези ....."}
{"url": "http://www.cross.bg/aleksandur-prestupleniya-voiina-1578091.html", "text": "/КРОСС/69 г. - Веспасиан е издигнат за император на Римската империя от легионите.1097 г. - Битка при Дорилеон: Кръстоносците водени от принц Боемунд I Антиохийски побеждават селджукската армия, водена от Килич Арслам I.1847 г. - В САЩ са пуснати в употреба първите залепващи пощенски марки.1863 г. - Американска гражданска война: Започва Битката при Гетисбърг.1881 г. - 2 Велико народно събрание суспендира Търновската конституция, като гласува исканите от княз Александър Батенберг извънредни властови пълномощия да управлява страната в следващите седем години.1894 г. - Основан е бразилският футболен клуб Клуб де Регаташ Ботафого, предшественик на днешния Ботафого от Рио де Жанейро.1905 г. - Алберт Айнщайн прави публично достояние създадената от него Теория на относителността.1907 г. - В САЩ са създадени първите военно-въздушни сили.1911 г. - Полският биохимик Казимир Функ открива витамините.1916 г. - Първата световна война: Започва една от най-кръвопролитните битки през войната - Битката при Сома.1921 г. - По предложение на Александър Теодоров-Балан е въведена правописна реформа.1942 г. - Втората световна война: След 8-месечна обсада германската армия овладява Севастопол.1960 г. - Двете Сомалии - британска и италианска получават независимост и се обединяват в една държава.1962 г. - Руанда и Бурунди стават независими от Белгия държави.1968 г. - В Женева е подписан Договор за неразпространение на ядрените оръжия от СССР, САЩ, Великобритания и други страни.1975 г. - Людмила Живкова оглавява културното ведомство на Народна република България.1976 г. - Португалия предоставя автономия на Мадейра.1980 г. - В Полша избухва стачка, ръководена от профсъюза Солидарност.1881 г. - 2 Велико народно събрание суспендира Търновската конституция, като гласува исканите от княз Александър Батенберг извънредни властови пълномощия да управлява страната в следващите седем години.1996 г. - Неврокопският митрополит Пимен е избран за патриарх от алтернативния Свети Синод.1997 г. - Китайска народна република възстановява суверенитета си над Хонконг, с което приключва 156-годишното колониално управление на Обединеното кралство.1997 г. - В България е въведен валутен борд и българския лев е приравнен към германската марка (1 DEM = 1000 BGN).2000 г. - В България започва здравна реформа, чието цел е да замести безплатното здравеопазване.2002 г. - Основан е Международният наказателен съд, който разглежда дела на лица за геноцид, престъпления срещу човечеството, военни престъпления и престъпления на агресия.2004 г. - Космическият апарат Касини-Хюйгенс, по съвместна програма на НАСА и ЕКА, влиза в орбита около Сатурн.2009 г. - Открит е новият терминал на Летище Пловдив. ", "date": "2018.07.01", "title": "1 юли в историята"}
{"url": "http://www.cross.bg/tema-nedelya-bulgariya-1578089.html", "text": "/КРОСС/ Нова телевизия, „Събуди се\"Тема: Вот, скандали, бежанци, малцинства и сигурност. Волен Сидеров, над политическата кръстословица.Тема: На живо: Решението на регулатора, с колко ще скочат сметките ни за ток и парно.Тема: Защо младият Светослав избра България? Миролюба Бенатова представя: \"До Чикаго и назад\".Тема: \"Късите разкази\": Един човек, който не се отказва да съди България в Страсбург, когато види несправедливост  - адвокат Кристиян Гьошев.Тема: Истината за него - Йонислав Йотов или Тото от „СкандаУ\", пред Мариан Станков - Мон Дьо.БТВ, „Тази събота и неделя\"Тема:БНТ, „Денята започва с Георги Любенов\"Тема: Джулай морнинг с певицата Роберта.Тема: Точка на пречупване: българският манталитет. Разговор с Харалан Александров.Тема: Специален гост в студиото: Певицата Ищар.Тема: Семейна неделя: Ирен Кривошиева и синът ѝ Владимир Данаилов.Тема: Министър Красен Кралев: Футболни страсти и български успехи в спорта. ", "date": "2018.07.01", "title": "Теми и гости в ефира днес"}
{"url": "http://www.cross.bg/rodeni-na-yuli-1578090.html", "text": "/КРОСС/ Десислава Стойчева, актриса и преподавател в НАТФИЗДимитър Ананиев, юристИван Русев, скулпторСтоян Райчевски, историк, етнологДора Янкова, депутат в 44-ото НС, бивш кмет на СмолянАнелия, фолкпевица  ", "date": "2018.07.01", "title": "Родени на 1 юли"}
{"url": "http://www.cross.bg/chasa-provede-veliko-1578079.html", "text": "/КРОСС/*** София. В Детския музейно-образователен център към НИМ ще се проведе ателие по изработка на керамични икони. Материали, инструменти и модели ще бъдат осигурени от организаторите. Ателието започва в 10.30 часа и ще продължи до 15.30 часа. Занятията за децата са безплатни, вход за придружители - 3 лв.*** София. От 10.00 часа пред сградата на Комисията за енергийно и водно регулиране (КЕВР), БСП - София ще подкрепи граждански протест срещу увеличението на цените на тока, парното и водата.***София.КЕВР ще проведе закрито заседание, на което ще утвърди цените на електрическата и на топлинната енергия, в сила от 1 юли 2018 г. От 11.00 часа в заседателната зала на КЕВР ще се бъде обявено решението на регулатора.***София.От 12.00 часа пред открита сцена в парк „Заимов\" ПП АБВ ще отбележи четвъртия си рожден ден. ПП АБВ ще подари 400 книги с българска възрожденска, класическа и съвременна литература, както и 400 български стихотворения на вечни български писатели. Ще има футболна надпревара с награди топка и фланелка от Световното първенство по футбол. Празникът ще протече със специалното участие на Богдан Томов.*** София. От 19.00 часа в парка зад НДК - новооткритата сцена на Двореца, ще се състои концерт под надслов „Музиката на Западните Балкани\". С концерта се изпраща символично послание към Австрия да бъде продължен един от основните приоритети на Българското председателство - европейската интеграция на Западните Балкани.***София.От 11.00 часа на лятната естрада в Борисовата градина ще се състои детско шоу с актьора Дечко Чунтов - „Веселият Слънчолюбчо\". От 19.00 часа на същото място ще проведе концерт на „София Брас\".*** Банско. От 13.00 часа в Градския парк, по време на Националния фестивал за народно творчество „Фолклорна магия\" ще бъде представена най-голямата демонстрация на бански „Главеж\" от над 40 изпълнители.*** Бургас. От 17.00 часа на откритата сцена до часовника пред хотел „България\" ще бъде открит тридневен арт фестивал „Сезони\". На 2 и 3 юли фестивалът продължава в зала „Петя Дубарова\" на Морското казино, открита сцена Охлюва и алеите около него.*** Велико Търново. От 09.00 часа на крепостта Царевец ще се проведат демонстрации на средновековните занаяти, бит и традиции.*** Велико Търново. От 09.00 часа в ХГ „Борис Денев\" ще се проведат Майсторски класове на Жереми Жув - китара.*** Велико Търново. От 10.00 часа на крепостта Царевец ще се проведе Втори кръг на боен турнир, изпълнения на група \"Ериней\".*** Велико Търново. От 14.00 часа на крепостта Царевец продължават демонстрации на средновековните занаяти, бит и традиции.*** Велико Търново. От 16.00 часа на крепостта Царевец ще се проведе закриване на Международен фестивал „Средновековен Търновград\".*** Велико Търново. От 20.00 часа в Лапидариума на Археологическия музей ще се проведе концерт на Дел Падре.*** Каварна. От 12.30 часа в спортна зала „Олимпиада\" ще бъде открит 13-ият Международен турнир по Олимпийско карате Купа Каварна.*** Мездра. От 10.00 часа във и около Археологически комплекс „Калето\" ще се състои „Приключенски многобой - Мездра 2018\".*** Смолян. В епархийския манастир „Св. Пантелеймон\" над Смолян Негово Високопреподобие архимандрит Висарион - архиерейски наместник на Смолянска духовна околия, ще възглави св. божествената Литургия в църквата „Св. св. Козма и Дамян\", по повод храмовия й празник. От 08.00 часа ще бъде отслужена утреня, а от 09.00 часа - света божествена Литургия.*** Стара Загора. От 10.00 в парк „5-ти октомври\" продължава тазгодишното издание на „Детски панаир - Стара Загора 2018\".*** Хасково. От 10.00 часа на кортовете „Кенана\" ще се проведе летен празник за деца под мотото „Първи стъпки в тениса, играй и се забавлявай!\"***София.В Детския музейно-образователен център към НИМ ще се проведе ателие по изработка на керамични икони. Материали, инструменти и модели ще бъдат осигурени от организаторите. Ателието започва в 10.30 часа и ще продължи до 15.30 часа. Занятията за децата са безплатни, вход за придружители - 3 лв. ***София.От 10.00 часа пред сградата на Комисията за енергийно и водно регулиране (КЕВР), БСП - София ще подкрепи граждански протест срещу увеличението на цените на тока, парното и водата. ***София.КЕВР ще проведе закрито заседание, на което ще утвърди цените на електрическата и на топлинната енергия, в сила от 1 юли 2018 г. От 11.00 часа в заседателната зала на КЕВР ще се бъде обявено решението на регулатора. ***София.От 12.00 часа пред открита сцена в парк „Заимов\" ПП АБВ ще отбележи четвъртия си рожден ден. ПП АБВ ще подари 400 книги с българска възрожденска, класическа и съвременна литература, както и 400 български стихотворения на вечни български писатели. Ще има футболна надпревара с награди топка и фланелка от Световното първенство по футбол. Празникът ще протече със специалното участие на Богдан Томов. ***София.От 19.00 часа в парка зад НДК - новооткритата сцена на Двореца, ще се състои концерт под надслов „Музиката на Западните Балкани\". С концерта се изпраща символично послание към Австрия да бъде продължен един от основните приоритети на Българското председателство - европейската интеграция на Западните Балкани. ***София.От 11.00 часа на лятната естрада в Борисовата градина ще се състои детско шоу с актьора Дечко Чунтов - „Веселият Слънчолюбчо\". От 19.00 часа на същото място ще проведе концерт на „София Брас\". ***Банско.От 13.00 часа в Градския парк, по време на Националния фестивал за народно творчество „Фолклорна магия\" ще бъде представена най-голямата демонстрация на бански „Главеж\" от над 40 изпълнители. ***Бургас.От 17.00 часа на откритата сцена до часовника пред хотел „България\" ще бъде открит тридневен арт фестивал „Сезони\". На 2 и 3 юли фестивалът продължава в зала „Петя Дубарова\" на Морското казино, открита сцена Охлюва и алеите около него. ***Велико Търново.От 09.00 часа на крепостта Царевец ще се проведат демонстрации на средновековните занаяти, бит и традиции. ***Велико Търново.От 09.00 часа в ХГ „Борис Денев\" ще се проведат Майсторски класове на Жереми Жув - китара. ***Велико Търново.От 10.00 часа на крепостта Царевец ще се проведе Втори кръг на боен турнир, изпълнения на група \"Ериней\". ***Велико Търново.От 14.00 часа на крепостта Царевец продължават демонстрации на средновековните занаяти, бит и традиции. ***Велико Търново.От 16.00 часа на крепостта Царевец ще се проведе закриване на Международен фестивал „Средновековен Търновград\". ***Велико Търново.От 20.00 часа в Лапидариума на Археологическия музей ще се проведе концерт на Дел Падре. ***Каварна.От 12.30 часа в спортна зала „Олимпиада\" ще бъде открит 13-ият Международен турнир по Олимпийско карате Купа Каварна. *** Мездра.От 10.00 часа във и около Археологически комплекс „Калето\" ще се състои „Приключенски многобой - Мездра 2018\". ***Смолян.В епархийския манастир „Св. Пантелеймон\" над Смолян Негово Високопреподобие архимандрит Висарион - архиерейски наместник на Смолянска духовна околия, ще възглави св. божествената Литургия в църквата „Св. св. Козма и Дамян\", по повод храмовия й празник. От 08.00 часа ще бъде отслужена утреня, а от 09.00 часа - света божествена Литургия.***Стара Загора.От 10.00 в парк „5-ти октомври\" продължава тазгодишното издание на „Детски панаир - Стара Загора 2018\".***Хасково.От 10.00 часа на кортовете „Кенана\" ще се проведе летен празник за деца под мотото „Първи стъпки в тениса, играй и се забавлявай!\" ", "date": "2018.07.01", "title": "Предстоящи събития в страната за 1 юли"}
{"url": "http://www.cross.bg/ivan-rilski-damyan-1578092.html", "text": "/КРОСС/ Св. Козма и Дамян били родни братя. Те се родили в провинцията Асия, Мала Азия. Баща им бил езичник, а майка им Теодотия изповядвала християнската вяра. Мъжът й починал рано, и младата вдовица заживяла благочестив живот, като изпълнявала съвета на св. Ап. Павел: \"Истинската вдовица се надява на Бога и пребъдва в моления и молитви денем и нощем\". Теодотия поучавала децата си да водят богоугоден живот, учила ги на страх Божи, съветвала ги да се утвърждават в християнските добродетели.Козма и Дамян от ранна възраст залягали да изпълняват Божия закон. Когато порастнали, те просияли със своите добри дела като две светила. За да бъдат полезни на ближния, те се заели да изучават лекарското изкуство; изучили вълшебните свойства на различните билки и се прочули като лекари. Господ Иисус благословил двамата лекари и им дарувал чудотворна целителна сила. Братята били много скромни. Те не търсели земна слава и величие, нито пък богатства. Не взимали от излекуваните болни ни пари, ни дарове, изпълнявайки строго съветите на Спасителя към апостолите: \"Болни изцерявайте, прокажени очиствайте... Даром получихте, даром давайте\" (Мат. 10:8). Заради тяхното безкористие св. Църква ги назовава \"безсребреници\".Една християнка на име Паладия, която боледувала много години и похарчила голяма част от имота си по лекари, като узнала за тези лекари, изпратила хора да ги повикат, за да я излекуват. Св. Козма и Дамян изпълнили молбата й. Те посетили дома й, помолили се над нея и я излекували от тежката болест. Зарадвана, тя поискала да ги възнагради. Те отказали. Тя обаче настояла един от двамата да приеме поне три яйца в чест на св. Троица. По-малкият брат, св. Дамян, понеже тя го заклела в името на св. Троица, приел скромния дар - трите яйца. Когато по-късно големият брат узнал, че св. Дамян нарушил дадения пред Бога обет да не приемат никакви дарове за лекуването, поръчал на християните след смъртта им да не ги погребват в един гроб. Дамян, като нарушител на обета, да бъде погребан отделно.Пръв починал св. Козма. Когато починал и св. Дамян, християните преценили, че поръчката на св. Козма е прекалено строга и не я изпълнили. Като родни братя, които извършили един подвиг и постигнали равна светост, те били погребани в един гроб. По-късно над този гроб бил построен храм, в който се извършвали много чудесСъдбата на св. Йоановата десницаРуско народно предание говори, че в съдбоносни за България дни десницата на св. Иван Рилски била отнесена в Русия. В това ни уверява и с най-новия си крупен труд от 385 страници съвременният руски историк Николай Николаевич Чалих под заглавие \"Рыльск. История с древнейших времен до конца ХХ века\", Курск, 2006.Според неговите изследвания, сред голямата българска емигрантска вълна по време на византийското владичество (972-1014) имало и неколцина монаси от Рилския манастир. Те носели със себе си десницата на Рилския светец и български книги. Заселили се по десния бряг на река Сейм в Черниговската земя на Киевска Русия, където пребивавало славянското езическо племе северяни. Двете племена заживели дружно. Българите построили храм \"Свети Иван Рилски\" и станали първите тукашни християнски просветители-мисионери.Ето някои интересни извадки от книгата на Чалих:\"... Риляне отделили правую руку святого Ивана и отнесли ее в Русь...\" (с. 49) (Рилчани отделили дясната ръка на св. Иван и я отнесли в Русия);\"Название города Рыльска и возникновение христианства в Рыльском крае и в других наших краях связани с пребиванием болгарских монахов из Рыльского монастыря...\" (с. 38, 47) (Името на град Рилск и възникването на християнството в Рилския край и в други наши краища са свързани с пребиваването на български монаси от Рилския манастир);\"Церковь Иоанна Рыльского самый первый русский храм в честь Иоанна Рыльскаго был построен в древнорусском граде Рыльске в конце Х или в начале ХI века\" (с. 51) (Църквата на Йоан Рилски първият руски храм в чест на Йоан Рилски е бил построен в древноруския град Рилск в края на Х или началото на ХI в.)По време на Октомврийската революция (1917-1918), когато болшевиките масово разрушавали църкви и манастири, десницата на св. Иван Рилски мистериозно изчезнала от едноименната му църква в Рилск. Според някои, за да бъде спасена от евентуално болшевишко поругание, тя била заровена някъде в земята. Това споделя и Чалих. В духа на писаното от него и аз преди години писах, че може някой ден в Рилск да се открие изчезналата дясна ръка на св. Иван Рилски. (Вж. Среща с древноруския град Рилск, Църковен вестник, 1976, бр. 26, с. 6).Според други, благочестиви руски емигранти изнесли десницата извън пределите на Русия. Това потвърждава и следното предание. През есента на 2003 г. ме посети тогавашният главен секретар на Св. Синод митрополит Геласий. С него сме рилски постриженици и бивши игумени на Рилския манастир, и всякога живо ни е интересувало всичко за св. Иван и за св. Рилска обител. В разговор, между другото, митрополитът припомни с какво недоверие преди години се отнесохме към известието на гръцкия архимандрит Пантелеймон Пулос, че дясната ръка на св. Иван Рилски сега се намирала в гръцкия девически манастир \"Св. Богородица\" на остров Тинос, без да пояснява как е попаднала там. С такова недоверие се отнесъл и неговият духовен старец, благочестивият монах Евлогий, който държеше ключовете от ковчега на св. Иван Рилски и го отваряше за поклонение пред св. мощи на светеца. Митрополит Геласий ме помоли да запиша следното.Веднъж пристигнала гръцка поклонническа група. Изненадващо една възрастна жена от групата му казала на руски език, че десницата на св. Иван е донесена в Гърция. В учудване отец Евлогий й възразил, че както знаят рилските монаси, десницата му е отнесена още в незапомнени времена в руска земя. Възрастната рускиня обаче настоятелно продължавала да разказва:\"Моята бабушка Маруся, на която нося името, и моят дедушка Андрей Фьодорович били от Курска област. По време на революцията бабушка и дедушка Андрей решили да избягат от Русия. Тръгнали с пътнически кораб, който извършвал курс Одеса -Истанбул - Солун - Атина. В препълнения кораб имало и двама моряци от Курск и Рилск. Върху своя багаж те държали една вещ, обвита в тъмнокафяв копринен плат, и молели пътниците да не се блъскат, за да не бутнат на земята грижливо обвитата и пазена вещ. Любопитството на пасажерите надвило и моряците открили, че носят десницата на св. Иван Рилски, за да я спасят от поругание или от изчезване. Те имали намерение да оставят десницата в българския манастир на Св. гора Атонска с молба тамошните монаси да я върнат в Рилския манастир.Привечер в Егейско море се разразила силна буря с гръмотевици и мълнии. Насрещният вятър бил толкова яростен, че вълните обливали и блъскали кораба, та имало опасност той да се разбие в някои от скалистите острови. \"Всички се прегръщахме и целувахме, а някои със сълзи оросяваха обвитата десница на св. Иван. Капитанът на кораба, разказваше ни бабушка, по едно време разтревожен рече, че ни грози корабокрушение. Единият от моряците се провикна: \"Това няма да стане, тъй като нас ни пази крепката десница на св. Иван Рилски, която е сред нас!\" Всички топло се молехме на светеца да ни запази, за да стъпим на земята. Сред бушуващото море нашият кораб тогава приличаше на един пътуващ храм сред яростните морски вълни.Чак призори морската буря утихна. Спряхме в някакъв малък залив край гръцко селце. След преживения ужас всеки от нас гледаше да стъпи по-скоро на земята, благодарни на Бога, на св. Богородица и на св. Иван за чудесното избавление от страшната морска буря.Пръснахме се накъдето очите ни видят. След много дни на страннически скитания с Андрей Фьодорович се добрахме до Солун. Един благороден грък на име Костаки ни прие за миячи на съдове и маси в своя ресторант. Когато чувахме да се говори руска реч от влезли в ресторанта, бързахме да ги разпитаме дали не знаят нещо за двамата руски моряци, за св. Ивановата десница. За съжаление нищо не узнахме, но вярвахме, че тя е някъде съхранена из благословената гръцка земя...\"Дядо Геласий даже каза, че още пази малкото бяло листче, на което отец Евлогий записал само следното: \"Маруся и Андрей Фьодорович. Курска област\".Този интересен и правдоподобен разказ, че св. Ивановата десница сега е в Гърция, липсва в нашата статия \"Защо целуваме лявата, а не дясната ръка на свети Иван Рилски?\", тъй като същата беше вече публикувана няколко месеца по-рано в сп. \"Духовна култура\", 2003 г., кн. 3, с. 13-17. Може би е прав архимандрит Пантелеймон Пулос.Дано един ден узнаем как е попаднала св. Ивановата десница в манастира \"Св. Богородица\" на остров Тинос. Дай Боже, да узнаем още подробности за съдбата на св. Ивановата десница.а по тяхното молитвено застъпничество. ", "date": "2018.07.01", "title": "5 Неделя след Петдесетница. Св. безсребреници Козма и Дамян. Възвръщане честните мощи на преп. Йоан Рилски чудотворец"}
{"url": "http://www.cross.bg/leva-stotinki-tzeli-1578094.html", "text": "/КРОСС/ От денс индексират с 3.8 процента всички пенсии. По този начин минималната пенсия за осигурителен стаж и възраст ще стане от 200 лева на  207 лева и 60 стотинки. Т.е увеличението е с цели 7 лева и 60 стотинки.Социалната за старост от 120 лева  ще достигне рекордните 125 лева и 58 стотинки.Максималният размер на получаваните една или повече пенсии се запазва на 910 лева.Размерът на средната пенсия, която преди индексацията е 360 лева, ще се покачи с още цели 14 лева. ", "date": "2018.07.01", "title": "От днес индексират пенсиите с едва 3,8 процента"}
