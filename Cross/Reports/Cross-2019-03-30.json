{"url": "http://www.cross.bg/chasa-provede-hram-1600501.html", "text": "/КРОСС/  ***София.От 09.00 часа в софийския храм \"Въздвижение на Честния и Животворящ Кръст Господен\" Негово преосвещенство Белоградчишкият епископ Поликарп - викарий на Софийския митрополит ще оглави Архиерейска света Литургия.***София.От 10.30 часа в сградата на Народното събрание на пл. „Княз Александър I\" 1 Централната избирателна комисия ще проведе заседание, на което ще отчете дейността за първите 10 дни от работата на новата Комисия.***София.От 11.00 часа в Националния военноисторически музей ще се проведе образователна програма „Животните на фронта\".***София.От 12.00 часа в зала 6 на НДК ГЕРБ и СДС ще представят кандидатите си за членове на Европейския парламент.***София.От 17.00 часа в аула „Максима\" на Национална спортна академия „Васил Левски\" ще се проведе първо издание на Национален форум „Ветроходство в Черно море\".***Ботевград.От 17.30 часа в църквата \"Възнесение Господне\" пред иконата на свети Ефрем Нови Чудотворец ще бъде отслужен молебен за здраве, душевно спасение и вразумление.***Бургас.От 11.00 часа в ТК „Акве Калиде\" ще се състои творческа работилница „Арт-И-Факти\".***Бургас.От 11.00 часа в „Парк Арена ОЗК\" с инициативата „Бургас плува\" продължава програмата „Активни и здрави\" на Община Бургас.***БургасОт 14.30 часа в офиса на ПП АБВ Бургас к-с \"Лазур\" бл.144 ще се проведе пресконференция с участието на Председателя на ПП АБВ Румен Петков, Областния Председател Антон Коджабашев и Общинския Председател адв.Георги Сталев.***Варна.От 11.00 часа в храм „Св. Атанасий\" ще се състои лекция на тема: „Посланието на Христос и очакванията на хората\" с лектор протойерей Ясен Шинев.***Гоце Делчев.От 17.00 часа в храм „Св. св. Кирил и Методий\" Негово високопреосвещенство Неврокопски митрополит Серафим ще оглави Архиерейска света литургия.***Добрич.От 09.00 часа в Младежки център - Добрич, зала 12, ще се проведе Практически семинар за хореографи и ръководители на мажоретни състави.***Добрич.От 11.00 часа в Държавен куклен театър „Дора Габе\" ще бъде представе куклен спектакъл „Жабокът и слънчевата дъщеря\" .***Добрич.От 11.30 часа на терена, на който ще бъде изграден храма „Св. Лука Кримски\" в квартал „Добротица\" ще се състои символична първа копка. Негово Високопреосвещенство Варненският и Великопреславски митрополит Йоан ще води церемонията. В нея ще вземат участие кметът на Добрич Йордан Йорданов, общинска администрация, цялото духовенство на добричката духовна околия и граждани.***Казанлък.От 10.00 часа във Военния клуб ще се проведе Фолклорния конкурс за хумористична песен и камерен танц „Златен Тръндафил\".***Ловеч.От 09.00 часа в ловешкия катедрален храм \"Св. св. Кирил и Методий\" Негово високопреосвщенство Лавчански митрополит Гавриил ще оглави Архиерейска света Литургия.***Ловеч.От 10.00 часа на площада пред ж. п. гарата в Ловеч ще се проведе традиционното автомобилно състезание за жени с приложен характер.***Пловдив.От 09.00 часа в митрополитския храм \"Св. вмчца Марина\" ще бъде отслужена архиерейска света Литургия.***Пловдив.От 11.00 часа в Дом на културата \"Борис Христов\" ще се играе детският спектакъл \"Пинокио\".***Пловдив.От 12.30 часа в Международен панаир Пловдив ще се състои специализирано изложение за ловни кучета.***Поморие/с. Порой.От 10.30 часа в с. Порой ще се състои официалното откриване на Grand Prix Поморие 2019, след което ще започнат и официалните стартове за сезон 2019 на Републиканския шампионат.***Смолян.От 16.30 часа в зала № 247 на Община Смолян ще се проведе официална церемония по закриване на националния кръг на ученическата олимпиадата по Биология и здравно образование.***Стара Загора.От 10.00 часа пред сградата на Общината ще започне маратон Стара Загора.***Стара Загора.От 11.00 часа в Държавен куклен театър - Стара Загора ще бъде представена „Чорапкова приказка\" от Янчо Иванов.*** Шумен.От 09.30 часа в концертна зала „Проф. Венета Вичева\" ще бъдат обявени резултатите от пролетните математически състезания за ученици от V до VII клас. ", "date": "2019.03.30", "title": "Предстоящи събития на 31 март"}
{"url": "http://www.cross.bg/pristup-epilepsiya-duha-1600483.html", "text": "/КРОСС/ Френски специалисти установиха, че кучетата могат да надушат предстоящ пристъп на епилепсия по потта и дъха на болния, като могат да го предупредят навреме за припадъка, пише в. \"Дейли мейл\".Когато на обучавани кучета се представят следи от случай, свързан с епилепсия, те ги разпознават с голям процент сигурност. Вестникът цитира проучване на специалисти от университета в град Рен, водени от д-р Амели Катала.Екипът провел тестове с петима пациенти епилептици. От тях били взети проби на дъха им по време на пристъп. Била взета натривка и от пот по дланите им. С получения материал били обучени пет кучета. Били им представени седем контейнера, като само единият от тях съдържал мирисов отпечатък от епилептичен пристъп. Те успявали да го разпознаят сред останалите при 67 до 100% от случаите.Същото се отнасяло и за потта на пациентите. Явно епилептичният пристъп има свой специфичен мирисов отпечатък, който кучетата разпознават с голяма точност. ", "date": "2019.03.30", "title": "Кучетата могат да надушат пристъп на епилепсия по дъха на човека "}
{"url": "http://www.cross.bg/klyni-dzhordzh-bryneii-1600475.html", "text": "/КРОСС/ Холивудската звезда Джордж Клуни отправи призив да бъдат бойкотирани луксозни хотели, собственост на султана на Бруней, в отговор на промени в закона, позволяващи хомосексуалисти или прелюбодейци да се наказват със смърт, предаде ДПА.Като гост колумнист на сайта Дедлайн Клуни е посочил девет петзвездни хотела в Англия, Франция, Италия и Калифорния, всички от които собственост на инвестиционната агенция на султана на Бруней Хасанал Болкиах - един от най-богатите хора в света. Сред тях е хотел \"Бевърли хилс\" в Лос Анджелис.\"Всеки път когато отсядаме, организираме срещи или се храним в тези хотели, наливаме пари директно в джобовете на мъже, избрали да убиват с камъни или да бият с камшик до смърт хора заради това, че са с хомосексуална ориентация или са обвинени в изневяра\", пише Джордж Клуни.Хомосексуалността и досега се наказваше в Бруней, но със затвор. Новият закон дава възможност да се убиват с камъни или бият с камшик граждани заради еднополов секс или изневяра.\"През годините научих, че хората зад убийствени режими не могат да бъдат засрамени. Можем обаче да посрамим банките, финансистите и институциите, които правят бизнес с тях\", допълва актьорът, режисьор, сценарист, продуцент и активист. ", "date": "2019.03.30", "title": "Джордж Клуни призова за бойкот на 9 луксозни хотела заради закон срещу прелюбодеянията"}
{"url": "http://www.cross.bg/tehnologii-daimler-nokia-1600495.html", "text": "/КРОСС/ Daimler се е оплакал на европейските антимонополни органи, че Nokia е патентовала технологии от ключово значение за комуникацията между автомобилите, пише Reuters и коментира, че ходът на германския автопроизводител подчертава какво напрежение има между технологичните и автомобилните компании за употребата на ключови технологии.Технологичните компании и мобилните оператори играят все по-важна роля в автомобилната индустрия, тъй като техните технологии се използват за навигационните системи, комуникацията между колите и управлението на автономните превозни средства. Daimler е внесла оплакване в Европейската комисия, че Nokia е патентовала ключови технологии. ЕК потвърди, че е получила жалбата.„Искаме да се изясни как може да се лицензират в автомобилната индустрия основни патенти за телекомуникационни стандарти. Справедливият и неограничен достъп до тези стандарти за всички използващи основните патенти е ключова предпоставка за разработката на нови продукти и услуги за свързано шофиране\", гласи изявлението на Daimler.Nokia има силно печеливш бизнес, основан на патентните такси - наследство от историята на компанията като водещ производител на мобилни телефони. ", "date": "2019.03.30", "title": "Daimler поиска от ЕС да разследва патенти на Nokia"}
{"url": "http://www.cross.bg/parizh-zhiletki-zhultite-1600506.html", "text": "/КРОСС/Сблъсъци между участници в протестите на \"жълтите жилетки\" и полицията избухнаха тази вечер на площад \"Трокадеро\" в Париж, съобщи ТАСС. Служителите на реда бяха принудени да използват сълзотворен газ в отговор на действията на агресивно настроени демонстранти.Площад \"Трокадеро\" беше крайната точка на участниците в похода, започнал следобед от площада на Източната гара. Манифестацията протичаше мирно, но около 17.30 часа местно време група демонстранти с маски започнаха да хвърлят бутилки и камъни по полицаите, които отвърнаха със сълзотворен газ.В Париж днес бяха задържани 32 участници в протестите на \"жълтите жилетки\", по данни на полицията, оповестени в 17.30 часа местно време, съобщи телевизия Бе Еф Ем, цитирана от БТА.Днес движението на \"жълтите жилетки\" излезе на 20-ия си протест от миналата есен насам. Френските власти издадоха забрани за десетки демонстрации, за да избегнат безредиците от предишните съботи. В Париж булевард \"Шан-з-Елизе\" беше недостъпен за протестиращите.В Бордо пък крайно настроени групи разбиха банков офис. Ситуацията излезе от контрол и в Сент Етиен, където протестиращи запалиха огньове върху жп линиите. В Авиньон пък при сблъсъци са пострадали поне петима демонстранти, сред тях и тийнейджъри, съобщи БНТ.Според официалните данни протестът е в затишие - около 6000 са били протестиращите из страната, докато в началото бяха многократно повече. Освен това, движението не излъчва единно послание, въпреки че като най-ясно общо искане се открои облекчаването на данъчната тежест. Лидерите обаче обещават протестите да не стихнат и през април и вече подготвят график. ", "date": "2019.03.30", "title": "Сълзотворен газ срещу жълти жилетки в Париж, погроми в други градове"}
{"url": "http://www.cross.bg/dostupa-denev-terapii-1600485.html", "text": "/КРОСС/ Нова лекарствена регулация, регламентирана в Наредба 10 на Министерството на здравеопазването, публикувана в \"Държавен вестник\" и влизаща в сила от 1 април, ще затрудни достъпа до нови терапии. Това каза Деян Денев, директор на Асоциацията на научноизследователските фармацевтични производители. По думите му наредбата ще забави достъпа до терапиите с около три години. Ако даден продукт влезе до 30 септември т.г. в Позитивния лекарствен списък, Националната здравноосигурителна каса (НЗОК) ще започне да го реимбурсира през 2020 г., но ако не успее, реимбурсирането му ще бъде отложено най-рано за 2021 г., обясни той. Новите терапии достигат до пациентите в Германия няколко седмици след като са били разрешени за употреба, а в България сега процесът отнема поне две години, допълни Денев.След 1 април България ще започне да заплаща нови терапии, едва след като те бъдат одобрени от държави, в които досега най-бавно са били одобрявани, изрази тревогата си Денев. В промените на наредбата се изисква дадено лекарството да е заплащано от обществен здравноосигурителен фонд в 5 от 17 държави, за да го заплаща и НЗОК, но не е ясно какво би станало, ако то е заплащано от друг източник, допълни той.Друга промяна, която би затруднила достъпа до иновативно лечение, е изискването фармацевтичните компании да плащат на Здравната каса още една сума над тази, която в момента връщат като договорена отстъпка от цената на медикамент. За миналата година в бюджета на НЗОК са постъпили 160 млн. лв. от договорени отстъпки, а след 1 април компаниите ще трябва да плащат допълнително, ако се надвиши планираният разход за лечение с даден медикамент. Публичните разходи за здравеопазване в България се очаква през тази година да бъдат малко над 5 млрд. лева, а за лекарства - 1,4 млрд. лева, което е близо 23% без ДДС, посочи още Денев и допълни, че системата ни харчи за лекарства колкото и другите държави в Източна Европа.", "date": "2019.03.30", "title": "Нова лекарствена регулация ще затрудни достъпа до терапии "}
{"url": "http://www.cross.bg/bulgariya-koalitziya-partii-1600484.html", "text": "/КРОСС/ ПП АБВ и още 6 партии ще се явят на европейските избори като „Коалиция за България\". Формацията ще бъде председателствана от лидера на АБВ Румен Петков, стана ясно на пресконференция, предаде БГНЕС.Партиите, участващи в „Коалиция за България\", са ПП АБВ, ПП „Обединен блок на труда Български лейбъристи\", Политическо движение „Социалдемократи\", ПП „Движение за социален хуманизъм\", ПП „Българска левица\", ПП „Българска партия Либерали\", ПП „Възраждане на Отечеството\".Рамковото споразумение на „Коалиция за България\" се обединява около пет основни цели: за силна държава и сигурност за гражданите, за завръщане на икономическия и политически суверенитет на България; за борба с бедността и демографската катастрофа, за социалната справедливост и повишаване на доходите; за гарантиране на енергийна сигурност на България; за възраждане на българското село; за общодостъпно и качествено здравеопазване и образование, за развитие на българската духовност и култура.", "date": "2019.03.30", "title": "АБВ и още 6 партии ще се явят на евроизборите като „Коалиция за България” "}
{"url": "http://www.cross.bg/ychilishte-kiliiino-plakovo-1600486.html", "text": "/КРОСС/ Община Велико Търново продава 200-годишното килийно училище в село Плаково. Имотът е със статут на паметник на културата и е полуразрушен. За него е обявена начална цена от 17 000 лева.Килийното училище в Плаково е сторено от ученик на Колю Фичето през 1820 година. Днес паметникът е руина. За неговите трансформации през годините разказва кметът на селото Петя Кънчева:„В част от него се е помещавал и конакът, след това е било кметство и общежитие на учениците, които са идвали от Велчево, от Средни колиби. После детска градина. Пощата е била там, в една част от пристройката\".Сградата е изоставена от 45 години, а местните хора настояват бившето килийно училище да бъде превърнато в музей. 20 безуспешни търга за продажба на сградата организира през последните две години Общинската агенция за приватизация, за 21-ия търг цената е намалена с 20%. ", "date": "2019.03.30", "title": " БГ абсурди: Продават 200-годишно килийно училище за 17 000 лева "}
{"url": "http://www.cross.bg/erdogan-teror-tyrskiya-1600487.html", "text": "/КРОСС/ Турският президент Реджеп Ердоган заплаши, че след изборите страната му ще предприеме военна операция в Сирия.Реджеп Ердоган заяви на митинг в квартал „Кяътхане\" в Истанбул, че на тези, които са опитали да затворят Турция с „терористичен коридор\" по южната граница е бил преподаден урок. Турският президент беше категоричен, че те няма да имат шанс да направят това и в бъдеще.„Първата работа след изборите ще бъде непременно да решим сирийския въпрос - ако е възможно, не на масата (на преговорите), а на терен. Няма да спрем!\", каза Ердоган.И продължи: „На тези вътре и извън страната, хвърлили око на работата и хляба на турския народ, няма да простим. Със същата решителност, с която спряхме въоръжения терор, също толкова решителни сме да спрем и икономическия терор\".Днес е последният ден от предизборната кампания и турския лидер говори на поредица от митинги в европейската част на мегаполиса. ", "date": "2019.03.30", "title": "Ердоган заплаши с военна операция в Сирия "}
{"url": "http://www.cross.bg/papa-maroko-chasa-1600488.html", "text": "/КРОСС/ Папа Франциск пристигна днес в Мароко на двудневно посещение, посветено на диалога с исляма и проблема с миграцията - два приоритета на неговия понтификат, предаде агенция Франс прес, цитирана от БТА.Самолетът на папата кацна малко преди 14.00 часа местно време /15.00 часа българско/ на международното летище в столицата Рабат, където светият отец беше посрещнат от мароканския крал Мохамед Шести.Папската визита ще протече под знака на развитието на междурелигиозния диалог, съобщиха мароканските власти. ", "date": "2019.03.30", "title": "Папа Франциск е на двудневно посещение в Мароко "}
{"url": "http://www.cross.bg/iioncheva-divotino-elena-1600489.html", "text": "/КРОСС/ „Още в понеделник Елена Йончева и народните представители от региона - Станислав Владимиров и Любомир Бонев ще изискат цялата документация по случая с въгледобива в Дивотино от Министерство на енергетиката\". Това обяви председателят на НС на БСП Корнелия Нинова на среща с жителите на село Дивотино. Тя заяви, че ако Христо Ковачки е нарушил договора за концесия, ще се сезира прокуратурата  тя да бъде прекратена. „Трябва да се възстанови всичко, които е унищожено и хората да получат компенсация. Цветанов заяви, че вече ще имаме Цветанов плюс. Може би плюс още един апартамент, а на хората от Дивотино минус нивите, от които се изхранват.Това е паралелната държава на ГЕРБ Няма да оставим институциите, докато няма наказани и това нарушение не се прекрати\", категорична бе Нинова. Тя коментира, че концесията на Ковачки е изтекла и две години той разработва мините, без да има право на това. „По-късно концесията е подновeна със задна дата на името на друга фирма. Очевидно към нея се добавят земи, които не влизат в договора. Ето това е власт и бизнес срещу народ. В София е ГЕРБ и „Артекс\", тук е ГЕРБ и Ковачки. Това е моделът на десет години управление на Борисов\", категорична бе Корнелия  Нинова.„Защо държавата вече трета година позволява да се рушат земеделски земи? Защо институциите не реагират? Чрез своето бездействие държавата позволява да се унищожават земеделски земи и изяжда българското село\", заяви водачът на листата на БСП за изборите за ЕП Елена Йончева. Тя коментира, че случаят в Дивотино не е отделен, а част от процеса. „Не за първи път държавата и отделни политици покровителстват частни фирми в ущърб на интересите на хората и държавата. Такъв е случаят и със „златната поправка\", която позволи на една фирма да изгради 35 етажна сграда\", каза още Елена Йончева. ", "date": "2019.03.30", "title": "Нинова: Цветанов плюс един апартамент, Дивотино- минус нивите на хората"}
{"url": "http://www.cross.bg/ploshtad-pozhar-dvizhenieto-1600492.html", "text": "/КРОСС/ Движението на градския транспорт на площад \"Славейков\" бе затрудено за кратко днес след обед. Пожарната трябваше да се намеси, за да загаси пожар зад загражденията на все още ремонтирания столичен площад.Пристигналият автомобил на пожарната, трябваше да паркира върху трамвайното трасе на ул. \"Граф Игнатиев\", което доведе спиране на движението.Причината за пожара е запалено кошче за боклук. ", "date": "2019.03.30", "title": "Движението на площад \"Славейков\" бе затруднено заради пожар "}
{"url": "http://www.cross.bg/bulgariya-ninova-evropeiiski-1600493.html", "text": "/КРОСС/ Според Корнелия Нинова БСП има възможност за победа на предстоящите европейски избори. В разговор с Иън Макникъл, политик от Лейбъристката партия, бивш неин дългогодишен генерален секретар и член на Камарата на лордовете, двамата обсъдили по откритите въпроси за бъдещето на Европа, предстоящите европейски избори и Брекзит, съобщават от БСПЗнам, че решението за Брекзит е сложно, но бихме искали във вариантите, които обсъждате, да защитите правата на българската общност във Великобритания, заявила Нинова. Двамата се обединили около общото твърдение, че бедността нараства както на национално равнище - в България и Великобритания, така и в цял свят, което разтваря широко ножицата между бедни и богати.Нинова изтъкнала проблемите на България, свързани с доходите, неравенствата, здравеопазването, корупционните практики с евросредства. Нашите евродепутати ще отстояват в бъдещия Европарламент еднакъв стандарт в храните, еднакви права на българите с тези на другите европейци, минимална европейска заплата и пенсия, младежка гаранция за работа на младите хора, посочила тя.Корнелия Нинова разказала още за многото обиколки на БСП в страната по повод проекта \"Визия за България\" и \"Визия за Европа\".Макникъл посочил, че БСП отиват по-далеч от повечето европейски социалистически партии с \"Визия за България\". По мнението на Макникъл, БСП трябва да продължава работата си в същата посока, защото тя е правилната.", "date": "2019.03.30", "title": "Нинова: БСП има възможност за победа на предстоящите европейски избори"}
{"url": "http://www.cross.bg/dobrev-izbori-horata-1600491.html", "text": "/КРОСС/ „Един политик трябва да си обича работата.\" С тези думи   зам.-председателят на БСП Кирил Добрев се обърна към актива на партията по време на работна среща „Европейски избори 2019 г.\" Според него тези избори са изключително важни. „БСП има нужда от висока избирателна активност. В момента ГЕРБ е най-мразената партия в България\", каза още той. „Ние сме на страната на хората. Имаме шанс да продължим да бъдем с тях и европейските избори ще са инструмент за по-голяма цел\", каза Добрев. „Трябва да бъдем инструмент на хората да свалят настоящата власт и да я накажат. Шанс за БСП е да бъде използвана за свалянето на това управление\", категоричен беше той.Кирил Добрев припомни, че с „Визия за България\" БСП е обиколила цялата страна, за да обясни на хората, че има алтернатива за управление на страната. Той добави, че в документа на левицата са посочени решения на всички основни секторни проблеми в страната. След това той поясни, че такъв документ е направен и за Европа. Добрев каза още, че по места БСП трябва да изготви своя визия, в която да присъстват решения, които да помогнат за  разрешаване на проблемите във всеки регион и да реализира ръст. Той каза, че парламентарната група на левите е напуснала Народното събрание, в резултат на което е лъснал начинът, по който управляващите, в колаборация, правят законите. Кирил Добрев се обърна към събралите се и им заяви, че БСП няма избирателен таван. Припомни, че на президентските избори 2,5 милиона българи са гласували за Румен Радев и Илияна Йотова. „С Елена Йончева протягаме ръка не само на твърдото ни ядро. Тя се превърна в инструмент за отстраняването на това управление\", каза Добрев.", "date": "2019.03.30", "title": "Кирил Добрев: ГЕРБ е най-мразената партия в България и БСП има шанс да я свали от власт"}
{"url": "http://www.cross.bg/avtomat-drona-moskovskiya-1600494.html", "text": "/КРОСС/ В интернет се появи видео на стряскаща концепция  за нова руска „иновация\" - дрон, с монтиран за него автомат, приличаща на „Калашников\". Изглежда обаче, че машината не е предвидена да обстрелва хора, а да сваля свои „събратя\", пише The Verge.Работата по дрона от страна на студенти от Московския авиационен институт е започнала през 2016 г. Машината, която може да лети 40 минути, се управлява от оператор, който носи шлем за виртуална реалност, с който прицелва автомата към вражески безпилотни летателни апарати. Може да се обобщи, че руската разработка е на практика дрон с дистанционно управление и прикачен към него автомат.\n\t\t\t\t\tМакар досега да е имало и други опити за направата на дронове с оръжия по тях, голям проблем беше фактът, че откатът при изстрел дестабилизираше дрона и можеше да се стигне до падане. Според сайта Defence.ru обаче студентите от Московския авиационен институт са успели да създадат стабилизиращ механизъм, за да са по-точни изстрелите.Публикувано е и видео, което показва, че новата руска разработка е полезна както във въздуха, така и на земята:\n\t\t\t\t\t ", "date": "2019.03.30", "title": "Русия създаде „Калашников“ с крила (видео)"}
{"url": "http://www.cross.bg/sedalka-godishen-godishno-1600468.html", "text": "/КРОСС/ 19-годишно момиче загина при тежка катастрофа на пътя Разград-село Недоклан, съобщават от МВР-Разград.Момичето се возело на задната седалка на лек автомобил „Фолксваген Голф\", управляван от 19-годишен от село Мортагоново. На предната седалка се возел друг 19-годишен младеж от Разград.Около 20.00 ч. на 29 март при движение с висока скорост на десен завой, водачът изгубва контрол над колата, излиза вляво от пътя и се преобръща многократно в земеделска нива. На място умира момичето, пътникът на предната седалка е със счупена лопатка на дясната ръка. Той и водачът, който е с контузни рани, са настанени в болница без опасност за живота.На шофьора е взета кръвна проба за наличие на алкохол. По случая се води досъдебно производство. ", "date": "2019.03.30", "title": "19-годишно момиче загина в катастрофа край Разград "}
{"url": "http://www.cross.bg/bereshit-aparat-lynata-1600467.html", "text": "/КРОСС/ Израелският екип, устремил се към Луната с космическия си апарат \"Берешит\", може да очаква нещо повече от слава при успешно кацане на повърхността - парична награда, предаде АП.От фондацията \"Екс Прайз\" съобщават, че предлагат сумата от 1 милион долара, ако екипът осъществи успешно кацане на лунната повърхност.Космическият апарат \"Берешит\" (\"Генезис\" на иврит) на частната израелска компания \"Спейс Ай Ел\" беше изстрелян от космодрума Кейп Канаверал във Флорида миналия месец. По план сондата трябва да кацне на Луната на 11 април. При успех Израел ще стане едва четвъртата нация с подобно постижение след Съветския съюз, САЩ и Китай. Мисията на \"Берешит\" първоначално беше част от съревнованието \"Лунар Екс Прайз\" на Гугъл и дори стигна до финала. Надпреварата обаче приключи миналата година, без да бъде излъчен победител. Организаторите решиха да продължат със собствени усилия, припомня агенцията.Предложената награда от 1 млн. долара е вдъхновена от проявеното от компания \"Спейс Ай Ел\" постоянство. ", "date": "2019.03.30", "title": "Слава и пари за екипа на израелския апарат „Берешит“, ако кацне на Луната"}
{"url": "http://www.cross.bg/gurtziya-tzentralnata-kilometra-1600472.html", "text": "/КРОСС/ Трус от 5,3 по Рихтер разлюля централната част на Гърция, съобщава АФП, позовавайки се на Националния сеизмологичен институт на страната, цитирана от БГНЕС. Няма данни за пострадали и щети.Земетресението е било на дълбочина от около 14 километра. Епицентърът му е бил в Коринтския залив, на около 200 километра северозападно от Атина.„Това беше сравнително силно земетресение, което е почувствано в централната чат сан страната и дори в столицата. Ситуацията е под контрол и ние я следим от близо. Има много разломни линии в Коринтския залив\", заяви Ефтимиод Лекас - ръководителят на сеизмологичния институт.Гърция е разположена върху множество разломни линии и често е удряна от трусове, но те рядко вземат жертви. ", "date": "2019.03.30", "title": " Трус от 5,3 по Рихтер разлюля централната част на Гърция"}
{"url": "http://www.cross.bg/subor-godini-stefan-1600470.html", "text": "/КРОСС/ Град Любомец е домакин на шестия национален събор „Граничарите на България\", който се провежда под патронажа на министъра на вътрешните работи. В инициативата са включени различни   тържествени прояви, посветени на 141 години от обособяването на държавните граници; 73 години от създаването на Гранични войски, 21 годишнината на ГД „Гранична полиция\", 68 години от създаването на 13-ти граничен отряд. Гости на националния събор са заместник-министърът на вътрешните работи Стефан Балабанов, директорът на ОДМВР- Хасково ст. комисар Ангел Цанков, гранични полицаи и техни бивши колеги.", "date": "2019.03.30", "title": "Заместник-министър Стефан Балабанов е гост на VI-я национален събор „Граничарите на България“ "}
{"url": "http://www.cross.bg/sotzialistki-zhenite-zheni-1600469.html", "text": "/КРОСС/ Обединението на жените социалистки (ОЖС) ще се включи много активно с редица събития в предизборните кампании до края на годината. Това заяви председателят на ОЖС към БСП Катя Николова след днешния пленум на организацията. На него беше направен анализ на проведените събития и инициативи от началото на 2019-а година и бяха обсъдени насоките за работа до края й. Близо два часа продължи дискусията по въпросите, свързани с предстоящите европейски избори. В нея жените социалистки бяха много активни и споделиха идеи, свързани с организиране на различни събития. Те отбелязаха, че една от посоките, в които трябва да работят е за равно заплащане на труда на мъжете и на жените. Другата изключително важна тема за ОЖС в БСП е борбата с насилието над жени и деца. Жените социалистки бяха категорични, че е изключително важно да бъде засилена още повече дейността на организацията в тази посока, за да бъде изострено общественото внимание върху този толкова сериозен проблем в България днес.\"Годината е под знака на две предизборни кампании и два избора - за европарламент и за местни органи на властта. Периодът е изключително важен. Напълно е възможно да има и трети вид избори - предсрочни парламентарни, както сочи общата политическа обстановка, коментира Катя Николова. - Затова на днешния пленум имахме възможност да чуем различни мнения и предложения за предстоящата ни работа. Жените социалистки винаги сме били много активни в дейността ни за партията и откровени в дискусиите за бъдещето й. Много се радвам, че на този пленум видях приповдигнато настроение и активизиране на жените социалистки. Те показаха, че разбират огромната важност и значимост на европейските избори и са готови да работят за успешното представяне на БСП на тях\".Катя Николова добави, че планираните събития и инициативи са свързани с основните теми, по които Обединението на жените социалистки избраха да работят активно през 2019-а на пленума в края на миналата година - борбата срещу насилието над жени и деца и за повече жени в политиката. \"При планирането на нашата дейност по време на двете предизборни кампании насочихме основно вниманието си към тези две теми, каза тя. - Специално за местните избори през есента нашата подготовка започна още от сега. Ще имаме много инициативи и действия, които ще проведем заедно с неправителствени организации и граждански структури по места. По този начин ще имаме възможност да представим нашите способни и успешни жени и местни авторитети, които заслужават да намерят място в листите за местни органи на властта като общински съветници или кметове. В хода на кампанията нашата задача ще бъде да им помогнем и да ги подкрепим с организирането на различни събития и инициативи\".По време на пленума на Обединението на жените социалистки в БСП Анна Славова представи идеите и насоките, по които ПЕС - жени планира да работи през 2019 година. Анна Славова, която е член на оперативното бюро на ОЖС, беше неговият представител на Конгреса на ПЕС - жени, който се проведе в края на февруари в испанската столица Мадрид. \"Ние съобразихме нашата работа през годината с насоките, които набеляза ПЕС на Конгреса, обясни Катя Николова. - През април и май планираме оперативни срещи с местните структури на ОЖС по области. Целта ни е да активизираме тяхната работа и да организираме срещи и контакти със структури на гражданското общество - женски организации, организации на хората с увреждания, на младежи и пенсионери, на еколози. Чрез тези събития и инициативи ще се опитаме да представим не само на нашите членове и симпатизанти, но и на по-широк кръг от граждани предизборната платформа на БСП за европейските избори\". ", "date": "2019.03.30", "title": "Катя Николова: Обединението на жените социалистки ще се включи много активно в предизборните кампании"}
{"url": "http://www.cross.bg/vsichki-motor-dvizhenieto-1600476.html", "text": "/КРОСС/ Рев на мотори огласи София. Мотосезон 2019 г. стартира под надслов „Бъди разумен на пътя, започни от себе си\", Сборният пункт беше на площада пред храм-паметник „Св. Александър Невски\". Мотошествието премина по ул. „Оборище, булевардите „Васил Левски\", \"Цар Освободител\", „Цариградско шосе\", „Алея Яворов\", „Никола Вапцаров\", \"Черни връх\" и \"България\" до пътен възел Бояна, където празникът продължава.„На самия „Александър Невски\" се събират много повече хора отколкото отиват горе. Тук обикновено се събираме около 15 000 души\", каза Doc Hammer от мотоклуба „Джентълмен\".Емил Матев, който е вицепрезидент мотоклуб \"Джентълмен\", кара мотор много години и днес има кратък отговор на въпроса защо се качил: Усещането е различно, обичам да карам мотор. Той шофира и кола, но казва, че с нея се придвижва, с мотора си доставя удоволствие. От времето, когато за първи път се качва на мотор досега не е сменил много машини, може би са 6-7. Този, с който беше днес го има от октомври миналата година. Основните неща, които трябва да знае човек преди да реши да се качи на мотор са правилата за движението. „Оттам нататък едно хубаво обучение е необходимо и след това трябва да помни, че колкото и да е бърз моторът, понякога се налага все пак да спрем екстремно, тоест трябва да се мисли предварително за това как ще спрем\", каза той и обясни, че има неочаквани ситуации и най-перфектният моторист може да бъде засечен от някого, когото не го е видял. „И тогава уменията не помагат, трябва да се мисли предварително и за скоростта\", каза Емил Матев.„Важно е от този площад да отправим посланието за толерантност на пътя, за безопасност. Да пожелая на всички любители на моторите много успешен, безопасен сезон. И нека всички участници в движението да знаем, че от всеки от нас зависи запазването на живота и здравето на другите - пешеходци, велосипедисти, мотористи, шофьори, всички трябва да уважаваме всички останали\", каза и кметът на София Йорданка Фандъкова.От МВР напомниха още преди старта, че всички участници в движението трябва да спазват правилата и да бъдат толерантни един към друг. ", "date": "2019.03.30", "title": "Хиляди рокери откриха мотосезон 2019 "}
{"url": "http://www.cross.bg/siriya-frantziya-provintziya-1600473.html", "text": "/КРОСС/ Специалните служби на Франция и Белгия подготвят провокация с химическо оръжие в Сирия, твърдят от руското министерство на отбраната, предаде БНР. Целта била руските въздушно-космически сили да бъдат обвинени в нападение срещу цивилното население.Провокацията щяла да бъде извършена в зоната за деескалация в провинция Идлиб, съобщава в комюнике руският Център за помирение на враждуващите страни в Сирия. Там агенти на белгийските и френските служби се срещнали с полеви командири на терористичните групировки \"Хаят Тахрир Аш Шам\" и \"Хурас Ад Дин\", както и с представители на псевдохуманитарната организация \"Белите каски\", пише още в комюникето.За участниците в бъдещата инсценировка били предвидени по 100 долара на човек. Не било изключено за по-голяма достоверност да бъдат използвани истински отровни вещества. От 14 до 27 март белгийците заснели въздушни удари на руски дронове по цели на терористите в зоната деескалация в провинция Идлиб. Кадрите щели да бъдат използвани при монтажа на бъдещия видеоматериал.Под контрола на французите пък на 23 март било доставено отровното вещество, вероятно на хлорна основа, под прикритието на бутилки с кислород и битов газ. ", "date": "2019.03.30", "title": "Русия обвини спецслужбите на Белгия и Франция, че готват провокации в Сирия"}
{"url": "http://www.cross.bg/defile-defileto-bulgariya-1600477.html", "text": "/КРОСС/ С атрактивни състезания, адреналинови спускания с лодки и каяци, и призив: \"Не на магистрала \"Струма\" през дефилето\", и др., днес бе открит \"Рафтинг-сезон-2019 г.\", предаде кореспондентът на БГНЕС за региона.Организатор на събитието в Кресненското дефиле, състояло се в базата край „Правия\" тунел на Е-79 бе клуб \"Адвенчър нет\".Край тунела бяха построени палатки на младежите от БЧК, щандове за екологични продукти, на откриването на новия сезон присъстваха десетки любители на атрактивните спускания с лодки по река Струма.„Край тази красива река не бива да минава магистрала, това все още е възможно, Кресна буквално ще бъде разделена на две от това шосе.Кресна е много специално място за България, тук се намира едно от най-красивите ждрела в България, само то все още не е унищожено. А на тази красота хората трябва да се любуват, а не да хвърчат към Гърция, към това ни призовава природата.Трябва да си повярваме, че има решения които зависят от нас, нека запазим реката, такава каквато е за бъдещите поколения\", призова Любомир Попйорданов, учредител на българската асоциация за алтернативен туризъм.„Добре дошли в Кресненското дефиле, дефилето, което разделя две могъщи планини-Малешевска и Пирин, както и досега, община Кресна ще ви подкрепя в това, което правите, защото рафтингът е неразделна част от ежедневието в града, на добър час\", пожела заместник-кметът на общината Валентин Стоичков.„Благодаря на всички приятели и гости които ни направиха щастливи и дойдоха днес на това събитие, което провеждаме тук за 15-а година, дано го правим и за напред всяка година, но за това реката и дефилето трябва да останат такива, каквито са, няма такова друго място в България.Ние си го обичаме,то е нашият живот, пожелавам ви успешен сезон, много забавления, усмивки, водни пръски, адреналин и много приятели\", пожела на рафтърите и каякарите Емилия Бегунова от „Адвенчър нет\".След тържественото откриване и изпълнения на женската певческа група „Синаница\" , инструкторите се състезаваха в дисциплината „Флип-рефлип\", обръщайки и отново качвайки се на лодките.След това лодки и каяци поеха по най-живописното дефиле в България. ", "date": "2019.03.30", "title": "Рафтърите откриха сезона в Креснеското дефиле"}
{"url": "http://www.cross.bg/protesti-dnes-parizh-1600474.html", "text": "/КРОСС/ Френските \"жълти жилетки\" се събират за нови протести днес, в 20-та последователна събота, въпреки забраните след проявите на насилие и вандализъм при предишните им акции, предаде БТА.Шествия се организират днес в Париж, Бордо и други градове, за да се поддържа натискът над президента Макрон или да води по-социална политика в помощ на работниците, или да подаде оставка.Протестиращите искат освен това да изразят солидарност със 73-годишната Женевиев Льоге, която бе блъсната от полицай и ранена в главата при протестите миналия уикенд в Ница. \"Всички сме Женевиев\", гласи онлайн призив за днешните протести. В Париж шествието ще започне от Левия бряг на Сена и ще премине край Айфеловата кула. Протести на булевард \"Шанз'Елизе\" са забранени след вандалските прояви в предишни уикенди. ", "date": "2019.03.30", "title": " \"Жълтите жилетки\" се събират за 20-ти съботен протест"}
{"url": "http://www.cross.bg/zhivotnite-irina-nikolova-1600478.html", "text": "/КРОСС/ „Ние днес се бунтуваме срещу неработещата Зоополиция, срещу неработещия Закон за защита на животните\", каза Ирина Николова от Сдружение \"Помощ за животните Дара\". Протестът е и за промени в Наказателния кодекс. Тя заяви и че съдебната система не полага достатъчно сериозни наказания и затова в момента насилието над животни ескалира.Конкретният повод за него е последното видео, което е пуснато в социалната мрежа, в което разказа Ирина Николова, една бременна котка е малтретирана, хвърляна и удряна. ", "date": "2019.03.30", "title": "Протест в София срещу насилието над животни"}
{"url": "http://www.cross.bg/ninova-bulgariya-evropa-1600462.html", "text": "/КРОСС/ „Имаме възможност за победа на предстоящите Европейски избори\", заяви председателят на БСП Корнелия Нинова по време на работна среща с Иън Макникъл, политик от Лейбъристката партия, бивш неин дългогодишен генерален секретар и член на Камарата на лордовете. Двамата разговаряха  по откритите въпроси за бъдещето на Европа, предстоящите европейски избори и Брекзит. \"Знам, че решението за Брекзит е сложно, но бихме искали във вариантите, които обсъждате,  да защитите правата на българската общност във Великобритания\", заяви Нинова. Двамата се обединиха около общото твърдение, че бедността нараства както на национално равнище - в България и Великобритания, така и в цял свят, което разтваря широко ножицата между бедни и богати. Нинова изтъкна проблемите на България, свързани с доходите, неравенствата, здравеопазването,  корупционните практики с евросредства. \"Нашите евродепутати ще отстояват в бъдещия Европарламент еднакъв стандарт в храните, еднакви права на българите с тези на другите европейци, минимална европейска заплата и пенсия, младежка гаранция за работа на младите хора\"- каза тя.Корнелия Нинова разказа още за множеството обиколките на БСП в страната по повод проекта „Визия за България\" и \"Визия за Европа\". „Ние сме единствената партия с програма за европейските избори. За нас на първо място е какво ще правим там, как ще отстояваме българския интерес.  Искаме дебат  за Европа, но няма с кого. Другите партии не излизат с програма. А опонентите ни от ГЕРБ са затънали в корупционен скандал с апартаменти\", каза още Нинова.  От своя страна, Макникъл коментира: „Брилянтно! Вие правите това, което и ние правим.  Дори отивате по-далеч от повечето европейски социалистически партии с „Визия за България\". „Значи няма  нужда да съм тук\", пошегува се британският политик. По мнението на Макникъл, БСП трябва да продължава работата си в същата посока, защото тя е правилната.  ", "date": "2019.03.30", "title": "Нинова в среща с лейбъристи: Само ние имаме приета програма \"Визия за Европа\""}
{"url": "http://www.cross.bg/selo-godini-putnoto-1600463.html", "text": "/КРОСС/  Тежък пътен инцидент е станал тази сутрин на главен път I-6, на територията на РУ-Сливен, съобщиха от ОДМВР в града.В събота в 05.57 часа е получен сигнал за настъпило пътно произшествие на пътя между разклона за село Глушник и село Калояново.Лек автомобил „Пежо\", управляван от водач на 28 години, се е движил в посока село Калояново, загубил е управление и е излязъл от пътното платно. В автомобила са пътували четирима. От произшествието на място са починали 28-годишният водач и момиче на 20 години. Момче на 26 години е в тежко състояние с опасност за живота. 18-годишно момиче е с леки наранявания без опасност за живота. Всички участници в пътното произшествие са от село Тополчане. ", "date": "2019.03.30", "title": " Двама загинаха при тежка катастрофа в Сливенско"}
{"url": "http://www.cross.bg/shymen-selo-silistra-1600466.html", "text": "/КРОСС/ Тютюнопроизводители от Североизточна България излязоха на протест в село Пристое. Причината - неполучени вече 3 години пари от гръцка фирма, изкупила продукция.Протестиращите блокираха пътя Шумен - Силистра, докато не дойде Борисов или докато не получат уверение, че ще имат среща с него. Гърците дължат около милион на 430 производители от Североизтока.Въпреки уверението още преди години, че сумите ще бъдат изплатени, към днешна дата - това не е факт.  Производителите са категорични, че ще продължат протестите. От полицията в Шумен съобщиха, че протест на пътя е неразрешен. Движението в участъка е затруднено. Полицейски служители пренасочват пътуващите от Шумен в посока към Силистра през алтернативен маршрут - село Изгрев, село Тъкач, Каолиново, село Тодор Икономово, Секулово.По същия път се насочват пътуващите от Силистра към Шумен. На мястото на протеста има полицейски екипи от РУ-Каолиново, които имат задача да не допускат нарушаване на обществения ред. ", "date": "2019.03.30", "title": "Тютюнопроизводители блокираха пътя Шумен-Силистра "}
{"url": "http://www.cross.bg/biznes-gerb-stranata-1600464.html", "text": "/КРОСС/ Четвърти национален форум на Предприемачи ГЕРБ „Българският бизнес: Хоризонт Европа\"„През последните пет години с колегите ми в делегацията на ГЕРБ в Европарламента положихме всички усилия да променим за добро ежедневието на европейските граждани и да направим Европа по-добро място за бизнес. Вярвам, че ЕС е мястото, където българският бизнес може да се развива най-добре и именно предприемачите са тези, които печелят най-много от членството ни в ЕС. По-ниски такси за преводи в евро, над 900 млн. лева по плана \"Юнкер\" за малкия и среден бизнес, подобряване на образованието и уменията на младите българи - това са част от успехите ми през този мандат като част екипа на ГЕРБ и ЕНП.\" Това заяви евродепутатът Ева Майдел по време на Четвъртия национален форум на Предприемачи ГЕРБ „Българският бизнес: Хоризонт Европа\". Ева Майдел е международен секретар на ПГЕРБ.Евродепутатът Андрей Новаков коментира с предприемачите от ГЕРБ една от най-актуалните теми в ЕП - пакета „Мобилност 1\". По думите му, ако бъде приет по този начин - нашите превозвачи биха издържали най - много 6 месеца. „Повечето от нашите сънародници разполагат с нови камиони със съвремении сателитни системи, които позволяват да се избират най-добрите маршрути и така да се пестят време и средства. Те могат да предлагат на своите клиенти по-ниски цени на предлаганите услуги и са абсолютно конкурентноспособни на европейските си колеги\", обясни евродепутатът от ГЕРБ/ЕНП. Андрей Новаков се ангажира, ако все пак пакетът „Мобилност\" бъде прокаран - той и неговите колеги да направят всичко възможно да бъде по-мекият вариант - да няма връщане на камиона и водача на всеки 4 седмици, както и да бъдат увеличени дните за вътрешни курсове на повече от три. Евродепутатът подчерта, че и през следващия програмен период ще продължи безвъзмездното финансиране по програми за България, като то трябва да се запази на 85%. С предимство ще бъдат обезлюдените райони и се очаква през този период страната ни да получи 18 милиарда лева.По думите на евродепутата Асим Адемов от всички 17 представители на България в Европейския парламент Групата на ГЕРБ/ЕНП е най-сплотена и представя страната ни по най-достоен начин, като винаги намира крехкия баланс между това да е солидарна с решенията на ЕНП, но и да защитава българския национален интерес. Асим Адемов похвали българското правителство начело с премиера Бойко Борисов за успехите, които то постига. Той цитира и Манфрет Вебер, според когато Борисов е абсолютен авторитет и един от най - силните лидери в ЕНП.Според евродепутата Владимир Уручев образованието трябва да бъде абсолютен приоритет за страната ни, защото добре образованите нации са богатите нации. „Затова е изключително важно да се провеждат кампании и дори децата в училище да изучават предприемачество, за да могат един ден да се реализират успешно в бизнеса\", коментира той. Владимир Уручев обясни, че към този момент страната ни продължава да разчита на въглищните централи. 60% от електроенергията се произвежда от ТЕЦ. Освен това голяма част от централите на твърдо гориво не отговарят на европейските норми и ще спрат да функционират след 2025 г. дори като студен резерв. „Предстои да се вземат трудни решения, но крайната цел е България да не се превърне от износител във вносител на електроенергия\", каза още Уручев. ", "date": "2019.03.30", "title": "Евродепутати: Българският бизнес печели най-много от членството ни в ЕС"}
{"url": "http://www.cross.bg/kinoto-kardi-razkazva-1600458.html", "text": "/КРОСС/ Карди Би се готви за първата си роля в киното. Хип-хоп изпълнителката ще дебютира във филма „Hustlers\".Лентата е базирана на реална публикация на Джесика Преслър за списание в Ню Йорк. През 2015 г. тя разказва историята на бивши стриптийзьорки, които искат да откраднат пари от техни клиенти от Уол Стрийт. Изпълнителката ще бъде една от тях.Джулия Стийлс, Кики Палмър и Лили Рейнхарт ще изиграят водещите роли.Карди Би, която има провокативен поглед и често качва свои клипове в социалните мрежи, коментира, че би било предизвикателство да се играе в киното.Певицата има известен опит с танците в нощен клуб. Преди да пропее и да стане известна, тя работи като еротична танцьорка и взема добри пари. Тя разказва за медиите, че не се срамува от тази част от живота си.Междувременно стана ясно, че друга звезда също ще участва в продукцията. Дженифър Лопес, която в момента е на специална диета, за да има перфектна фигура за ролята. ", "date": "2019.03.30", "title": "Карди Би с първа роля в киното"}
{"url": "http://www.cross.bg/biiibur-problemi-albym-1600460.html", "text": "/КРОСС/ Мегазвездата на музикалната сцена Джъстин Бийбър замразява кариерата си заради дълбоки лични проблеми, съобщи самият той.В профила си в Инстаграм звездата писа до феновете си, че макар да вижда, че чакат от него нов албум, е осъзнал колко нещастен е бил по време на последното си турне. \"Не го заслужавам и вие не го заслужавате, давате пари да дойдете и да се забавлявате енергично, а в емоционалел план не бях в състояние да ви го осигуря\", признава Бийбър.\"Сега съм фокусиран да разреша някои от дълбоките емоционални проблеми, които има като повечето хора, така че да не се разпадна, да съхраня брака си и да бъда бащата, който искам да бъда. Музиката е важна за мен, но нищо не е по-напред от семейството и здравето\", споделя той.Звездата обещава, че щом преодолее кризата, ще започне да работи по нов албум.Последната година бе трудна за 25-годишния Бийбър. Той се раздели със Селена Гомез и се върна при предишната си приятелка - моделът Хейли Болдуин. ", "date": "2019.03.30", "title": "Джъстин Бийбър се оттегля от сцената заради 'дълбоки емоционални проблеми'"}
{"url": "http://www.cross.bg/grada-kunev-velko-1600471.html", "text": "/КРОСС/ В Елхово тържествено бе открит паметник на актьора и режисьора Велко Кънев, роден и израснал в града. Откриването на паметника е кулминация на празничните прояви по повод на Деня на града.Бронзовата фигура с височина 2,20 м е дело на ямболския скулптор Петко Йорданов. По думите му той се е стремил да пресъздаде не само външната прилика с любимеца на българския зрител, но и събирателен сценичен образ на живота и творчеството на Велко Кънев. По-късно в центъра на Елхово премина тържествен парад с участието на духовия оркестър и мажоретния състав на града, а фолклорният ансамбъл \"Филип Кутев\" изнесе концерт.Вечерта самодейният театрален състав към читалище \"Развитие 1893\" ще представи премиерата на пиесата \"Доктор\" от Бранислав Нушич. Тържествата ще завършат с концерт на открито и празнична заря. ", "date": "2019.03.30", "title": "В Елхово откриха паметник на Велко Кънев"}
{"url": "http://www.cross.bg/izvori-lechebna-dneshna-1600461.html", "text": "/КРОСС/ Изключително малко са страните в Европа, богати на естествени извори с лечебна минерална вода. Но в иначе малката по размери България заради щедрите природни условия, запазените в голяма степен гори и разпространеният карстов релеф са проучени и се използват над 550 находища на минерални води с 1600 извора с общ дебит близо 5000 литра в секунда. Само това е достатъчно, за да си представите възможностите за балнеолечебен, спа и улнес туризъм в страната.Традицията за използване на силата на минералните извори по българските земи датира от няколко хилядолетия. Тя започва с траките, които били прочути като отлични лечители. Свещените извори на Тракия по-късно стават известни и в цялата Римска империя. Около най-известните от тях цяла редица римски императори и пълководци построили или разширили съществуващи вече тракийски градове, изградили терми, около които се водел обществения и политически живот. Примерите са много - Сердика (днешна София), Диоклецианопол (днешен Хисар), Одесос (днешна Варна), Марцианопол (днешна Девня), Пауталия (днешен Кюстендил), Германея (днешна Сапарева баня) и други. В по-късните векове били откривани още стотици извори. И така до днес, когато в поредни години от новото хилядолетие градове като Велинград и Сандански бяха обявени за спа столици на Балканите. Впрочем, тъкмо в България, в град Сапарева баня,  се намира и единственият в континентална Европа гейзер-фонтан, чиято минерална вода изригва с  уникално високата температура от 103ºС (103 градуса по Целзий).В страната има и ценни находища на лиманна лечебна кал и лечебен торф, каквито са тези при Шабленската тузла, Тузлата край Балчик, Варненското езеро, Поморие, Атанасовското езеро и яз. \"Мандра\". Има и няколко ценни торфени находища както и находища на лечебна кал - например при с. Марикостиново в Санданско-Петричката котловина и до град Баня  в Карловската котловина.Всичко това и фактът, че климатът на страната е особено благоприятен  - броят на слънчевите дни е с около 20% повече от този в Северна, Северозападна и Централна Европа, напрактика правят България без конкуренция в областта на спа, балнео и уелнес туризма.Страната е известна с висококвалифицирания си персонал, отличните възможности за настаняване и разнообразните програми и услуги, включващи пълната гама от здравни и белнео-лечебни процедури. От различни видове вани с минерална вода, рефлексотерапия, традиционна иглотерапия, лечебна физкултура, акупунктура, лазертерапия, акупресура, лечение с парафин, апитерапия, фитотерапия, калолечение, ароматерапия и антистресови програми до програми за отслабване, балнеокозметика, сауна, солариум, фитнес, медицинска козметика и други.Особено важно е да се уточни, че всички тези възможности и услуги могат да бъдат съчетани с различни туристически програми, представящи културното наследство, традиционната кухня или фолклора и традициите на страната.  ", "date": "2019.03.30", "title": "Балнеология, спа и уелнес туризъм в България"}
{"url": "http://www.cross.bg/novi-efrem-sveti-1600465.html", "text": "/КРОСС/ Молебен за здраве, душевно спасение и вразумление ще бъде отслужен на 31 март, неделя от 17.30 часа пред иконата на свети Ефрем Нови Чудотворец. Идването на иконата е във връзка с всичката нетърпимост, зло и агресия, които виждаме, че се случват в цяла България и около нас.\"Особено примерът с 4-те самоубийства само за 2 седмици в Ботевград и ужасната трагедия от 19 март, когато заради ревност мъж уби съпругата си е показателен, че имаме нужда да се опомним, да се вразумим, да погледнем ближния с очите на сърцето си. Тази агресия трябва да спре веднага, защото ако продължим нищо добро не ни очаква и ни е нужен скоропослушник като свети Ефрем Нови, защото той е наречен светеца светкавица, заради бързите му чудесата, дори светкавични\", каза предстоятелят на храм \"Възнесение Господне\" отец Борис, който инициира идването на чудотворната икона на свети Ефрем Нови в Ботевград.Иконата със светите мощи на Ефрем Нови Чудотворец ще бъде посрещната в 9 часа в църквата \"Възнесение Господне\" на 31 март и ще остане за поклонение през целия ден. ", "date": "2019.03.30", "title": "Молебен за вразумление на народа ще се отслужи в Ботевград"}
{"url": "http://www.cross.bg/myzika-havashi-myzikalni-1600459.html", "text": "/КРОСС/ След изключително успешната си американска премиера в емблематичната зала Карнеги хол в Ню Йорк и безбройните препълнени Арени в Европа, Хаваши прави своя изключителен български дебют на 27 ноември в НДК. Пианистът, пред чиято музика никой не остава безразличен, ще се представи в София с последното си бляскаво концертно шоу - Havasi Concert Show.Хаваши е един от най-очарователните и разнообразни млади композитори в света днес. Неговата новаторска музика не прилича на всичко, което сте чували преди - свеж, страстен и в същото време забавен. Неговите концерти са сто процента авторски, произведенията му съчетават дълбочината и дисциплината на класическата музика с ослепителното разнообразие на световната музика и чистата сила на рока. Концертите му са едно невероятно музикално пътуване. Шоуто на Хаваши обединява соло пиано с множество талантливи музикални солисти и рок барабани на една сцена. Музикантите пренасят публиката в едно завладяващо пътуване чрез постоянно разгръщащи се музикални сцени. Сменят се различни настроения и това за публиката е невероятно интензивно преживяване, като разходка на въртележка от емоции, подобрена от най-новите технологии в озвучаването и осветлението, както и в сценографията и видеопроекциите.Един от най-големите акценти на шоуто е \"битката на инструментите\". Двама велики изпълнители свирят на едно и също музикално сърце. Хаваши - класически пианист, обучен в консерваторията, и Енди, рок барабанистът, се появяват заедно на една и съща сцена, обединени в споделено желание да правят страхотна музика, кръстосвайки различни жанрове. Тяхното изпълнение е едновременно и сътрудничество, и дуел - омагьосващ сблъсък, който създава музикални искри. Това изпълнение прави неочаквано откритие - барабаните могат да са нежни, а пианото - ударна сила.Цялото шоу е в стила на Лас Вегас, базирано е на оригиналната концепция на американския креативен директор Брайън Бърк (шоуто на Селин Дион \"Новият ден\", Лас Вегас, Il Divo, Америка има талант) и френския визуален дизайнер Жил Папайн, и е истински празник на международната култура.Havasi Concert Show е спиращо дъха забавление за цялото семейство, където децата могат да се сблъскат с класически инструменти в модерно шоу, на което наистина ще се насладят. За разлика от традиционните концерти на класическата музика, на това уникално и възбуждащо въображението шоу не е проблем, ако детето не може да мирува безшумно през целия концерт, без да изразява радостта и ентусиазма си. Родителите са абсолютно насърчавани да заведат децата си на възраст над 3 години и нагоре. ", "date": "2019.03.30", "title": "Феноменалният пианист Хаваши с първи концерт в България"}
{"url": "http://www.cross.bg/divotino-sreshtnat-ninova-1600447.html", "text": "/КРОСС/ Лидерът на БСП Корнелия Нинова и народните представители от ПГ на „БСП за България\" ще се срещнат със собственици на засегнати от добива на въглища земи в село Дивотино.Това съобщиха от пресцентъра на НС на БСП.Срещата ще се състои от 13.00 часа в центъра на село Дивотино, община Перник.Председателят на НС на БСП Корнелия Нинова, водачът на листата на левицата за европейските избори Елена Йончева и народните представители от ПГ на „БСП за България\" Станислав Владимиров и Любомир Бонев ще се срещнат със собственици на засегнати от добива на въглища земи и жители на населеното място. ", "date": "2019.03.30", "title": "Нинова и депутати от ПГ на „БСП за България“ ще се срещнат с жители на Дивотино"}
{"url": "http://www.cross.bg/protzenta-slovakiya-chapytova-1600449.html", "text": "/КРОСС/ Словаците гласуват днес на втори тур на президентските избори, съобщи Франс прес.Секциите за гласуване ще отворят врати в 7 часа местно време, а изборният ден ще продължи до 22 часа.За пръв път жена може да стане президент на Словакия след днешния вот. Четиридесет и пет годишната новобранка в политиката Зузана Чапутова, адвокатка, природозащитничка и активистка, спечели първия тур на 16 март. Възползвайки се от разочарованието на избирателите от управляващата коалиция, тя може да получи днес над 60 процента от гласовете, сочат социологически проучвания.Тя обещава, че ако бъде избрана, ще направи така, че да не се оказва политическо влияние върху полицията и прокуратурата.Подобно на десетки хиляди други словаци, Чапутова излезе на улиците да протестира срещу убийството на журналиста Ян Куциак и на годеницата му Мартина Кушнирова в дома им през февруари 2018 година. По това време Куциак е работил по журналистическо разследване на предполагаеми връзки между словашки политици и италианската мафия, както и на измами с еврофондове за селско стопанство.Нейният съперник Марош Шефчович е еврокомисар и дипломат от кариерата, любител на спорта. Възпитаник на Икономическия университет в Братислава и на Московския държавен институт по международни отношения, той не смята Русия за заплаха, за за \"стратегическо предизвикателство\". През кариерата си е заемал няколко дипломатически поста, включително посланик в Израел.Шефчович обещава по-големи социални придобивки за възрастните хора и младите семейства, по-активна политика в подкрепа на индустрията и възраждане на селскостопанския сектор.Макар и независим кандидат, 52-годишният Шефчович е подкрепен от управляващата популистка партия \"Смер - социална демокрация\". Това може да е причината за неубедителния му резултат на първия тур, в който се нареди далеч зад Чапутова, отбеляза АФП.Тя получи на него 40,5 процента от гласовете, а той 18,7 на сто.Новият президент ще встъпи в длъжност на 15 юни.Двойното убийство и статията на Куциак, публикувана след смъртта му, предизвикаха политическа криза и породиха тревоги за свободата на медиите и корупцията. Вълната от възмущение и уличните протести доведоха до оставката на премиера Роберт Фицо, който обаче остава лидер на партията и съюзник на сегашния премиер Петер Пелегрини.Въпреки политическата криза, Словакия се радва на добро икономическо развитие. Растежът на икономиката през 2018 г. бе 4,2 процента, а тази година се залага на растеж от 4,5 процента. Парламентът прие балансиран бюджет за 2019 г. за пръв път в модерната история на страната.Словакия е най-големият производител на автомобили на глава от населението. На нейна територия имат заводи четири големи автомобилни марки - \"Фоклсваген\", \"Киа мотърс\", Пе Ес А (производител на \"Пежо\" и \"Ситроен\") и \"Ягуар Ленд роувър\". През 2018 г. там са били сглобени над един милиона автомобила, а износът им възлиза на 3,7 милиарда евро. Автомобилният сектор е 44 процента от цялото индустриално производство на страната.", "date": "2019.03.30", "title": "Словакия гласува на втори тур президентските избори"}
{"url": "http://www.cross.bg/dzheni-pylevi-razprostraniha-1600450.html", "text": "/КРОСС/ Братя Пулеви разпространиха на официалната си страница във Фейсбук скандално видео, което илюстрира меко казано разкрепостеното поведение на 42-годишната репортерка. То е придружено със следния кратък текст \"3:00 часа сутринта, няколко часа след прословутата целувка Джени Суши в контекста на сексуално тормозената жена!\", написаха братя Пулеви към ексклузивните кадри, които разпространиха. Видеото можете да видите Под видеото има стотици пиперливи коментари от сорта на \"Джени Суши търси къде да си го намуши\", Ма тоя миндил си го търси\" и \"Решила е да изкара едни пари.\" и прочие", "date": "2019.03.30", "title": "Пулеви разпространиха скандално видео със \"сексуално тормозената\" Джени Суши"}
{"url": "http://www.cross.bg/velikobritaniya-obedinenoto-kralstvo-1600451.html", "text": "/КРОСС/ Не само „разводът\" на Великобритания от Европейския съюз е изключително труден и пълен с неизвестности. Присъединяването на Обединеното кралство към европейската общност и „бракът\" между Лондон и Брюксел също са изпълнени с перипетии, вероятно поставили основата на дългата и драматична раздяла.На два пъти френският президент Шарл дьо Гол налага вето на присъединяването на Великобритания към семейството на Европа на Шестте - страните - основателки Белгия, Франция, Германия, Италия, Люксембург и Холандия. „Има редица аспекти на британската икономика, от работните практики до земеделието, които я правят несъвместима с европейската\", е цитатът на Дьо Гол, за който се сетиха всички британски медии в последните дни. И с право - отношенията между Лондон и континентална Европа винаги са били турбулентни. Но всичко по реда си - след оставката на Дьо Гол и избора на Жорж Помпиду бариерите падат и започват преговорите със Великобритания, които завършват успешно през 1973 година. Заедно с Ирландия и Дания - Великобритания става част от европейското семейство, а само две години по-късно - идва първият референдум за оставането ѝ в него.„Въпросите на общия пазар ще се отразяват върху Обединеното кралство стотици години напред. Тогава никой няма да си спомня кой е Харолд Уилсън\", казва самият Уилсън - лейбъристът министър-председател, който пита британците „Мислите ли, че Обединеното кралство трябва да остане в единния европейски пазар\". Над 67 % от тях отговарят положително, макар че близките до Уилсън приятели и съпартийци се съмняват в неговата собствена убеденост в правилността на този отговор. И понеже говорим за пари, още тогава част от приходите в общата европейска хазна се формират като отчисления от ДДС постъпленията, а Обединеното кралство става най-големия платец. На ход е премиерът Маргарет Тачър. „Ние не молим общността за пари, настояваме да получим нашите собствени пари обратно\", казва тя.А не след дълго - в средата на 80-те години, Тачър договаря изключение за Великобритания по отношение на отчисленията към общата европейска хазна. Не случайно наричат Тачър Желязната лейди. Докато защитава правата на Обединеното кралство да не плаща толкова много към европейския бюджет, е основан валутно - курсовия механизъм ERM, създаден през 1979 година. Все още еврото не съществува като такова, а валутите на всяка от страните се обръщат в т.нар. екю - среднопретеглената стойност на всички участващи валути. Допустимото колебание е +/-2,25 % с изключение на Италия. Естествено, ключова е била стойността на германската марка, а през 90-та година Тачър решава, че е време и британският паунд да влезе в механизма, спомня си Карл Ото Пьол - тогава ръководител на Бундесбанк.„Джон Мейджър ми се обади по телефона и ми каза: „Ние решихме да се присъединим при валутен курс 2,95 дойче марки\". Аз му отговорих, че трябва преди това да се проведат съответните преговори. Аз лично мисля, че това беше твърде високо. Той обаче ми отговори. „Не може да се преговаря. Вече е решено от министър - председателя\". Отговорих му, че изобщо не ме е грижа за министър - председателя и че настоявам за преговори. Но той репликира, че вече е анонсирано от самата нея. Така наистина нямаше място за преговори\", разказва Пьол.Джон Мейджър - тогава финансов министър в кабинета на Тачър заявява: „Мисля, че всеки би бил поласкан да бъде част от валутно - курсовия механизъм. Аз лично съм наистина съм изключително поласкан. Ние очакваме това решение от много време. Това ще бъде огромен успех и аз съм нетърпелив да го обсъдя с моите колеги.\"Но само две години по-късно британският паунд става жертва на пазарни спекулации, станали известни като „черната сряда\". Тогава Мейджър - вече като премиер на страната, се принуждава да признае поражение и да извади паунда от валутния механизъм. Година по-късно Европейският съюз е официално основан с договора от Маастрихт, а зрънцето на евроскептицизма във Великобритания - посадено. ", "date": "2019.03.30", "title": "Дългият и сложен път към Брекзит "}
{"url": "http://www.cross.bg/dzhordzhiya-subranie-zakoni-1600453.html", "text": "/КРОСС/ Законодателното събрание на щата Джорджия прие вчера един от най-строгите закони за аборта в Съединените щати, който забранява прекъсване на бременността, ако лекарят установи, че плодът има сърдечна дейност, съобщи Ройтерс.Камарата на представителите на контролираното от Републиканската партия събрание прие текста с 92 срещу 78 гласа. Сенатът одобри по-рано законопроекта. Сега остава губернаторът републиканец Браян Кемп да сложи подписа си под текста, за да стане действащ закон. \"Джорджия цени живота. Ние сме солидарни с невинните и говорим в защита на тези, които не могат да го направят сами.Смелите действия на законодателното събрание са потвърждение на нашите приоритети и на това кои сме като щат\", написа Кемп в \"Туитър\". Такива мерки бяха приети миналата година в Айова, Кентъки, Мисисипи и Тенеси.Според активисти и от двете страни на дебата за абортите, тези закони целят да предизвикат казус, който да стигне до Върховния съд и чрез него да бъде оспорено емблематичното решение от делото \"Роу срещу Уейд\" от 1973 г., според което жените имат конституционно право на аборт. ", "date": "2019.03.30", "title": "Щата Джорджия забрани абортите при плод със сърдечна дейност"}
{"url": "http://www.cross.bg/kladov-poolenie-iztpebitel-1600452.html", "text": "/КРОСС/ Pycĸoтo пpaвитeлcтвo възнaмepявa в нaй-ĸpaтĸи cpoĸoвe дa зaпoчнe eĸcпopтиpaнeтo нa изтpeбитeлитe oт пeтo пoĸoлeниe Cy-57.Интepнeт издaниeтo Јаnе\"ѕ 360 дoпълвa, чe тoвa e зaявил диpeĸтopът пo мeждyнapoднo cътpyдничecтвo и peгиoнaлнa пoлитиĸa нa ĸopпopaциятa \"Pocтex\" Bиĸтop Kлaдoв пo вpeмe нa мeждyнapoднoтo aвиaциoннo излoжeниe LІМА 2019. Cпopeд Kлaдoв, oт зaĸyпyвaнeтo нa нoвия изтpeбитeл ca зaинтepecyвaни Kитaй и Индия, предава Kaldata.Kлaдoв дoбaвя, чe нeoтдaвнa Πeĸин e зaĸyпил пapтидa oт 24 изтpeбитeля Cy-35. Πpeз cлeдвaщитe двe гoдини ĸитaйцитe тpябвa дa взeмaт peшeниe дaли дa ĸyпят oщe eднa пapтидa Cy-35, дa зaĸyпят лицeнзитe зa тяxнoтo cглoбявaнe в ĸитaйcĸитe aвиaциoнни зaвoди или дa ĸyпят нoвитe pycĸи изтpeбитeли oт пeтo пoĸoлeниe.Kaчecтвaтa нa eĸcпopтнaтa вepcия нa изтpeбитeля щe бъдe дeмoнcтpиpaнa нa aвиaциoннoтo излoжeниe в Дyбaй, ĸoятo ce нapичa Ѕu-57Е (Cy-57Э). Tя e c пo-paзличнo ĸoмпютъpнo oбopyдвaнe и пo-paзлични тaĸтиĸo-тexничecĸи xapaĸтepиcтиĸи.Pycĸият изтpeбитeл Ѕu-57Е ce cчитa зa диpeĸтния ĸoнĸypeнт нa aмepиĸaнcĸия F-22 Rарtоr. Cпopeд вoeннитe eĸcпepти, Cy-57 e пo-мaнeвpeн и имa пo-cъвъpшeнa ĸoмпютъpнa cиcтeмa зa инфpaчepвeнo тъpceнe. Cвpъx мaнeвpeнocттa нa тoзи изтpeбитeл ce ocигypявa oт двa мoщни двигaтeля c пpoмeнлив вeĸтop нa тягaтa, блaгoдapeниe нa ĸoитo caмoлeтът мoжe дa ce зaвъpтa пoчти нa eднo мяcтo във въздyxa. Ho aмepиĸaнcĸият F-22 paзпoлaгa cъc cтeлт тexнoлoгия oт нaй-нoвo пoĸoлeниe и имa фюзeлaж oт нoв тип. ", "date": "2019.03.30", "title": "Русия ще продава Су-57 на Китай"}
{"url": "http://www.cross.bg/aliev-pashinyan-azerbaiidzhan-1600454.html", "text": "/КРОСС/ Президентът на Азербайджан Илхам Алиев и премиерът на Армения Никол Пашинян се срещнаха днес във Виена, за да преговарят за Нагорни Карабах, предаде ТАСС.Преговорите преминаха в конструктивен тон, двамата лидери подчертаха колко е важно да се полагат усилия за мирно решаване на конфликта, заявиха съпредседателите на Минската група на Организацията за сигурност и сътрудничество в Европа (ОССЕ) Игор Попов (Русия), Стефан Висконти (Франция) и Ендрю Шофър (САЩ) след продължилата три часа и половина среща между Алиев и Пашинян.Азербайджан и Армения дадоха нов тласък на преговорния процес, заяви президентът на Азербайджан Илхам Алиев. \"Оценяваме положително преговорите. Те преминаха в конструктивна обстановка. Това е първата среща на лидерите на двете страни след дълга пауза\", подчерта Алиев.След преговорите с Алиев Никол Пашинян се срещна с представители на арменската диаспора във Виена и каза пред тях, че оценява положително днешните преговори. Арменският премиер изтъкна обаче, че на срещата не се е стигнало до някакви конкретни договорености.\"Най-важното обаче е, че започнахме да говорим за проблемите\", заяви Пашинян.Лидерите на Азербайджан и Армения наредиха на външните си министри скоро да се срещнат със съпредседателите на Минската група на ОССЕ, отбелязва ТАСС. ", "date": "2019.03.30", "title": " Алиев и Пашинян преговаряха за Нагорни Карабах "}
{"url": "http://www.cross.bg/pomosht-mestnostta-momche-1600455.html", "text": "/КРОСС/ Екипи на ПСС са оказали помощ на пострадало 17-годишно момче в района на село Бистрица и местността Камбаните. Това съобщиха от Планинска спасителна служба (ПСС) към Българския Червен кръст (БЧК), цитирани от Агенция \"Фокус\".17-годишно момче с планински велосипед е пострадало в района между Бистрица и местността Камбаните, над София. То се е намирало в труднодостъпен участък. Туристът е получил наранявания на тазобедрена става.Екипи на Планинска спасителна служба са достигнали до мястото и са оказали медицинска помощ на пострадалия. Спасителите са извели момчето до асфалтиран път, откъдето вече го е поел екип от центъра за Спешна медицинска помощ.Информация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470. ", "date": "2019.03.30", "title": "17-годишно момче е пострадало в местността Камбаните"}
{"url": "http://www.cross.bg/kortizol-sytrinta-chasa-1600457.html", "text": "/КРОСС/ Кафето не трябва да се пие преди 9 ч. сутринта, разкрива неврологът от Университета по здравни науки, Стивън Милър.Това се обяснява с факта, че между 8 и 9 часа сутринта нивото на кортизол в кръвта е доста високо.Кортизолът е хормонът на стреса, който стимулира работата на организма във фаза на събуждане и го разбужда. Стивън Милър препоръчва сутрешното кафе да се изпие поне 90 минути след събуждането. Взема се предвид, че той съветва събуждането да става около 8 ча, пише Арткухня.„Кафето сутрин е най-добре да се пие между 9:30 и 11:30 часа сутринта, когато нивото на кортизол в кръвта е ниско\", казва ученият. Той обяснява, че тялото може тогава по-лесно да обработва стимулиращия кофеин и подчертава друг факт, който малко хора знаят, т.е. този, който вкарва кафе в тялото, докато естественият хормон кортизол все още работи, може да развие резистентност към кофеина.Кафето намалява производството на кортизол и снижава енергията. В резултат на това тялото не работи правилно, така че изисква още кофеин. Ако станете рано сутрин преди 8 часа, нивото на кортизол се повишава по-рано. Ако станем по-късно, нивото на кортизол се увеличава по-късно.Всеки е съгласен, че кафето не трябва да се пие късно вечерта, защото може да наруши съня до шест часа след консумация, въпреки че пикът на активността му е около половин час след изпиването. ", "date": "2019.03.30", "title": "Кафето не трябва да се пие преди 9:00 сутринта"}
{"url": "http://www.cross.bg/mars-zhyrnal-naychen-1600456.html", "text": "/КРОСС/ Една необичайна нова статия, публикувана в малко известен научен журнал, развълнува таблоидите за възможността за живот на Марс, съобщава NewScientist.В този документ международен екип от учени твърдят, че са открили доказателства за „гъби\", които растат на повърхността на Червената планета.\"Доказателствата\" се основават предимно на изображения, направени от марсоходите на НАСА Curiosity и Opportunity, които като че ли са заснели „гъби\".Самият научен журнал Journal of Astrobiology и Space Science не вдъхва особено доверие, в търсачката на сайта на  списанието могат да се намерят научни статии по теми като \"Защита на Земята от марсиански организми\", така че са представени \"всички гледни точки\" за биологията на Марс. ", "date": "2019.03.30", "title": "Истината за „гъбите“, растящи на Марс"}
{"url": "http://www.cross.bg/danni-lichnite-pravoto-1600490.html", "text": "/КРОСС/ Комисията за защита на личните данни (КЗЛД) излезе със становище, че медиите не са задължени да свалят статиите, които са публикували за известния от близкото минало измамник Десислав Велков - Деси, който се представяше за екстрасенс и беше осъден за сексуални посегателства.Неотдавна той е настоял за това, като се е позовал на \"правото си да бъде забравен\" - термин от Закона за защита на личните данни.След разглеждане на случая обаче от КЗЛД заявиха:1. Правото на изтриване (или правото \"да бъдеш забравен\") не е абсолютно право и упражняването му може да бъде дерогирано на някое от изрично посочените основания в чл. 17, § 3 от Регламент (ЕС) 2016/679, вр. с чл. 25з, ал. 3, т. 2 от Закона за защита на личните данни.2. Медиите и в частност журналистите са призвани да осигуряват прозрачност и информираност на гражданите, като по този начин способстват за защитата на обществения интерес. В конкретния случай е налице основание за отказ на предявеното право на изтриване на лични данни поради факта, че обработването им е необходимо за упражняване на правото на свобода на изразяване и правото на информация и не на последно място за изпълнението на задача от обществен интерес, която обуславя необходимостта от информиране на обществото, както за извършените престъпления, така и за личността на извършителя, предвид неговата завишена обществена опасност.3. Срокът за оповестяване на журналистическа информация, съдържаща лични данни следва да е съобразен с принципа за \"ограничение на съхранението\", прогласен в чл. 5, § 1, б. \"д\" от Регламент (ЕС) 2016/679, съгласно който личните данни могат да се съхраняват законосъобразно във форма, която да позволява идентифицирането на субекта на данни за период, който не е по-дълъг от необходимия за целите, за които се обработват същите.През декември 2016 година съдът призна Велков за виновен за това, че на 2 октомври 2015 г. в Пловдив е извършил блудствени действия. Жертвата била студентка, която се срещнала с него в отговор на публикувана от измамника обява, че търси офис-сътруднички.Пловдивският Окръжен съд кумулира наложените на подсъдимия наказания от 2014 година и наложи обща присъда от 6 години затвор.Деси, който е родом от град Искър, Плевенско, многократно е осъждан за измами, принуда, блудства, побои. Има общо 19 присъди. През 2004 г. той получи 4 години затвор, които излежа в затвора в Кремиковци. Мнимият лечител обикаля от години из различни градове в страната, пуска обяви за набиране на млади момичета с предложение да станат секретарки на екстрасенс. \"Одобрените\" обаче след това били удряни, опипвани, а някои дори насилвани.Вчера в София се проведе конференция за правата за снимане и публикуване съгласно Закона за защита на личните данни (ЗЗЛД) в контекста на европейския регламент GDPR, организирана от Асоциацията на професионалните фотографи и Съюзa на младите юристи. Тя беше открита от еврокомисаря по цифрова икономика и цифрово общество - Мария Габриел, която използва трибуната, за да популяризира новоприетата от Европейския парламент Директива за авторските права. ", "date": "2019.03.30", "title": "Комисията за личните данни отказа на \"екстрасенса\" Деси да бъде \"забравен\" от медиите"}
{"url": "http://www.cross.bg/ivanov-ivan-ministur-1600441.html", "text": "/КРОСС/ „От години не се е случвал толкова мащабен скандал и той няма как да бъде потулен. Напротив- трябва да бъде разкрит докрай.\" Това каза пред БСТВ народният представител от ПГ на „БСП за България\" Иван Иванов по повод информацията, че външният министър на Турция Мевлют Чавушоглу е заявил, че неговата страна се е намесила в българското законодателство- в Закона за вероизповеданията. Той добави, че от действията на правителството, след излизането на информацията, е станало ясно, че то не знае как да постъпи в подобна ситуация. „Думите на турския външен министър не бяха непредпазливо изпуснати\", каза Иван Иванов. Той изрази надежда, че прокуратурата ще се занимае с Лютви Местан, който е заявил желание за признаване на турско малцинство у нас. Според Иванов, за да говори по този начин Местан, значи е толериран от властта и по-конкретно от министър-председателя Бойко Борисов. „Спешно исканията на председателя на БСП Корнелия Нинова по казуса трябва да се изпълнят, а именно да се самосезира главният прокурор на България, да се свика КСНС при президента Румен Радев по темата, държавният глава да наложи вето на Закона за вероизповеданията и патриотите да напуснат управляващата коалиция, ако въобще са патриоти\", отсече Иванов.  ", "date": "2019.03.30", "title": "Иван Иванов: Скандалът с изказването на турския външен министър да бъде разкрит докрай"}
{"url": "http://www.cross.bg/stolitzata-nasilie-slychaite-1600436.html", "text": "/КРОСС/ Граждански протест предстои в столицата срещу случаите на насилие над животни. Според организаторите напоследък те зачестяват. Недоволството им е и срещу нехуманното отношение към четириногите от страна на кметове на общини, както и срещу лошите условия в приютите.Сборният пункт за протеста е пред Министерския съвет. Оттам шествието на защитниците на животните ще премине през централните улици на столицата. Според протестиращите сега действащите текстове в законите не работят достатъчно ефективно, местните власти нямат програми за действие, а зоополицията невинаги успява да реагира в случаите на насилие.", "date": "2019.03.30", "title": " Столичани излизат на протест срещу насилието над животни"}
{"url": "http://www.cross.bg/tigri-podvid-tigur-1600479.html", "text": "/КРОСС/ Зоопаркът в Сидни представи три редки суматрански тигърчета пред посетителите и публично обяви имената им. Две от редките животинчета са женски - Мауар (означаващо \"Роза\" на индонезийски) и другото женско е Тенгах Малам (в превод \"Полунощ\"), а третото - мъжко - Пеманах (\"Стрелец с лък\").Тигърчетата са родени на 17 януари от 8-годишна тигрица - част от програма за размножаване на вида, в хода на която в зоологическата градина „Таронга\" са видели бял свят 21 суматрански тигри. Сега те тежат по около 7,5-8 кг и растат бързо, движат се много, разказват гледачите им.  Суматранските тигри са най-малкият съществуващ тигърски подвид и те бяха признати от природозащитниците за опасно застрашени от изчезване.По-малко от 400 индивида живеят на свобода на индонезийския остров Суматра, алармира Фондът за опазване на дивите животни. Суматранските тигри достигат най-много 150 кг тегло. За сравнение техните най-едри братовчеди - сибирските (амурски) тигри, които също са застрашени, могат да надхвърлят двойно тези килограми. Някои учени отричат суматранския тигър като обособен подвид, а го смятат за принадлежащ към изчезналия подвид на яванския тигър, последният екземпляр от който е видян през 1972 г Генетични изследвания са показали интересни резултати, според които генетичните характеристики на суматранския тигър говорят, че ако не изчезне, далече в бъдещето от него ще произлезе нов животински вид.", "date": "2019.03.30", "title": "Зоопаркът в Сидни представи три малки редки тигърчета"}
{"url": "http://www.cross.bg/proteini-bolestta-yvelichava-1600482.html", "text": "/КРОСС/ Учени от Вашингтонския университет в Сейнт Луис установиха, че недостатъчният сън допринася за поява на болестта на Алцхаймер, съобщи сайтът MedicalXpress.Било констатирано, че лишаването от сън увеличава броя на протеините тау в мозъците на гризачи и хора. При болестта на Алцхаймер протеини тау, съдържащи голямо количество фосфорна киселина, образуват неврофибриларни възли и престават да изпълняват функции, свързани със стабилизиране на вътреклетъчни структури. Смята се, че появата на неврофибриларни възли допринася за гибелта на неврони в мозъците на засегнати от болестта хора.Оказало се, че когато гризачи не спят нощем, се увеличава броят на протеините тау в гръбначно-мозъчната им течност (ликвора). Нарушаването на дневния отдих освен това предизвикало двукратно увеличаване на въпросните протеини през светлата част от денонощието.Анализът на ликвор, извлечен от 8 души след нормален сън или безсънна нощ, показал, че съдържанието на протеини тау след безсъние се увеличило с 50%.Специалистите заключили, че протеини тау се натрупват в мозъка през целия период на бодърстване, а сънят позволява да се избавим от излишното количество потенциално патогенни съединения. Лишаването от сън увеличава вероятността да се формират неврофибриларни възли.", "date": "2019.03.30", "title": "Недостатъчният сън е свързан с риск от болестта на Алцхаймер "}
{"url": "http://www.cross.bg/kypur-bradli-proekt-1600481.html", "text": "/КРОСС/ Актьорът Брадли Купър, който пожъна успехи с режисьорския си дебют - римейка на \"Роди се звезда\", вече има планове за следващия си проект зад камера, съобщи \"Варайъти\". Купър сам вдигна летвата пред себе си с първия си режисьорски успех. За актьора със сигурност ще е сериозно предизвикателство да създаде филм, който да бъде приет толкова радушно както от критиката, така и от публиката.Въпреки че отчита този факт, Брадли вече има идеи за следващия си проект зад камера, без да споделя подробности около него. Купър казва само, че при следващата си изява като режисьор отново ще се изяви и като актьор, защото му харесва да съчетава двете дейности.", "date": "2019.03.30", "title": "Брадли Купър вече има планове за следващия си режисьорски проект"}
{"url": "http://www.cross.bg/federer-shapovalov-tiiineiidzhur-1600440.html", "text": "/КРОСС/ Роджър Федерер се класира за финала на Маями Оупън във Флорида след победата си над канадския тийнейджър Денис Шаповалов с 6:2 и 6:4.19-годишният канадец бе видимо изнервен, изправяйки се срещу живата легенда на тениса, а това бе достатъчно за опитния швейцарец да вземе надмощие още от началото.Шаповалов допусна 20 непредизвикани грешки, което бе твърде много срещу майстор като Федерер.Другият финалист е 33-годишният американски ветеран Джон Иснър, който победи други канадски тийнейджър - Оже-Алиасим. ", "date": "2019.03.30", "title": " Федерер на финал срещу Иснър в Маями "}
{"url": "http://www.cross.bg/zapochva-motosezonut-1600438.html", "text": "/КРОСС/  Начало на мотосезона. Сборният пункт, както обикновено, е през храма „Свети Александър Невски\". В 10 часа там ще се съберат хиляди мотористи от София и от цялата страна.Оттам колоната от мотоциклети ще мине през центъра на града в посока към Националния исторически музей. Клубовете се надяват на хубаво време и спокоен сезон, без произшествия на пътя.", "date": "2019.03.30", "title": "Започва мотосезонът"}
{"url": "http://www.cross.bg/gradysa-severoiztochen-oblachnostta-1600480.html", "text": "/КРОСС/ Над Западна България през нощта ще е ясно, в неделя - предимно слънчево. Над останалата част от страната облачността ще е разкъсана, намаляваща в следобедните часове. Ще духа слаб североизточен вятър.Минималните температури ще са предимно между 0 и 5 градуса, максималните между 15 и 20 градуса, по Черноморието 11-13 градуса. Атмосферното налягане ще се понижи, ще се приближи до средното за месеца.В планините облачността ще е променлива, над западните райони - незначителна. Ще духа умерен, по високите и открити части - силен североизточен вятър. Температурите ще се повишат и максималната на височина 1200 м ще е около 8 градуса, на 2000 м около 1 градуса.По Черноморието ще има временни увеличения на облачността. Ще духа слаб североизточен вятър. Максимални температури между 11 градуса и 13. Температурата на морската вода е 11 градуса, вълнението на морето ще е 3-4 бала.В понеделник над Западна България ще преобладава слънчево време. Над Централна и Източна ще има повече облачност, без валежи. Вятърът ще остане североизточен, в източните райони умерен. Температурите ще се повишат още и преобладаващите минимални ще са между 0 и 5, максималните - между 18 и 23 градуса. ", "date": "2019.03.30", "title": " Слънцето ще ни гали и в неделя"}
{"url": "http://www.cross.bg/agentziyata-vpisvaniyata-zayavleniya-1600443.html", "text": "/КРОСС/ Всички офиси на Агенцията по вписванията в страната ще работят днес извънредно с работно време от 09.00 до 15.30 часа. Това съобщиха от пресцентъра на Агенцията. Гишетата на Агенцията в София ще бъдат отворени за клиенти и на 31 март 2019 г. от 09.00 до 15.30 часа. Така институцията цели да улесни подаването в срок на декларациите от търговци и организации с нестопанска цел, които през последната година са прекратили дейност.Законовият срок за подаване на заявленията за липса на дейност е от 01 януари 2019 г. до 31 март 2019 г. Агенцията по вписванията припомня, че освен на гише, документите могат да се подават и онлайн на сайта на Търговския регистър и регистъра на юридически лица с нестопанска цел - www.brra.bg. Според статистика на институцията се наблюдава тенденция на нарастващ брой подавани заявления с електронен подпис.До момента в Агенцията по вписванията са постъпили около 100 000 декларации. От тях около половината са подадени на гише, а останалата половина - по електронен път. На база подадените заявления от миналата година се очаква в следващите 8 дни да бъдат внесени над 75 000 заявления.", "date": "2019.03.30", "title": "Агенцията по вписванията ще работи извънредно през уикенда"}
{"url": "http://www.cross.bg/kybrat-kaliforniya-ravalo-1600444.html", "text": "/КРОСС/ Поне 20 души могат да свидетелстват, че 42-годишната американска репортерка Дженифър Равало не е цвете за мирисане и е демонстрирала лековато поведение по време на гала вечерта на мача на Кубрат Пулев с Богдан Дину и на последвалото афтър парти. Това призна пред ПИК мениджърът на Кобрата Ивайло Гоцев.  Минути след победата, в изблик на радост, все още под еуфория и с бушуващ адреналин, Кубрат целуна журналистката на \"Vegas Sports Daily\". Няколко дни след това, Равало реши да даде на съд Кобрата, като на своя страна привлече адвокатката Глория Олред. А междувременно щатът Калифорния отне лиценза на боксьора до изясняване на случая. Репортер на ПИК се свърза с Ивайло Гоцев на американския му телефон. Ето как той коментира скандала: - Г-н Гоцев, прочетохте ли коментара на собственика на Агенция ПИК г-н Недялко Недялков, озаглавен \"КОБРАТА СРЕЩУ КОВРАТА. Българи, защо мълчим за фашисткия скандал с Пулев? Защо позволяваме да го мачкат разни проститутки и джендъри?\"?  - Да, прочетох го. Всичко в коментара е казано на място. Може би няма още толкова публични реакции от общественици или пък политици, тъй като на този етап хората още са малко резервирани, защото все пак е чута само едната страна. - Смятате ли, че Пулев стана жертва на добре скалъпен сценарии? Дженифър Равало видя ли удобен случай хем да се впише в така модерното движение \"Мetoo\" като защитничка на правата на жените, хем да се възползва от този случаи, за да изкара едни лесни пари?- Абсолютно е така! Кубрат е жертвата, хищникът е ясно кой е. Но този път отхапаха повече, отколкото могат да преглътнат. Защото много скоро цял свят ще види манипулациите на някои движения, които по принцип са с правилна цел, но не са правилно използани. И всеки един иска да се качи на техния влак, но не всеки има причина. Някои хора просто злоупотребяват с това движение и това, което предстои да се разбере, ще освети доста \"тъмни сили\". - Да разбирам ли, че доказателствата, които ще предоставите на изслушването на 14 май пред Спортната комисия в Калифорния, са \"бетон\", както се изрази Кубрат в едно свое интерва преди няколко дни? - Категорично! Из Мрежата вече се завъртяха снимки, които достатъчно красноречиво показват с какви \"оръжия\" госпожата борави. Скоро очаквайте много нови факти. - Предполагам, че тези нови факти са под формата на видео и снимков материал? - Да, но на този етап не мога да навлизам в подробности. Бъдете спокойни, имаме достатъчно материал, с който да покажем самата истина. - Тези снимки и видеа от афтър партито ли са и вие лично присътвахте ли на него? Братът на Кубрат, Тервел, твърди, че въпросната \"унизена\" репортерка се е целувала с поне още двама души...- Да, не само аз присъствах, имаше поне 20 човека свидетели, всичко е документирано, заснето... Тази жена цяла нощ си развяваше байраците, ако мога да се изразя така разговорно, вечерта всички я видяха... Много хора бяха възмутени от нейното държание по време на самата гала вечер, включително моите две дъщери, те също я видяха какво представлява. Тя не е жена за пример... - Опитахме да се свържем и с Кубрат, но на него в този момент едва ли му е до журналисти. Вие разговаряхте ли, след като стана ясно, че заради целувката бе отнет състезателния му лиценз за Калифорния? - Разбира се, чухме се. Да, лицензът бе отнет административно, но това е временно, до насроченото изслушване на 14 май. Това е нормална реакция от страна на щата Калифорния, тъй като все пак те защитават техните си интереси. Те се застраховат и реакцията им е нормална, преди още да са изслушали и двете страни. Ако не бяха реагирали, щеше да има протести, че бездействат. Но те все още не са чули фактите, които ние ще предоставим. Както ви казах, тепърва предстои изслушване по случая. Знаете, че никой не е виновен, докато не се докаже. Просто имайте търпение, почакайте още малко... - А притеснява ли ви това, че Равало е наела да я представлява Глория Олред, на който й се носи славата на \"питбул\" в професията й? - Ни най-малко не ни притеснява, напротив - мотивира ни още повече. Ние искаме да излезем срещу възможно най-силния опонент, за да бъде по-сладка победата.   - Как реагираха българите в Америка на целия този шантаж, в който попадна нашият Кубрат? - Българската общност се обедини в негова подкрепа. Кубрат показа силния български дух на ринга, ние сега ще го покажем извън него и няма да се предадем. Благодаря на всички, които контактуват с нас и искат да помагат!", "date": "2019.03.30", "title": "Мениджърът на Кобрата: Имаме 20 свидетели как тази жена си развява байряка"}
{"url": "http://www.cross.bg/sluncheva-i-topla-subota-1600442.html", "text": "/КРОСС/ Предимно слънчево време с временни увеличения на облачността, главно над източната половина от страната, ни очаква в събота. Североизточният вятър временно ще отслабне. Минималните температури ще са между минус 3° и 2° и на места в котловините ще се образува слана. През деня ще е малко по-топло с максимални температури между 13° и 18°. Атмосферното налягане ще се понижи, но ще остане по-високо от средното за месеца.", "date": "2019.03.30", "title": "Слънчева и топла събота"}
{"url": "http://www.cross.bg/tyrtziya-zaharieva-izborite-1600448.html", "text": "/КРОСС/ Има дипломатическо напрежение с Турция, но не е предизвикано от София. Това каза вицепремиерът и министър на външните работи Екатерина Захариева пред bTV. Припомняме, че премиерът Борисов поиска извинение от Турция за изказване на турския външен министър Чавушоглу, който заяви, че Анкара се е намесила, за да мине Законът за вероизповеданията у нас. След петчасови разговори, той не получи такова. „Премиерът беше много ясен и категоричен, разбира се че сме ядосани. Изборите ще минат. Все още ще бъдем съседи, няма как да си преместим кошарите. За съжаление започна да става система. Премиерът каза, че е много лесно да втвърдяваме тона, но не го правим. На ден първи след изборите отново ще искаме добри съседски отношения. Миналата година март месец имаше изказване на Ердоган при изборите, на което също трябваше да реагираме остро\", каза тя. „Все по-често започва да се използва религията като част от политиката. България живеем в мир и разбирателство и не се замисляме кой какво вероизповедание изповядва. Този тренд да използваш религиозните теми за политика е изключително опасен\", добави Захариева. „Нека да изчакаме понеделник. да видим дали няма да размислят след изборите. Най-лесното би било Чавушоглу да се извини. НИе сме една от не многото държави на ЕС, които считат, че ще е лошо ако Турция прекрати преговорите за членство. Както Борисов каза, ние сме ги подкрепили. Ние не сме доволни като Турция ни използва за предизборната си кампания. Има дипломатическо напрежение с Турция, но не е предизвикано от София. Имам много добри отношения с колегата Чавушоглу. Учудва ме, че приема този закон като натиск. Миналата година разговаряхме по телефона през декември по тази тема. Обясних му, че той важи за всички църкви, не е насочен към тях. Разговорът беше възпитан и добросъседски. В никакъв случай не е насочен срещу някоя от религиите. По никакъв начин не е оказан натиск. Сега на предизборен митинг, за да се стегне електората, това е абсолютно излишно\", каза вицепремиерът. „Нека бъдем разумни, разбира се, че сме ядосани. Отношенията с Турция трябва да са на добросъседска основа. Нека да минат изборите. Нека и ние сме разумни, Турция е най-големият ни съсед. Обявяването на турския посланик за персона нон грата е излишно. Ще помислим дали да извикаме посланик Нейнски, нека изчакаме изборния ден\", каза Захариева. Никой политик не може да казва на съдебната власт какво да прави, това е политическо напрежение, аз или г-жа Нинова да казваме на прокуратурата направете това или направете онова е абсурдно, каза Захариева. „Борисов е изключително отговорен човек. Искаме да имаме добри съседски отношения на добра основа. На основа да имаме туризъм, бизнесът върви добре между двете държави\", каза още вицепремиерът. „Вместо да използваме избори за европейски парламента. Насаждането на фалшиви новини срещу Брюксел е изключително актуално. Утре ще бъдат обявени листите за евродепутати. Още не е започнала официалната кампания. Забравихме какво беше преди това\", каза тя.", "date": "2019.03.30", "title": "Екатерина Захариева: Има дипломатическо напрежение с Турция"}
{"url": "http://www.cross.bg/fronta-programa-myzeii-1600445.html", "text": "/КРОСС/ Нова семейна образователна програма \"Животните на фронта\" стартира в Националния военноисторически музей. Кои са едни от най-верните приятели на фронта? А кои са най-бързите пощальони по време на война? Могат ли кучетата да бъдат санитари и имат ли място камилите в армията? Отговорите на тези и други любопитни въпроси дава най-новата образователна програма на Националния военноисторически музей - „Животните на фронта\".Специалното предложение на Музея към семейната публика стартира в началото на пролетната ваканция, като първите издания на образователната програма ще се проведат в почивните дни на 30 и 31 март, както и на 6 и 7 април от 11.00 ч. Програмата е вдъхновена от любовта между човека и животните, която оцелява и в най-тежките условия по време на война. Малките приятели на Музея и техните родители ще могат да научат какви задължения имат животните на фронта и какви качества проявяват те, за да бъдат полезни на войниците. ", "date": "2019.03.30", "title": "“Животните на фронта” стартира в Националния военноисторически музей"}
{"url": "http://www.cross.bg/vlaka-vlakove-dvizhat-1600446.html", "text": "/КРОСС/  Предстоящата смяна на часовото време, в нощта срещу неделя, ще наложи промени във времепътуването на общо 29 влака. При преминаването от зимно към лятно часово време всички влакове, които се движат след 03:00 ч., ще генерират виртуално 60 минути закъснение в нощта между 30.03.2019 г. и 31.03.2019 г. Смяната на часовото време тази година ще засегне 11 бързи влака, един международен влак, 9 пътнически влака, както и 8 крайградски влака. Тези композиции ще се движат с коригирани разписания, тъй като при разминаването с други влакове в еднопътни участъци, се предизвикват промени и в техните разписания от порядъка на 10-15 мин. Поради тази причина няма да бъдат осъществени връзките на общо 8 влака, основно на пътуващите с нощните композиции, във възелни гари с влакове по други направления, които се движат в сутрешните часове в интервала между 05:00 ч.- 07:00 ч. Влаковете, които ще се движат с коригирани разписания, пътуват по направленията основно на нощните влакове: София-Варна /през Горна Оряховица и Карлово/, Пловдив-Варна, София-Пловдив-Бургас, Повеляново-Добрич-Кардам, както и единични влакове Мездра-Видин, Самуил-Силистра, Самуил-Русе.", "date": "2019.03.30", "title": "Преминаването към лятното време ще засегне разписанията на 29 влака срещу неделя"}
{"url": "http://www.cross.bg/dvizhenie-byrgas-varna-1600435.html", "text": "/КРОСС/ Очаква се интензивно движение по пътищата през събота и неделя, заради почивните дни, хубавото време и ваканцията на учениците. От Агенция „Пътна инфраструктура\" съобщават, че в участъците с ремонти на автомагистралите „Тракия\" и „Хемус\" в събота ще има две ленти за движение за Бургас и Варна и една в посока София. В неделя, когато се очаква основният трафик да е към столицата, в същите участъци ще има по две ленти за София и една за Бургас или Варна.", "date": "2019.03.30", "title": " Очаква се интензивно движение по пътищата през уикенда"}
{"url": "http://www.cross.bg/danni-adresi-dori-1600429.html", "text": "/КРОСС/  Имейл адреси на почти милиард души са хакнати в едно от най-големите похищения на данни досега - хакерите могат да получат достъп до името, датата на раждане и дори до мястото на живеене.Почти един милиард лични данни са били хакнати онлайн от нереална маркетингова компания, която оттогава е изчезнала без следа, съобщава Дейли Мейл.Имейл адреси на 982 милиона души влизат в списъка на това, което разследващите наричат „един от най-големите и най-обширни пробиви в база данни на електронни пощи\".Хакнати са лични данни, включително имена, пол, дата на раждане, работодател, данни за акаунти в социални мрежи и дори домашни адреси.Органите по сигурността са разкрили пробива в онлайн базата данни, създадена от Verifications.io, която не е имала защита на поверителната информация.Компанията е предлагала услуга за валидиране на електронната поща, която позволява на други маркетингови фирми да проверят дали списъците с имейл адреси, които са събрани, са реални.Verifications.io е закрила уебсайта си след разкриването на пробива и са отказали коментар за ситуацията.Не е ясно дали данните са предоставени на други, но хакерите често бързат да ударят, когато се появят пробиви.Пароли и данни за платежни карти също не са пропуснати, а други неща в списъка на хакнатите данни включват имена на компании, годишни приходи, фирмени уебсайтове и дори лични адреси.Експертът по киберсигурността Боб Дяченко коментира: „След проверката бях шокиран от огромния брой имейли, които бяха публично достъпни за всеки, който има интернет връзка\". ", "date": "2019.03.30", "title": "Хакнаха имейлите на почти 1 млрд. души "}
{"url": "http://www.cross.bg/borisov-natisk-tyrtziya-1600431.html", "text": "/КРОСС/ Турция не пожела да се извини на страната ни за казаното от външният им министър Мевлют Чавушоглу, че е имало намеса от съседката ни за приемането на поправките в Закона за вероизповеданията у нас.Премиерът Бойко Борисов поиска настоятелно извинението от вицепрезидента на Турция Фуат Октай по време на балканския форум, който се провежда в Букурещ.След 5-часови разговори беше обявено, че турската страна се вижда нищо нередно в думите на Чавушоглу и че те били извадени от контекста на казаното по време на предизборен митинг.Разговорът с турския вицепрезидент Борисов започна късно в петък след срещата си с лидерите на Гърция, Румъния и Сърбия, където домакинът Виорика Дънчила бе поканила да присъства и Октай.След като няколко пъти е гледан клипът с изказването на Чавушоглу и е проведен първо разговор с него, а после и с президента Реджеп Ердоган, поисканото настоятелно от Борисов извинение е отказано.„Бях неотстъпчив за всякакви други варианти на съвместни изказвания, комюникета. Много ясен бях, че честа и достойнството на една държава не могат да се съизмерват с никакви други ползи\", каза премиерът.Борисов още веднъж потвърди, че поправките в Закона за вероизповеданията не са правени под натиск. Това е била позицията на страната ни - че държавата трябва да плаща на вероизповеданията.При разговорите под натиск до късно снощи Борисов не е разговарял с президента Ердоган.„Продължават да твърдят, че с нищо и по никакъв начин това не било нито натиск, било ситуация. Пет часа обяснявам кое е натиск, кое ситуация. Те твърдят обратното. На мен никой не ми се е обаждал, нито ми е оказвал натиск.В коментара си премиерът каза още, че разбира, че Турция е в предизборна ситуация, но избори предстоят и в България.„Когато всички водят антитурска кампания, ние никога не сме си го позволявали. А в България антитурската кампания носи плюс. Именно заради добросъседските отношения ние никога не го правим. Разбирам ги, че в неделя имат избори, но не за сметка на България. По никакъв начин нашите мюсюлмани не се нуждаят от защита, защото те имат абсолютните права и свободи и на вероизповедание и на всичко останало\", каза Борисов. ", "date": "2019.03.30", "title": "Турция отказа да се извини за думите на Чавушоглу "}
{"url": "http://www.cross.bg/izbiratelite-ykraiina-izbori-1600433.html", "text": "/КРОСС/ Украйна е в навечерието на решаващ вот. Текат последни часове от предизборната кампания. Утре избирателите в страната ще гласуват за президент в труден за прогнозиране вот.38 са кандидатите за поста, 5 години след кървавите събития на Майдана. Сред претендентите са популярен от телевизионния екран комик - Владимир Зеленский, който според проучванията има подкрепата на 25 процента от избирателите, настоящият президент Петро Порошенко и бившият премиер Юлия Тимошенко.Анализатори определят кампанията като \"кална с удари под кръста\",  в която за първи път дискусията Русия или Запада отсъства, избори на фона на отчаяние след революцията и надеждите за промяна. ", "date": "2019.03.30", "title": "Ден на размисъл преди президентските избори в Украйна"}
{"url": "http://www.cross.bg/venetzyela-voenni-rysiya-1600428.html", "text": "/КРОСС/  Пристигналите в събота близо 100 руски военни са във Венецуела, за да помогнат при поправянето на произведените в Русия системи за противоракетна отбрана С-300, заяви днес специалният пратеник на САЩ за Венецуела Елиът Ейбръмс, цитиран от Ройтерс и БТА.Той каза на пресконференция в Държавния департамент, че противоракетните системи са били повредени при спиранията на тока във Венецуела.Белият дом предупреди днес Русия и другите страни, които подкрепят Николас Мадуро, да не изпращат войници и оръжия във Венецуела, тъй като САЩ ще възприемат това като пряка заплаха за сигурността в региона.Ейбръмс отбеляза, че на държавния секретар на САЩ Майк Помпейо е предоставен списък с възможни санкции като ответни мерки на присъствието на руски военни във Венецуела.\"Предоставихме на държавния секретар дълъг списък с възможности. Има много неща, които можем да направим в икономиката, можем да наложим икономически санкции\", каза Ейбръмс на пресконференцията.Съветникът на Белия дом по националната сигурност Джон Болтън отправи днес прикрито предупреждение към Русия за военното й присъствие във Венецуела, като каза, че САЩ ще разглеждат всеки ход за установяване или разширяване на военни операции в южноамериканската страна като \"пряка заплаха\" за световния мир.\"Решително предупреждаваме играчите, които не са от Западното полукълбо, да не разполагат военни активи във Венецуела или другаде в това полукълбо с намерение да установят или разширят военни операции\", каза Болтън, цитиран от Ройтерс.Ние ще разглеждаме подобни провокативни действия като пряка заплаха за световния мир и сигурността в региона\", заяви той.Междувременно руският президент Владимир Путин и постоянните членове на Съвета за сигурност на Русия изразиха тревога във връзка с изявленията на ред страни, че ще продължат да се месят във вътрешните работи на Венецуела. Това съобщи днес говорителят на Кремъл Дмитрий Песков след оперативно съвещание на държавния глава с постоянните членове на Съвета, предаде ТАСС.След размяна на мнения \"бе изразено крайно безпокойство във връзка с продължаващите преки изявления на редица държави, че смятат и занапред да се намесват във вътрешните работи на Венецуела, което пречи да бъдат преодолени вътрешнополитическите проблеми на тази суверенна страна\", заяви говорителят.\"Единствено самите венецуелци трябва да вземат решения за по-нататъшната съдба на своята държава\", подчерта Песков. ", "date": "2019.03.30", "title": " Руските военни отишли във Венецуела, за да поправят ракетите С-300 "}
{"url": "http://www.cross.bg/zemyata-chasa-dnes-1600432.html", "text": "/КРОСС/ Днес е Часът на Земята. България се включва в световната инициатива за пореден път. Призивът към всички ни в този ден е да загасим осветлението и електроуредите в домовете си за час. Това важи и за обществените сгради, които ще потънат в тъмнина между 20.30 и 21.30 часа.В София  ще бъдат разкрити временни мобилни пунктове за предаване на специфични отпадъци - старо електрическо и електронно оборудване, текстилни и опасни отпадъци. Те ще бъдат разположени на площад „Батенберг\" в неделя от 11 до 16 часа. Традиционното вече гасене на светлини за Часа на Земята ще е пред Народния театър „Иван Вазов\" в 20.30 часа тази вечер. ", "date": "2019.03.30", "title": "Днес е Часът на Земята"}
{"url": "http://www.cross.bg/sredstvata-protesta-sredstva-1600439.html", "text": "/КРОСС/ Тютюнопроизводители от Североизточна България ще блокират от 11 ч. главния път Шумен-Силистра в района на село Пристое в знак на протест.Неизплатените средства от гръцка фирма, която е изкупила продукцията на стопаните от реколта 2016 г., както и данъчното облагане на средствата от преходната национална помощ за минали години са двете основни причини за протеста на фермерите, заяви председателят на Националната конфедерация на тютюнопроизводителите Асен Кючуков.„Има хора, които очакват плащане от 5000, 10 000, има и по-големи суми - 20,30, 50 хиляди лв. Знаете, че всяко едно производство е обвързано със средства. И ако не си получиш навреме средствата, оттам насетне отиваш просто към гибел\", каза той.На протеста се очакват да присъстват повече от 500 производители, каза още Асен Кючуков. ", "date": "2019.03.30", "title": "Тютюнопроизводители блокират пътя Шумен-Силистра "}
{"url": "http://www.cross.bg/taka-vreme-komentarut-1600430.html", "text": " /КРОСС/Всички вестници коментират спирането на правата на Кубрат Пулев в американския щат Калифорния. Според „Телеграф\" целувката между Кобрата и репортерката Дженифър Равало ще му струва поне 250 хиляди долара. Адвокатът на култовия Дон кинг ще е сред защитниците му, допълва вестникът.„БНБ затяга още кредитирането от април 2020 година\", информира „24 часа\". Причината е очакването на по-високи лихви и забавяне на икономиката. Общата печалба на банките за първите два месеца на годината е с 14 милиона лева повече в сравнение със същия период на миналата година, показват данните на централната банка.Електронни сривове забавиха отчетите от така наречените спящи фирми, пише „Монитор\". Отишлите в агенцията да подадат документи лично пък седяха на опашки, защото нямаше достатъчно химикалки и бланки. По този повод, представители на бизнеса предложиха еднократна декларация за търговците без дейност.След пет години няма да има семейни лекари, алармира „Телеграф\". Прогнозата е на Лекарския съюз. От браншовия съюз препоръчват на управляващите да предприемат мерки, за да задържат кадрите у нас.България и Румъния договориха нов мост над Дунав, съобщава „Монитор\". Това стана на балканския форум в Букурещ. Предстои да се избере къде ще е мостът от пет възможни варианта.Утре ще има протест пред посолството на Великобритания у нас, информира „Труд\". Родители ще изразят недоволството си заради задържане на българче във Великобритания. Детето е присъдено на баща си, който е тук, но британски съд го оставя без документи и така то остава при майка си, която, след развода, заживява с друга жена.„Плодолечението спасява децата от тежки болести\", казва в „Труд\", д-р Людмила Емилова. Няколко дни на плодове и чай помага на подрастващите да се отърват от досадното акне. Храненето с плодове и повече салати помага също на децата да избегнат тежките ангини и подобрява паметта и имунитета им.Според написаното в „24 часа\" от преподавателя в Русенския университет доц. Радослав Кючуков възможно е цяла Европа да е на едно и също часово време. Това може да стане при спиране на въртенето на стрелките на зимно и лятно време и ще е удобно както за хората, така и за икономиката. Доц. Кючуков коментира, че за България ще е удобно оставането на естественото, зимно часово време.Ще танцуват ли СДС и ГЕРБ или ще се гледат, е коментарът във вестник „Сега\" по повод сключеното тази седмица споразумение за обща листа на евроизборите. Двете партии оформиха класическата и специфична за българските условия десница. Тя е дясноконсервативна и проевропейска с лек вишеградски уклон, допълва коментарът.Съботният брой на „Сега\" предлага идеи за туристически маршрути. Днес разказът е за мистериозната планина Монсерат в Испания. От Барселона до планината се пътува с влак, пояснява вестникът. ", "date": "2019.03.30", "title": "Преглед на вестниците "}
{"url": "http://www.cross.bg/stryma-otkrivat-rafting-1600437.html", "text": "/КРОСС/ Официално откриват рафтинг сезона по Струма. В събота и неделя предстоят спускания по реката, както и тренировъчен курс за инструктори. Началото е точно в 10 часа.Организаторите канят феновете и на парти в събота следобед, обещават приключения и емоции за любителите на спусканията в бързите води на Струма.", "date": "2019.03.30", "title": " Официално откриват рафтинг сезона по Струма"}
{"url": "http://www.cross.bg/otpadutzi-obshtina-zemyata-1600424.html", "text": "/КРОСС/  И през тази година Столична община ще вземе активно участие в отбелязване на световната инициатива Часът на Земята, която ще се състои на 30 март 2019 г. Освен с традиционното изгасяне на осветлението на значими сгради в София за един час - между 20:30 и 21:30 часа, за целия ден в неделя ще бъдат разкрити временни мобилни пунктове за изземане на специфични отпадъци - старо електрическо и електронно оборудване, текстилни отпадъци и опасни отпадъци. Мобилните пунктове ще са разположени на паркинга на пл. Батенберг между 11:00 и 16:00 часа.За втора поредна година за Часът на Земята ще бъде разкрит Фермерски пазар с богато разнообразие от фермерски и занаятчийски храни на малки производители от различни краища на страната. Той ще бъде разположен в градинката срещу Народния театър и ще работи между 10:00 и 18:00 часаВ допълнение към инициативите, Столична община ще освети зеления сигнал на 50 пешеходни светофара в града във формата на сърце - отправяйки ясно послание за любов към природата и подсещайки гражданите да изгасят осветлението си вечерта, включвайки се в световната инициатива.Столичани и гостите на града са поканени и на традиционното гасене на светлини за Часа на Земята и съпътстващото го огнено шоу пред Народния театър Иван Вазов от 20:30 часа.  ", "date": "2019.03.30", "title": "Столична община разкрива три мобилни пункта за специфични отпадъци"}
{"url": "http://www.cross.bg/rozhdenitzite-na-mart-1600425.html", "text": "/КРОСС/  Проф. Владимир Пилософ, председател на Националната педиатрична асоциация, бивш шеф на Фонда за лечение на деца Каролина Неделчева, член на ВСС Красимира Ковачка, депутат от БДЦ в 43 НС Контраадмирал Митко Петев, командир на ВМС Проф. Нора Ананиева, юрист, бивш заместник-председател на МС и НС", "date": "2019.03.30", "title": "Рождениците на 30 март"}
{"url": "http://www.cross.bg/bukston-chasa-boris-1600426.html", "text": "/КРОСС/  От 08.00 часа до 16.00 часа на 30.03.2019 год. и 31.03.2019 год., „Столичен електротранспорт\" ЕАД ще извърши текущ ремонт и профилактика на релсовия път и контактно-кабелната мрежа по бул. „Цар Борис ІІІ\" в участъка от трамвайно обръщателно колело „Братя Бъкстон\" до спирка „ул. Райска градина\".От 04.30 часа до 16.00 часа на 30.03.2019 год. и 31.03.2019 год. трамваите по линии 4,5 и 11 ще се движат по променен маршрут. Трамваите от  линия № 4 ще се движат от метростанция \"Хан Кубрат\" до ж.к. „Бр. Бъкстон\" . Трамваите от линия № 5 ще се движат от Съдебна палата до  обръщателно колело „Бр. Бъкстон\" .Трамваите от линия № 11 ще се движат от кв. \"Илиянци\" до обръщателно колело \"Овча купел\".След 16:00 часа на 30.03.2019 год.  и  31.03.2019 год. движението на трамваите от линии № 4, 5 и 11 ще  се извършва по постоянните им маршрути.Разкрива се  временна автобусна линия № 5-ТМ с маршрут: кв. \"Княжево\" (начална и крайна спирки на автобусни линии № 58 и 59), бул. \"Цар Борис ІІІ\", надясно по бул. \"Братя Бъкстон\", надясно по ул. \"Тодор Каблешков\" и наляво по бул. \"Цар Борис ІІІ\", по маршрута двупосочно с показатели.Автобусите ще спират на съществуващите автобусни спирки „Кв. Павлово\", „Бул. Цар Борис ІІІ\", „Кв. Овча купел\" и „Бул. Братя Бъкстон\" и на временни спирки в района на трамвайните спирки „Ул. Райска градина\", „Ул. Планинец\" и \"Бул. Никола Петков\" в посока кв. „Княжево\". ", "date": "2019.03.30", "title": "Ремонт на релсовия път по маршрута на трамвайни линии № 4, 5 и 11 "}
{"url": "http://www.cross.bg/suzhalyavate-vreme-drygite-1600420.html", "text": "/КРОСС/ След години жестоко ще съжалявате за тези 6 нещаЩе съжалявате, че не сте прекарвали достатъчно време с важните за вас хора. Ще съжалявате, че сте основали самочувствието си на мнението на другите за вас. Ще съжалявате, че сте отделили толкова време да впечатлявате другите. Ще съжалявате, че сте оставили страха от риска да ви победи.Ще съжалявате, че сте играли жертвата. Ще съжалявате, че сте били прекалено заети да оцените хубавите неща.Марк Черноф", "date": "2019.03.30", "title": "След години жестоко ще съжалявате за тези 6 неща"}
{"url": "http://www.cross.bg/iioan-moiiseii-prepodobni-1600421.html", "text": "/КРОСС/  е е известно къде се е родил великият подвижник преподобни Йоан. Предполага се, че той бил сириец. Подтикван от любов към Бога, той на седемнадесетгодишна възраст се оттеглил в Синайската планина, където бил постриган за инок. Там живял деветнадесет години под ръководството на благочестив и мъдър старец и след смъртта му се поселил в пустинното място, наречено Тола, също на Синайската планина. Тук Йоан се предал на постоянна молитва и на пост; проливал сълзи от умиление и съкрушение на сърцето си. Макар от цялата си душа да обикнал самотния и безмълвен живот, той не се отказвал да наставлява тия, които идвали при него за съвет, и дори приел при себе си един ученик на име Мойсей. За Мойсей се разказва едно събитие, което доказва как Бог пази верните Си раби. Веднъж Мойсей бил на работа далеч от килията, а преподобни Йоан се молел у дома си. След молитвата леко задремал и веднага чува, че някой му говори: \"Ти спокойно спиш, а ученикът ти се намира в опасност!\" Йоан се събудил, но не знаел къде да намери Мойсей и започнал да се моли за него. Привечер Мойсей се върнал и Йоан го запитал не се ли е случило с него нещо лошо. \"Едва не бях затиснат при падането на един голям камък - отговорил Мойсей. - Уморен от работа и от слънчевия пек, аз легнах да си почина на сянка до една надвиснала скала. Веднага ме събуди твоят глас, който ме викаше. Бързо станах и в същото време скалата падна.\" Йоан със сълзи благодарил на Господа, Който му известил за опасността на ученика и чул молитвата му. След дълги години, прекарани в пустинно място, преподобни Йоан, по молба на синайските иноци, се съгласил да бъде игумен на тяхната обител. Той ръководел братята и ги наставлявал на духовен живот и на монашески подвиг. Неговият голям духовен опит и дълбоката му мъдрост се разкриват в прекрасната му книга \"Лествица към рая\", в която той наставлява християните как да устремят мисълта си към Бога и по каква духовна \"лествица\", т. е. Стълба на добродетелта, да постигнат християнското съвършенство. По тая книга той е наречен \"Лествичник\". Той написал и съчинението \"Книга към пастиря\". Св. Йоан Лествичник умрял в 603 година.", "date": "2019.03.30", "title": "Преп. Йоан Лествичник "}
{"url": "http://www.cross.bg/stava-voiina-svetovna-1600422.html", "text": "/КРОСС/ 240 г. пр.н.е. - Описано е първото наблюдение на Халеевата комета.1794 г. - Жорж Дантон, Камил Демулен и техни последователи са задържани в заговор за преврат и сваляне на правителството.1814 г. - Армиите от Шестата коалиция по време на Наполеоновите войни навлизат в Париж.1814 г. - Вилхелм I става първият крал на Нидерландия.1842 г. - Доктор Кроуфърд Лонг използва за първи път анестезия при извършване на хирургична операция.1856 г. - Подписан е Парижкият договор, с който се слага край на Кримската война. 1858 г. - Хаймън Липман патентова молив с прикрепена към него канцеларска гума.1867 г. - Основана е Австро-Унгария, в резултат на реформата на Австрийската империя.1905 г. - Президентът на САЩ Теодор Рузвелт е помолен да посредничи за прекратяването на Руско-японската война.1909 г. - Открит е за експлоатация мостът, свързващ кварталите Манхатън и Куинс в Ню Йорк.1912 г. - Мароканският султан Абделхафид подписва договор, съгласно който Мароко става протекторат на Франция.1914 г. - В Англия стачкуват 100 000 йоркширски миньори.1922 г. - Със заповед на военния министър Константин Томов е учреден почетен знак За спасяване на знаме, носи се отдясно на гърди, отсечени са само 100 знака.1930 г. - Учредена е прокомунистическата организация Български общ народен студентски съюз (БОНС).1940 г. - Япония обявява Нанцзин за столица на марионетното китайско правителство.1944 г. - Втората световна война: Англо-американската авиация бомбардира София, Враца и Фердинанд (дн. Монтана).1945 г. - Втората световна война: Съветската армия, с участие на съюзническите армии от България, Югославия, Румъния и Полша, навлиза в Австрия и завладява Виена, а на север - освобождава Гданск.1946 г. - Церемонията по връчване на наградите Оскар за първи път се предава по радиото.1954 г. - В Торонто е открито първото канадско метро.1968 г. - Ген. Лудвик Свобода става президент на Чехословакия.1981 г. - При покушение във Вашингтон американският президент Роналд Рейгън е ранен в гърдите.1983 г. - В Гърция е официално приет закон за 5-дневна работна седмица и 8-часов работен ден.1983 г. - НС приема Закон за допитване до народа (референдум).2006 г. - Маркос Понтес става първият бразилски и лузофонски космонавт, излитайки с руския космически кораб Союз.", "date": "2019.03.30", "title": "30 март в историята"}
{"url": "http://www.cross.bg/chasa-zemyata-chasut-1600427.html", "text": "/КРОСС/*/София./*От 08.00 часа в Зала 1 на НДК ще се проведе безплатен уъркшоп на Национална дигитална коалиция - „Rails Girls Sofia\".****/София./*От 08.30 часа на ВИП паркинга на Sofia Ring Mall ще бъде открит Мото сезон 2019, организирано от Sofia Riders и софийските мото клубове.****/София./*От 10.00 до 18.00 часа в градинката срещу Народния театър ще се проведе Фермерски пазар за инициативата „Часът на Земята\".****/София./*От 11.00 часа в Националния военноисторически музей ще се проведе образователна програма на тема „Животните на фронта\".****/София./*От 11.00 часа в сектор „Детска литература\" на Столична библиотека ще се състои премиерата на първите три книги в поредицата „Приказки за Юнаци и злодеи\".****/София./*От 13.00 часа лидерите на 7 политически партии, които влизат в състава на „Коалиция за България\" ще дадат пресконференция в централата на ПП АБВ на ул. „Врабча\" 23.****/София./*От 13.00 часа пред павилиона на читАлнЯта в Градската градина ще се проведе „Разходка из литературна София\".****/София./*От 14.00 часа в пресклуба на БТА ще се проведе пресконференция на „Демократична България\" за обявяване на водача и водещите си кандидати в листата за изборите за Европейски парламент.****/София./*От 18.00 часа година Фондация Тротоара и Фондация И АЗ МОГА/I CAN TOO организират благотворителен концерт за Часа на земята в Клуб Терминал 1.****/София./*От 18.30 часа в кино „Люмиер Лидл\" ще бъде открит международният конкурс Abanico, организиран от агенция „Артвойсес\". Мисията на конкурса е откриване и изява на талантливи изпълнители - деца и младежи.****/София./*От 20.30 часа Столична община ще се включи в глобалната инициатива „Часът на Земята\". В същия час пред Народния театър „Иван Вазов\" ще се проведе огнено шоу.****/Асеновград./*От 20.30 часа Община Асеновград ще се включи в глобалната инициатива „Часът на Земята\".****/Банкя./*От 9.00 часа в Хотел Банкя Палас ще започне двудневното събитие на тема „Превенция на късните усложнения при диабета\".****/Бургас./*От 11:30 часа в Етнографския музей на ул. \"Славянска\" 69 ще се състои лекция на тема \"Морската градина в Бургас - декоративни дървета и храсти, събрани от различни краища на света\".****/Благоевград./*От 11.00 часа в Конферентната зала на Областната администрация ще се проведат консултации за определяне на състава на Районната избирателна комисия за изборите за Европейския парламент.****/Благоевград./*От 14.00 часа в конферентната зала на хотел \"Монте Кристо\" ще се проведе пресконференция със звездите от третата вечер на V юбилейно издание \"Blagoevgrad Blues&Jazz\".****/Благоевград./*От 20.30 часа Община Благоевград ще се включи в глобалната инициатива „Часът на Земята\".****/Бургас./*От 19.00 часа в Културен дом на Нефтохимика ще се проведе второто издание на Националния брейк денс турнир.****/Варна./*От 10.00 часа в Отдел „Изкуство\" на РБ „Пенчо Славейков\" - Варна ще бъде представен филмът „Скъпа Уенди\", част от филмовата програма на събитието „5 и 1|2 скандинавски визии за култура\"- 2019.****/Варна./*От 11.00 часа в Конферентната зала на Висше училище по мениджмънт - Варна ще бъде открит \"Ден на отворените врати\".****/Велико Търново./*От 12.00 часа ще се проведе среща по повод 30-годишнината от дипломирането на Първия випуск на специалност „История и география\", във Великотърновския университет „Св. св. Кирил и Методий\", Исторически факултет.****/Видин./*От 17.00 часа на територията на Видинския панаир ще бъде открит Поход срещу диабета. Кметът на Общината Огнян Ценков ще поднесе приветствие по повод инициативата.****/Враца./*От 10.00 часа в заседателната зала на Областната администрация ще се проведат консултации за състава на Районната избирателна комисия.****/Враца./*От 20.30 часа Община Враца ще се включи в глобалната инициатива „Часът на Земята\".****/Гоце Делчев./*От 20.30 часа Община Гоце Делчев ще се включи в глобалната инициатива „Часът на Земята\".****/Добрич./*От 10.00 часа граждани и ученици ще участват в залесяване в Горски парк „Дъбовете\".****/Добрич./*От 12.00 часа в зала 12 на Младежкия център ще се проведе практически семинар за хореографи и ръководители на мажоретни състави.****/Добрич./*От 20.30 часа Община град Добрич ще се включи в глобалната инициатива „Часът на Земята\".****/Златоград./*От 20.30 до 21.30 часа общината ще се присъедини към поредното издание на глобалната инициатива Часът на Земята.****/Каварна./*От 20.30 часа Община Каварна ще се включи в глобалната инициатива „Часът на Земята\".****/Кюстендил./*От 11.00 часа в заседателната зала на Областната администрация ще се проведат консултации за състава на Районната избирателна комисия.****/Кюстендил./*От 20.30 часа до 21.30 часа за поредна година общината се включва в глобалната инициативата „Часът на Земята\".****/Ловеч./*От 10.00 часа ще се проведе традиционното автомобилно състезание за жени с приложен характер.****/Ловеч./*От 20.30 часа Община Ловеч ще се включи в глобалната инициатива „Часът на Земята\".****/Перник./*От 20.30 до 21.30 часа общината ще се включи в инициативата „Часът на Земята\".****/Петрич./*От 20.30 часа Община Петрич ще се включи в глобалната инициатива „Часът на Земята\". За един час ще бъде спряно осветлението на: Централен градски площад, паметник „Загинали за Родината\" и градинката около него, фонтанът пред сградата на Община Петрич, паметникът на Антон Попов и прилежащата градинка, градинката в кв. „Дълбошница\", водната каскада на входен булевард, градинката пред жп гарата.В същия час се организира нощна разходка с фенерче по маршрута „Алея на здравето\".****/Плевен./*От 11.00 часа на сцена-фоайе на Драмтично-куклен театър ,,Ивана Рдоев\" ще се игра е постановката ,,ФЕЯТА РАЗКЗВА...Вълкът и седемте козлета\".****/Плевен./*От 20.30 часа Община Плевен ще се включи в глобалната инициатива „Часът на Земята\".****/Пловдив./*От 10.00 часа Италианският културен институт ще представи театралната постановка „Земя, последно повикване\" в Дом на културата „Борис Христов\".****/Пловдив./*От 11.00 часа в Международен панаир Пловдив ще започнат пролетни киноложки изложби.****/Пловдив./*От 11.00 часа в Международен панаир ще се проведе специализирано изложение за ловни кучета.****/Пловдив./*От 12.00 часа в Дома на писателя ще се проведе съботно писателско матине с Виолета Христова.****/Пловдив./*От 13.00 часа в пресклуба на БТА-Пловдив ще се състои пресконференция на Обединена социалдемокрация за предстоящите избори.****/Поморие./*От 12.00 часа в Гранд Хотел „Поморие\" заместник-председателят на ГЕРБ и председател на Националния предизборен щаб Цветан Цветанов ще открие Областния семинар на бургаската структура на партията.****/Поморие./*От 20.30 часа Община Поморие ще се включи в глобалната инициатива „Часът на Земята\".****/Симитли./*От 10.00 часа в рафтинг центъра на Рафтинг БГ край Симитли ще бъде открит рафтинг сезонът.****/Сливен./*От 20.30 часа Община Сливен ще се включи в глобалната инициатива „Часът на Земята\".****/Стара Загора./*От 20.30 часа Община Стара Загора ще се включи в глобалната инициатива „Часът на Земята\".****/Хасково./*От 20.30 до 21.30 часа областната администрация ще се включи за поредна година в „Часът на Земята\".****/Шумен./*От 09.00 часа в Профилирана природоматематическа гимназия „Нанчо Попович\" ще се 449 ученици от V до VII клас от 16 области на страната ще участват в Пролетните математически състезания.****/Шумен./*От 20.30 часа Община Шумен ще се включи в глобалната инициатива „Часът на Земята\". ", "date": "2019.03.30", "title": "Предстоящи събития на 30 март"}
{"url": "http://www.cross.bg/vreme-chasovo-lyatno-1600434.html", "text": "/КРОСС/ Превъртаме с един час стрелките на часовника напред по лятното часово време. Лятното часово време за 2019 г. се въвежда в 3 часа (официално време) на 30 март.Лятното часово време е система, въведена за спестяване на разходи за осветление, чрез увеличаване на използването на дневна светлина. При нея официалното време се измества обикновено с един час напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа и училище.В ЕС преминаването към лятно часово време е регламентирано с директива 2000/84/EG, която определя началото и края на периода за всички страни от ЕС. Тази директива се преразглежда и удължава на всеки пет години. Спазват я и други европейски страни, които не влизат в състава на ЕС. Следващото преразглеждане на директивата е през 2021 г.Още от момента на въвеждане на тази практика се води и дискусия за нейната целесъобразност. В края на 20 век бе установено, че икономическият ефект от лятното време е незначителен. Голяма част от страните от Азия, Африка, Южна Америка се отказаха от него, но то е запазено засега в Европа и САЩ.За пръв път сериозно то е предложено от Уилям Уилет в \"Пилеене на дневна светлина\", публикувана през 1907 г. Той не успява да убеди британския парламент да го приеме, въпреки наличието на значително лоби.Идеята за лятно часово време за пръв път се въвежда на практика от германското правителство по време на Първата световна война в периода 30 април - 1 октомври 1916 г. Скоро след това Великобритания последват примера, като в началото въвежда лятно време от 21 май до 1 октомври 1916 г.Лятното часово време е въведено в България на 1 април 1979 година. ", "date": "2019.03.30", "title": "Местим стрелките на часовника с един час напред"}
