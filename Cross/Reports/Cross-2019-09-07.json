{"url": "http://www.cross.bg/deteto-zakrila-protestirashti-1612786.html", "text": "/КРОСС/ Стотици протестиращи срещу стратегията за закрила на детето блокираха бул. \"Цар Освободител\" пред сградата на Народното събрание в столицата, предаде \"Фокус\".  Те носеха български трибагреници и транспаранти, на които пише \"Stop Barnevernet Ideology\" (\"Стоп на Барневерн идеологията\"). Според демонстрантите с тези промени ще се стигне до извеждане на детето от семейството.Протести срещу стратегията се проведоха и в други градове. В Бургас протестиращите спряха за кратко движението на кръстовището между бул. \"Сан Стефано\" и ул. \"Александровска\". Със скандирания и пеене на националния химн, демонстрантите изразиха недоволството си.\"Най-големият проблем си остава - намесата на държавата в семейството, изземване на функцията на родителя в полза на държавата, приравняване на родителя до обслужващия персонал на детето, разрушаване авторитета и връзките. Не по-малък проблем е насилствената промяна на фундаменталните ценности, утвърждавали се с хилядолетия. Проблем е контролът на родителите, следенето под лупа и под предтекст закрила на децата. Проблемът е, че отглеждаме само физически, без чувство за морал и съвест\", отбеляза един от организаторите Бисер Русимов.Протестиращите в Бургас съобщиха, че възнамеряват да се присъединят към националния протест срещу промените в Закона за закрила на детето, който ще се проведе в столицата на 28 септември.Шествие по централните улици проведоха и протестиращи във Варна.Протестите са против опита за внедряване на идеологията на норвежката социална служба Барневерн в целия свят, предимно в бедните държави, коментираха протестиращи във Варна. Според организаторите на протеста там, децата реално са пленници на системата.", "date": "2019.09.07", "title": "Протести против стратегията за закрила на детето в няколко градове"}
{"url": "http://www.cross.bg/leiilor-dolara-zhyrnalist-1612789.html", "text": "/КРОСС/ Австралийският спортен журналист Питър Лейлор е платил 68 000 долара за бутилка била в британския град Манчестър, съобщава вестник „Дейли мейл“.Лейлор пристигнал във Великобритания, за да отразява турнир по крикет. Преди началото на състезанието, той решил да влезе в един от пъбовете в града, за да опита местната бира. Както разказа самият журналист, той не си носел очилата и затова не проверил сметката, но спокойно я платил с банковата си карта.След няколко часа му позвънила съпругата му изплашена и му казала, че от общата им сметка липсват около 68 000 долара.Малко по-късно се изяснило, че сервитьорът в бара по грешка въвел на терминала 55 000 британски лири, вместо 5.5 лири. Освен това, банката си взела и комисионна в размер на още 2500 за трансакцията.Лейлор публикува в акаунта си в Туитър снимка на бирата и написа: „Най-скъпата в историята“.Представители на бара са обещали по възможно най-бързия начин да решат ситуацията, а банката вече е върнала на журналиста комисионната за трансакцията.", "date": "2019.09.07", "title": "Австралийски журналист плати по грешка 68 000 долара за бутилка бира"}
{"url": "http://www.cross.bg/zelenski-ykraiina-pytin-1612788.html", "text": "/КРОСС/ Президентът на Украйна Владимир Зеленски съобщи, че е провел телефонен разговор с руския си колега Владимир Путин, предаде ТАСС.Зеленски обяви новината на летището в Киев при посрещането на украинците като част от споразумението с Русия за размяна на пленници.Украинският лидер поясни, че постигнатите договорености с Путин са изпълнени. Според него размяната е първата крачка към начало на реален диалог с Русия и прекратяване на конфликта в Източна Украйна.По думите му договореният с Путин първи етап включва отблокиране на диалога и прекратяване на войната.", "date": "2019.09.07", "title": "Зеленски и Путин обсъдиха успешната размяна на затворници по телефона"}
{"url": "http://www.cross.bg/ykraiina-rysiya-grazhdani-1612787.html", "text": "/КРОСС/ Двата самолета с арестувани в Русия и Украйна граждани на другата страна, освободени при безпрецедентна размяна между Русия и Украйна, пристигнаха съответно в Киев и Москва, предаде Франс прес.Самолетът с украинските граждани кацна на основното киевско летище, където ги очакват десетки техни близки, както и президентът Володимир Зеленски.Според кореспондент на ТАСС за посрещането на летището са също украинският главен прокурор Руслан Рябошапка, министърът на вътрешните работи Арсен Аваков и ръководителят на Службата за сигурност на Украйна Иван Баканов.По същото време на московското летище \"Внуково\" се приземи самолетът с разменените руснаци. Руската държавна телевизия показа пристигането му.И двата самолета е имало по 35 арестувани, съответно в Украйна и Русия.", "date": "2019.09.07", "title": "Самолетите с разменените украински и руски граждани пристигнаха в Киев и Москва"}
{"url": "http://www.cross.bg/santimetra-demireva-preodolya-1612790.html", "text": "/КРОСС/ Мирела Демирева завърши на пето място в скока на височина във финала на Диамантената лига по лека атлетика в Брюксел. Българката започна отлично състезанието и като преодоля от първи опит 185, 189 и 193 сантиметра, но 195 се оказаха непосилни за нея в студеното и дъждовно време в Белгия.Това беше и последното състезание на Демирева преди Световното първенство в Доха (Катар) по-късно този месец. Преди броени дни българката спечели балканската титла на първенството в Правец с 191 сантиметра.Победата и диамантеният трофей отидоха при световната шампионка в зала и на открито Мария Ласицкене с постижение от 199 сантиметра. Втората от планетарния форум в Лондон преди две години Юлия Левченко (Украйна) завърши втора с 197 сантиметра.Преди българката се наредиха още олимпийската и световна шампионка в седмобоя Нафисату Тиам (Белгия) с 195 сантиметра и носителката на световна титла в зала Камила Личвинко (Полша), която също преодоля 195 сантиметра.", "date": "2019.09.07", "title": "Мирела Демирева с пето място в последния за годината турнир от Диамантената лига"}
{"url": "http://www.cross.bg/rysiya-merkel-ykraiina-1612793.html", "text": "/КРОСС/ Германският канцлер Ангела Меркел нарече размяната на задържани лица между Русия и Украйна „знак за надежда“, предава TACC. Това се посочва в изявлението на канцлера в „Туитър“.„Тази размяна на затворници между Русия и Украйна е знак на надежда“, пише Меркел.„Радвам се за украинските моряци и за Олег Сенцов, които сега най-накрая могат да се приберат у дома“, добави тя.Според канцлера „има смисъл да продължаваме да правим всичко възможно, за да изпълним споразумениятаот Минск“.„Германското правителство е готово за това“, увери Меркел.По-рано се проведе размяна на задържани или осъдени лица между Русия и Украйна, като и двете страни освободиха по 35 души. Подготовката за нея се засили след избора на Владимир Зеленски за президент на Украйна.В началото на месеца Владимир Путин обяви, че обменът ще бъде мащабен и може да бъде стъпка към нормализиране на двустранните отношения между Киев и Москва.", "date": "2019.09.07", "title": "Меркел нарече размяната на задържани лица между Руската федерация и Украйна „знак на надежда“"}
{"url": "http://www.cross.bg/madagaskar-frantzisk-koryptziyata-1612794.html", "text": "/КРОСС/ Папа Франциск отправи днес зов за тревога от \"прекомерното обезлесяване на Мадагаскар и призова властите да създават работни места, които не вредят на околната среда, и да се борят с корупцията, предаде Франс прес.След двудневно посещение в Мозамбик, папата пристигна в Мадагаскар, който също е в \"клуба\" на най-бедните страни в света.Пред местни политици, граждани и духовни лица Светият отец насърчи борбата \"с корупцията и спекулата, които засилват социалното неравенство\". Франциск посъветва властите \"да осигурят работни места и доходоносни дейности, които опазват природата и помагат на хората да се спасят от бедността\".Папата, известен с повишената си чувствителност по въпроса за опазването на планетата, изрази особено безпокойство от \"прекомерното обезлесяване на Мадагаскар в полза на неколцина души\".Горски пожари, бракониерство, необуздано изсичане на ценни дървени видове и незаконен износ - причините са много, каза Франциск и предупреди, че това излага на риск бъдещето на страната.Папата призна, че на петия по площ (587 хил. кв. км) остров в света, с 25 милиона жители, деветдесет процента от населението живее с по-малко от два долара на ден и много от хората оцеляват благодарение на свързани с дърводобива дейности.\"Мадагаскар губи всяка година около 200 хил. хектара гори. Според някои прогнози до 2040 г. е възможно голямата част от тропическата гора да изчезне\", отбеляза британският посланик в Мадагаскар Филип Бойл, който изслуша речта на Франциск. Тази вечер папата ще се срещне с мадагаскарски младежи и ще участва заедно с около 12 хил. местни католически скаути в молитвено бдение.", "date": "2019.09.07", "title": "Папа Франциск е притеснен от обезлесяването на Мадагаскар"}
{"url": "http://www.cross.bg/haskovo-avtomobili-retro-1612795.html", "text": "/КРОСС/ Над 50 ретро автомобили паркираха на площад \"Свобода\" в Хасково. Събитието е част от празничната програма по повод Деня на Хасково и събра любителите на старите и красиви возила.Организаторите от ретро клуб \"Тракия\" са предвидили награди за първо, второ и трето място. Както и награди на публиката, и община Хасково.Един от най-атрактивният автомобили е \"Форд\" от 1952 година, произведен в САЩ, а след него се нареждат \"Волга\", \"Мерцедес\" и други.", "date": "2019.09.07", "title": " Ретро автомобили събраха погледите в Хасково"}
{"url": "http://www.cross.bg/velingrad-ceptemvri-koiito-1612780.html", "text": "/КРОСС/ 70-гoдишeн пaрeн лoкoмoтив ocигури нeзaбрaвимo рeтрoпътувaнe нa oкoлo 180 души дo Вeлингрaд. Тo бe oргaнизирaнo oт БДЖ и грaждaнcкoтo cдружeниe „Зa тecнoлинeйкaтa\" и c пoдкрeпaтa нa читaлищe „Будитeли - 2004\" - Ceптeмври и Oбщинa Вeлингрaд.Ocвeн Дeнят нa Cъeдинeниeтo, 6 ceптeмври e и дeнят, в кoйтo пaрният лoкoмoтив нaвършвa 70 гoдини. Зa първи път БДЖ oргaнизирa тaкoвa aтрaкциoннo пътувaнe, a мaлкaтa пaрнa мaшинa тeглeшe 6 вaгoнa c oбщo 180 пътници. Тoвa e бил и мaкcимумa, кoйтo държaвнитe жeлeзници ca уcпeли дa ocигурят. Мecтaтa били прoдaдeни буквaлнo зa някoлкo чaca.Кoмпoзициятa бe пocрeщнaтa пo cтaр oбичaй нa гaритe в Ceптeмври и Вeлингрaд c хляб и coл. ", "date": "2019.09.07", "title": " 70-годишен парен локомотив пристигна в Септември и Велинград"}
{"url": "http://www.cross.bg/stotitzi-se-subraha-na-naii-dulgata-vecherya-na-plazha-1612779.html", "text": "/КРОСС/ Cтoтици вaрнeнци ce cъбрaхa нa \"нaй-дългaтa вeчeря нa плaжa\". Тoвa cтaнa cнoщи нa пяcъкa крaй мoрeтo в рaйoн \"Acпaрухoвo\".Cрeд тях бe и кмeтът нa грaдa Ивaн Пoртних и прeдcтaвитeли нa мecтнaтa aдминиcтрaция. Вcички жeлaeщи cи нocихa пocтeлки и хрaнa, зa дa cпoдeлят зaeднo cвoятa вeчeря. Зa дoбрoтo нacтрoeниe бe ocигурeнa музикaлнa прoгрaмa c учacтиeтo нa Грaфa, Нeли Рaнгeлoвa и Гeoрги Низaмoв.Cъбитиeтo ce oргaнизирa зa пeтa пoрeднa гoдинa oт cдружeниe \"Живeй aктивнo\" и приятeли, cъc cъдeйcтвиeтo нa oбщинa Вaрнa. ", "date": "2019.09.07", "title": "Стотици се събраха на най-дългата вечеря на плажа"}
{"url": "http://www.cross.bg/chasti-pyshka-oruzhie-1612776.html", "text": "/КРОСС/ Пратка нелегално превозвано оръжие, предназначено за България, е била задържана в Истанбул, съобщи БНР.При операция вчера на пристанище \"Амбарлъ\" в квартал \"Бейликдюзю\" турската полиция е открила в контейнер с автомобилни части един сглобен пистолет, части за дългоцевна пушка и за 28 пистолета, 1200 патрона за пистолети и 30 броя патрони за пушка.При операция вчера на пристанище \"Амбарлъ\" в квартал \"Бейликдюзю\" турската полиция е открила в контейнер с автомобилни части един сглобен пистолет, части за дългоцевна пушка и за 28 пистолета, 1200 патрона за пистолети и 30 броя патрони за пушка.Турските сили за борба с организираната престъпност са действали по сигнал от 11-и юли и са претърсили идващия от Съединените щати и плаващ под сингапурски флаг кораб.По-късно са били задържани и други заподозрени за участие в контрабандата на оръжие и срещу тях са започнали съдебни действия.", "date": "2019.09.07", "title": "В Турция задържаха нелегално превозвано оръжие за България"}
{"url": "http://www.cross.bg/parizh-syonk-hilari-1612783.html", "text": "/КРОСС/ \"Влюбих се в Париж. Има повече красота отколкото можеш да си представиш, където и да погледнеш“, казва Хилари Суонк. Всъщност именно любовта доведе преди години актрисата в Париж – връзката й с французина Лоран Фльори, по професия брокер на недвижими имоти. Заради него тя прекарваше много време във френската столица. И въпреки че връзката им приключи преди около година, любовта на Хилари Суонк към Париж остана.Тя има жилища в Лос Анджелис и Ню Йорк, но решила, че трябва да има и дом в Париж. Наскоро приключи с обзавеждането на апартамента си, който се намира на левия бряг на Сена. И реши да го покаже в Architectural Digest, разкривайки, че за интериора й е помогнал Аксел Хюн, криейтив директор на 150-годишната френска компания за мебели Henryot & Cie. Първоначално той е трябвало да направи мебел по поръчка специално за актрисата, но двамата така си паснали, че бил нает за интериорния дизайн на целия апартамент. ", "date": "2019.09.07", "title": "Парижкият апартамент на Хилари Суонк"}
{"url": "http://www.cross.bg/podkrepa-partiiina-promyana-1612784.html", "text": "/КРОСС/ Ловеч е поредният пример на събрана в едно гражданска и партийна подкрепа за промяна.Кандидатът ни за кмет на Ловеч е Радина Банкова- председател на Българската асоциация на производителите и износителите на облекло и текстил, в която членуват 120 фирми.Ловешката организация с 87 \"за\" и трима въздържали се издигна надпартийна кандидатура.Другите кандидати Минчо Казанджиев и Милко Недялков си направиха самоотвод в полза на Радина Банкова.Общата ни цел е да осигурим по-добро управление на общината и покачествен живот за гражданите й.Общото ни средство е платформата на БСП за местни избори- за безплатни детски градини, работеща добре ловешка болница, качествени пътища между населените места, стимули за местния малък и среден бизнес.Ще ни подкрепят и други партии и граждански организации.", "date": "2019.09.07", "title": "Корнелия Нинова: Ловеч е поредният пример на събрана в едно гражданска и партийна подкрепа за промяна"}
{"url": "http://www.cross.bg/moskva-suobshti-rysiya-1612781.html", "text": "/КРОСС/ Украинският режисьор Олег Сенцов, чиито арест в Русия провокира глобална международна кампания за освобождаването му, е сред затворниците, които днес Москва и Киев си разменят, съобщи за АФП украински правителствен източник.Владимир Цемах, запозодрян, че е специалист по противовъздушна отбрана за прорурските сапаратисти, свалили малайзийския самолет над Украйна, също е част от размяната, е съобщил същият източник.Русия пък освобождава 24-мата украински моряци, задържани миналата година край Крим, съобщи за АФП техният адвокат.Самолетите, превозващи 70 руски и украински затворници, участващи в знаковата размяна между двете държави, кацнаха в Москва и Киев.Самолетът, превозващ задържани от Москва 35 украинци, кацна на летище Бориспол в Киев под аплодисментите на роднини на затворниците, съобщи АФП.Руската държавна телевизия показа самолета, превозващ арестуваните руснаци как каца на летище Внуково в Москва.", "date": "2019.09.07", "title": "Русия освободи украинския режисьор Олег Сенцов и 24-мата моряци"}
{"url": "http://www.cross.bg/trenirovka-tretata-svetoven-1612785.html", "text": "/КРОСС/ Пилотът на Ферари Себастиан Фетел даде най-бързо време в третата и последна свободна тренировка преди квалификацията за Гран при на Италия по-късно днес.Четирикратният световен шампион записа резултат 1 минута 20.294 секунди, което бе с 0.032 секунди по-бързо от това на Макс Верстапен с Ред Бул. Валтери Ботас с Мерцедес и Шарл Льоклер с Ферари дадоха трето и четвърто време.Петкратният световен шампион и убедителен лидер в генералното класиране при пилотите даде шести резултат в третата тренировка.", "date": "2019.09.07", "title": "Фетел най-бърз в последната тренировка на Монца"}
{"url": "http://www.cross.bg/serina-markul-finala-1612777.html", "text": "/КРОСС/ Кралската снаха Меган Маркъл е отлетяла за Ню Йорк, за да гледа финала при жените на Откритото първенство по тенис на САЩ, предаде Ройтерс.Маркъл е отпътувала вчера с полет за Ню Йорк. На финала ще се изправят една срещу друга американката Серина Уилямс и канадката Бианка Андрееску.Серина е семейна приятелка на Меган и беше сред гостите на нейната сватба миналата година. Меган пък беше сред ВИП зрителите на финала на Уимбълдън през юли, където Серина загуби от румънката Симона Халеп.Сега Серина ще се опита да спечели рекордната 24-а титла от турнири от Големия шлем.", "date": "2019.09.07", "title": "Меган Маркъл ще гледа женския финал на US Open"}
{"url": "http://www.cross.bg/moskva-zatvornitzi-ykraiina-1612767.html", "text": "/КРОСС/ Дългоочакваната размяна на затворници между Москва и Киев е започнала, съобщи руската държавна телевизия, като излъчи кадри на автобуси, напускащи затвора Лефтерово край Москва.„Автобусите тръгнаха от затвора Лефтерово в рамките на подготовката за размяна на затворници“, съобщи канал Россия 24. Кореспондент на АФП съобщи, че е видял два автобуса със затъмнени стъкла да излизат от затвора с най-висока сигурност, съпроводени от полицейски конвой.В четвъртък руският президент Владимир Путин за първи път съобщи, че „мащабната“ размяна на затворници с Украйна е финализирана. Руският лидер поясни, че размяната ще „бъде голяма стъпка към нормализиране на отношенията“ след като комикът Владимир Зеленски спечели президентските избори в Киев през май.Руската страна е била затруднена да се споразумее за имената на затворниците, които Украйна е предложила за размяна, допълни Путин.Миналата седмица няколко медии съобщиха, че размяната на затворници между двете държави е неизбежна и няколко украински затворници вече са били преместени в Москва от местата, където досега са излежавали присъдите си. До момента обаче не е ясно кой точно ще бъде освободен, тъй като Русия не е оповестила официално имената им.43-годишният филмов режисьор и активист Олег Сенцов е най-известният украински политически затворник. Той беше арестуван през 2014-та година и осъден на 20 години затвор в руска арктическа наказателна колония за „планиране на терористични атаки“ в анексирания от Москва Крим.Сред другите затворници, които могат да бъдат разменени са 24-мата украински моряци, заловени миналата година. Русия ги държи откакто арестува корабите им край бреговете на Крим през ноември 2018 година, при най-опасния директен сблъсък между Русия и Украйна от години.13 000 души са загинали в конфликта в Украйна с подкрепяните от Русия сепаратисти в Източна Украйна, който започна малко след като Москва анексира Крим през 2014 година, пише АФП.", "date": "2019.09.07", "title": "Започна размяната на затворници между Москва и Киев"}
{"url": "http://www.cross.bg/manolova-godina-startira-1612772.html", "text": "/КРОСС/ „Защо процедурата за избор на сметопочистващи фирми за София стартира в понеделник – година преди да изтекат договорите на вече наетите фирми“, попита Мая Манолова днес столичния кмет Йорданка Фандъкова пред журналисти в Южния парк, където заедно с доброволци стартира събирането на подписи.По думите й договорите изтичат през м. август следващата година, а процедурата по избор на нови ще стартира в понеделник – 9 септември. Манолова попита кое налага това бързане. Договорите са на стойност близо 400 млн. лв. и за срок от 5 години – реално те ще прескочат мандата на следващия кмет и дори ще влязат с година напред в управлението на следващия. Манолова зададе и въпроса какво се случва с обещанието от предния мандат на Йорданка Фандъкова, че чистотата в града ще се поддържа от общинско предприятие.Тя обяви още, че представянето на програмата й ще бъде на 17 септември – Денят на София, а гражданите, които желаят да подкрепят кампанията й, вече могат да го направят на специално разкрита за целта банкова сметка. ", "date": "2019.09.07", "title": "Представянето на програмата на Мая Манолова ще бъде на 17 септември"}
{"url": "http://www.cross.bg/macha-popov-angliya-1612770.html", "text": "/КРОСС/ България гостува на легендарния \"Уембли\" в многозначителна европейска квалификация срещу Англия.\"Лъвовете\" са в серия от седем поредни мача без успех, но ще потърсят чудото срещу един от фаворитите за титлата на Евро 2020.Англичаните, които преживяват със сигурност един от най-силните си периоди в своята история, са в серия от 20 мача без загуба в европейски квалификации, а в тях записаха 17 победи и три равенства.Интересното е, че последното поражение на \"трите лъва\" в квалификация за европейските финали е през далечната 2007 година с 2:3 от Хърватия, именно на \"Уембли\". Головата разлика на англичаните в този период е 58:9.Тези показатели само показват, че задачата на селектираните от Красимир Балъков играчи е изключително тежка, имайки предвидима и това, че българският тим никога не е побеждавал Англия от десет мача - 4 равенства и 6 загуби, а на Острова има едва един отбелязан гол срещу осем допуснати в пет мача.Големите звезди на Лудогорец Вандерсон и Марселиньо ще са сред титулярите. Крилото дебютира и става петият бразилец с мач за България, докато плеймейкърът на \"орлите\" има вече седем мача и две попадения за състава, въпреки че не е играл от три години с националната фланелка.Техничарят тогава вкара гол при успеха с 4:3 над Люксембург, но след мачовете с Франция (1:4) и Швеция (0:3) не попадаше в плановете на Петър Хубчев.Навършилият 35 години преди две седмици бразилец ще води атаката, след като се пребори тази седмица с Божидар Краев за място в стартовите 11.Бала разчита на бразилците и Ивелин Попов да успеят да задържат топката с качествата, самочувствието и опита, които имат, за да може да бъде спрян устрема на англичаните, които гонят трета поредна голяма победа в тази квалификационна кампания след разгромите с 5:0 над Чехия и 5:1 над Черна гора в Подгорица.България може да има още един пълен дебютант сред титулярите. Става въпрос за вратаря Христо Иванов, който се бори за първи минути с екипа за сметка на Пламен Илиев (13 мача). 37-годишният страж има реален шанс да започне срещата. Именно това бе една от последните дилеми пред Балъков, който ще заложи на 5-4-1.Полевите играчи се очаква да бъдат Страхил Попов, Николай Бодуров, Васил Божиков и Антон Недялков, а Георги Сърмов да играе малко пред централните защитници и във фаза защита се очаква да им помага. Капитанът Ивелин Попов, Кристиян Малинов ще са останалите вътрешни халфовеве, докато Вандерсон и Галин Иванов ще бъдат на двата фланга, докато Марселиньо се очаква да бъде изнесен най-отпред.Само голмайсторът на Мондиал 2018 година Хари Кейн с неговите 22 гола от 39 мача с националната фланелка, се е разписвал с екипа на Англия почти колкото всички футболисти викнати от Бала, които имат общо 28 гола, но 15 от тях за Ивелин Попов в 83 мача.Най-скъпият защитник в света Хари Магуайър ще води защитата пред Джордан Пикфорд, а Трент Александър-Арнолд и Киърън Трипиър се борят за позицията десен защитник.Майкъл Кийн и Бен Чилуел се очаква да бъдат другите бранители Джордан Хендерсън, Рос Баркли и Деклан Райс най-вероятно ще са тримата халфове зад ударното трио Стърлинг, Кейн и Рашфорд.", "date": "2019.09.07", "title": "България срещу Англия на \"Уембли\": Мечтата остава жива до последния сигнал"}
{"url": "http://www.cross.bg/marinov-veselin-gerb-1612773.html", "text": "/КРОСС/ Кросът ни събра с Цветан Цветанов. Заедно тичахме в парка и си казвахме \"здрасти\". Тогава той беше зам.-кмет на София и аз имах един проблем със зала 1 в НДК. Той ми помогна и така станахме приятели. Спортът ни събра.Това каза в предаването \"Тази събота\" по БТВ певецът Веселин Маринов, който коментира отношенията си с бившия зам.-председател на ГЕРБ Цветан Цветанов. \"С него няма какво да ни раздели. Сега той преминава през труден период от живота си, но аз знам какъв човек е той. Знам, че винаги е бил честен и истински. Двамата заедно приемаме радостта от успехите и заедно се борим с проблемите. Така правят истинските приятели\", категоричен бе Маринов.Той коментира и думите на премиера Бойко Борисов, че не иска вече Веселин Маринов да пее на предизборните прояви на ГЕРБ. \"Не мога да кажа, че бях много радостен от думите на премиера. Разбира се, че бях огорчен. С тези думи той подцени и омаловажи това, което съм направил за ГЕРБ. Винаги съм се раздавал, но хубавото е, че това е неговото мнение и вече го знаем. Аз продължавам напред и вече преглътнах тази горчивина\", каза още Маринов.", "date": "2019.09.07", "title": "Веселин Маринов: С Цветан Цветанов няма какво да ни раздели"}
{"url": "http://www.cross.bg/komisari-resor-novata-1612766.html", "text": "/КРОСС/ България ще получи ресор „Образование и култура” в новата Европейска комисия. Това научи неофициално Нова тв от свои източници в Брюксел.Според изтеклата информация новата ЕК ще има двама изпълнителни заместник-председатели Франс Тимермас със специален сектор „Климат” и Маргрете Вестагер с „Дигиталиазация”. Предвижда се за комисар по отбрана да бъде избран бившият говорител на комисията – Маргаритис Схинас от Гърция.За Върховенството на закона очаквано е посочена чешката комисарка Вера Юрова, а Румъния получава ресор „Транспорт”. Земеделие отива при поляците, а трите топ ресора – „Конкуренция”, „Икономика” и „Търговия” съответно се разпределят между Франция, Финландия и Ирландия. Политическите сили са разпределени в новия състав на комисията по следния начин: социалистите с десет комисари, девет комисари и председател на ЕК за ЕНП и пет за Обнови, които са бившите либерали.Новата Комисия трябва да започне работа на 1 ноември, ако изслушванията на номинираните комисари в Европарламента мине успешно. Комисарите ще бъдат препитвани от ресорните комисии в ЕП в началото на октомври.Новоизбраната председателка на Комисията Урсула фон дер Лайен ще представи официално състава на кабинета си във вторник, а през последните седмици тя вече редеше и препитваше номинираните комисари за тяхната компетентност. Последната част от пъзела бе наместена след като в петък Италия представи своя кандидат, бившия премиер социалист Паоло Джентилони. Любопитна подробност е, че освен председателката, която е с аристократичен произход в кабинета и влиза още един потомствен аристократ. Това е Джентилоти.", "date": "2019.09.07", "title": "България ще получи ресор „Образование и култура” в новата Европейска комисия"}
{"url": "http://www.cross.bg/tvurdi-koreya-severna-1612769.html", "text": "/КРОСС/ Американец, осъден за шпионаж в Северна Корея и освободен миналата година, твърди, че е бил шпионин на ЦРУ, предаде Франс прес.Шейсет и седем годишният Ким Дон-чхул е бизнесмен и пастор, който беше сред тримата освободени от севернокорейските власти американци през май 2018 г. при приближаването на срещата на върха на Доналд Тръмп с Ким Чен-ун в Сингапур.Пред германската телевизия Ен Де Ар американецът твърди, че е шпионирал за ЦРУ от 2011 г.По това време той живеел в Разон, специалната севернокорейска икономическа зона близо до границата с Китай и Русия, и имал разрешително да влиза в Северна Корея.Бил вербуван след смъртта на Ким Чен-ир, когато международната общност се чудела кой ще бъде негов приемник и в каква посока ще поеме Северна Корея.Американецът твърди, че дори бил оборудван с ръчен часовник, който правел дискретни снимки. Имал и апарат за подслушване с голям обхват, който криел в ухото си. Ким Дон-чхул твърди, че е снимал военни кораби, на които ЦРУ имало само сателитни снимки.Американецът бил арестуван през октомври 2015 г. и след 6 месеца на разпити е бил осъден на 10 години затвор.", "date": "2019.09.07", "title": " Американски гражданин, освободен от Северна Корея, твърди, че е шпионирал за ЦРУ"}
{"url": "http://www.cross.bg/penkova-turnovo-veliko-1612768.html", "text": "/КРОСС/ Евродепутатът Цветелина Пенкова ще открие информационен офис във Велико Търново. „Градът е историческа и духовна столица на България с много млади хора и енергия, който предлага добри възможности“, посочи Цветелина Пенкова пред журналистите във Велико Търново.Тя отбеляза, че за да има активна връзка между евродепутатите и българските граждани е необходимо изграждане на информационни центрове и офиси в страната. До края на месеца Пенкова ще разкрие свой офис в София, в Студентски град, а след това подобен център ще бъде открит и във Велико Търново. Областният председател на БСП Петко Тюфекчиев уточни, че това ще бъде първи информационен офис на евродепутат от групата на социалистите и демократите от Европейския парламент в града.\"Целта е всеки да се запознае директно с възможностите, които предоставя ЕС, начините за обмен и за кандидатстване по различни програми, както и разкриването на стажове за младите хора\", посочи Пенкова. Според нея една от важните задачи пред българските представители в ЕП е да съдействат на близо 250 хиляди български граждани, живеещи във Великобритания след Брекзит, и в периода, в който протичат процесите на откъсване на страната от ЕС.Като член на Комисията по бюджетен контрол Цветелина Пенкова ще продължи да следи данните, свързани със злоупотребата на евросредства в рамките на всички страни членки на съюза.Сред другите приоритетни теми ще бъдат т.нар. двойни стандарти и защитата на потребителите, както и възможностите на Кохезионния фонд, общата селскостопанска политика и влизането на България в Шенгенското пространство.„Фрагментираността на ЕП и изборът на негов председател с неубедително мнозинство е доказателство, че гласът на всеки един представител в Европейския парламент ще има значение, което е важно за защита на националните интереси“, завърши Пенкова.", "date": "2019.09.07", "title": "Евродепутатът Цветелина Пенкова ще открие информационен офис във Велико Търново"}
{"url": "http://www.cross.bg/tyristi-bankok-chyzhdestranni-1612774.html", "text": "/КРОСС/ Банкок е бил най-посетеният от чуждестранни туристи град миналата година, сочи годишният индекс (Global Destination Index) на компанията Мастъркард (Mastercard), предаде Франс прес.Тайландската столица оглавява престижната класация за четвърта поредна година.Близо 23 милиона чуждестранни туристи са посетили Банкок през 2018 г.Следват Париж и Лондон с по малко повече от 19 милиона.  Ню Йорк е седми с 13,6 милиона. Сред първите 10 града в класацията само Лондон регистрира спад на чуждестранните туристи (от близо 4 процента).Дубай е на първо място по потребление. Чуждестранните туристи са похарчили там близо 31 милиарда долара миналата година. Следват Мека и Банкок с по малко повече от 20 милиарда долара.", "date": "2019.09.07", "title": "Банкок е бил най-посетеният от чуждестранни туристи град"}
{"url": "http://www.cross.bg/grigor-beshe-medvedev-1612771.html", "text": "/КРОСС/ Магдалена Малеева - бившата номер 4 в световната ранглиста при жените - защити Григор Димитров след елиминирането му от тазгодишния US Open.\"Не може да се каже, че Григор Димитров има слаба психика, особено на фона на добрата му игра и неизменното му присъствие сред най-добрите тенисисти в света.Не успя, защото Медведев беше по-добър. На това ниво всички са много добри, много подготвени.Това с психиката ми е много смешно. Да се говори постоянно, че Григор е психически слаб, е странно. Той е постоянно сред най-добрите в света. Колко да е слаб психически?! Това е едно ниво, на което нещата се решават за няколко точки. Във вчерашния мач беше така. Имаше сет-бол първия сет и той беше ужасно важен. Този противник е толкова труден! През цялото време беше въпрос на няколко точки. И Григор имаше шанс.Те са абсолютно различни играчи. Медведев е изключително странен тенисист. Прилича на Милослав Мечир. Те не правят никакви грешки, супер стабилни са, играят топката много ниско. Като стена са. Знаеш, че за да ги победиш, трябва да правиш чудеса. Всички имахме надежда, че и Медведев е доста уморен, защото той има невероятно лято. Изглежда страшно уморен, много контузен, целият е облепен в лепенки. Надявах се, че Григор е по-свеж, но, за съжаление, не успя.Никой не очакваше от Григор да направи това тази седмица. Той беше доста контузен през годината. След този турнир отново е в първите 30, отново ще бъде поставен в Австралия, отново е в позиция да печели големи мачове и турнири. Има още едни 10 години, в които да играе. Може да очакваме голямо бъдеще. Той има страхотна кариера. Абсолютно никой българин не е бил близко до това, което е постигнал той\", сигурна е Малеева.", "date": "2019.09.07", "title": "Малеева: Да се говори постоянно, че Григор е психически слаб, е странно"}
{"url": "http://www.cross.bg/iiotova-iliyana-bolyarovo-1612775.html", "text": "/КРОСС/ „Държавата трябва да се върне в малките градове и села, с по-голяма грижа и внимание. Необходим е специален план за развитие на пограничните региони. Инвестиции, стабилна икономика, образовани хора и професионалисти са гаранция за сигурността на България, за безопасната външна граница на Европейския съюз“, това заяви вицепрезидентът Илияна Йотова в град Болярово. Вицепрезидентът бешв гост на честването на 45-годишнината от обявяването на населеното място за град.Илияна Йотова се обърна към жителите на Болярово с думите: „Днес съм тук, за да ви кажа, че не сте забравени и в лицето на президентската институция имате най-големите съюзници. Трябва ни ясна визия за малките общини, как ще ги развиваме, как ще задържим хората тук, как ще върнем младите“. Жителите на Болярово споделиха с вицепрезидента болката си от обезлюдяването на региона. Все повече млади хора търсят по-добър живот в по-големите общини или в чужбина.По думите на вицепрезидента Йотова днес най-голямата и обединяваща кауза трябва да бъде модерна и просперираща България. „Трябва да решим в каква посока ще развиваме страната. Селско стопанство, туризъм, високи технологии? Трябва да посочим няколко приоритета за следващите години и да работим по тях“, заяви Илияна Йотова.„Тази кауза ще бъде успешна само когато работим всички заедно и се стремим истински към единение. Когато сме отдадени един на друг, а не всеки да се спасява поединично. Когато сме убедени, че заедно пишем биографията на един народ и една държава, а не своята собствена“, изтъкна вицепрезидентът.По думите на Илияна Йотова неслучайно ден след Съединението Болярово чества своя празник. „Вие сте пример за това как с общи усилия – на хората и на управлението, се постигат резултати“, посочи вицепрезидентът. Илияна Йотова поздрави кмета Христо Христов за усилията, които полага за развитието на общината.Според вицепрезидента повече от всякога имаме нужда да черпим сила и самочувствие от велики моменти като Съединението на Княжество България и Източна Румелия, за да градим общото си бъдеще с увереност и вяра в потенциала ни. „Съединението е един от историческите примери, който казва, че когато сме заедно, успяваме, дори да изглеждаме обречени“, посочи Илияна Йотова.", "date": "2019.09.07", "title": "Вицепрезидентът призова за специален план за развитие на пограничните региони"}
{"url": "http://www.cross.bg/neshto-samo-polychi-1612756.html", "text": "/КРОСС/ Преди повече от половин година забраних представители на агенция ПИК да бъдат канени на наши събития и да бъдат допускани на пресконференции в сградата на централата на \"Позитано\"20.Опитваха се да нахълтат с крясъци и обиди. Не им се получи. Направиха подвижно студио пред централата. Не им се получи.Обвиниха ме, че потискам свободата на словото.Да, потисках, но не свободата на словото, а пошлостта, лъжата и задкулисието. Изляха се тонове помия срещу БСП и нейни представители. Издържахме и това.Призовавам другите партии да направят същото. Не става дума просто да заклеймим един жълт сайт.Става дума за нещо много по-голямо - граждани, журналисти, медии и политици да се обединим за чистота и истина в отразяването на политическия и обществен живот.Но само с обръщения няма да стане. Ако има нещо, в което Недялко Недялков е прав, това са думите му- “съдете ме”. Преди месец заедно с още четирима колеги наехме адвокат, предоставихме му материалите, в които ПИК отвратително лъже за нас и му възложихме да заведе дело от наше име.Да, ще бъде бавно, ще отнеме време, но това е единственият начин в правова държава да има ред и всеки да носи отговорност за делата си.А следващият да се замисли какво прави.Така че, не спирайте само до декларации.Съдете ги.Съжалявам, че нито един от управляващите и силните на деня няма да го направи.Просто тях ПИК не ги закача.", "date": "2019.09.07", "title": "Нинова осъди остро компрометиращите снимки срещу кандидат-кмет на София"}
{"url": "http://www.cross.bg/denyat-bulgarskite-medii-1612757.html", "text": "/КРОСС/ \"Днес е денят, в който българските медии решават, че трябва да поставят границата.Работата ни, честта ни, етиката и правилата ни нямат нищо общо с опита да бъде дискредитиран един от участниците в кампанията за кмет на София по несъвместим с професията ни начин. Това не е журналистика. И ние категорично се противопоставяме на опитите да се нарича така.Още по-категорично възразяваме срещу онези партии и отделни политици, които легитимират подобни „медии“ като им дават интервюта, канят техни представители на събитията си, плащат им за рекламни и PR кампании по време на избори.Днес е денят, в който ние, българските медии, искаме от вас, българските политици, да прекратите това. Ако вашата работа, чест, етика и правила нямат нищо общо със случилото се, разбира се. Всяка друга реакция е фалшива.Днес е денят. Нека заедно да поставим границата!\"Медии и журналисти, спазващи етичните норми в професията:Актуално, БГНЕС, BG VOICE, Дарик, \"24 часа\", Dir.bg, Дневник, Гласове, ТВ Европа, Епицентър, Зов нюз, \"Икономист\", Информационен портал \"Здраве и Култура\", \"Капитал“, Клуб Z, Коректно, Капана, Медиапул, OFFNews, Обаче.бг, Площад Славейков, Под тепето, Редута, Редмедия, \"Сега\", „Дума“,  Фактор, Фокус, Фрогнюз, 5Gmedia, Bulgaria News. (БНТ, БНР, bTV, Bulgaria ON AIR и Нова тв очакват в понеделник решения на управителните си органи дали ще се присъединят).", "date": "2019.09.07", "title": "Журналисти и медии : Днес е денят!"}
{"url": "http://www.cross.bg/godini-evropa-alkohol-1612751.html", "text": "/КРОСС/ Според генералния секретар на пивоварите в Европа Пиер-Оливие Бержерон в Европа има спад на консумацията на алкохол като цяло. Конкретно за употребата на бира, той заяви:", "date": "2019.09.07", "title": "Спад на консумацията на алкохол в Европа"}
{"url": "http://www.cross.bg/iran-sporazymenieto-agentziya-1612759.html", "text": "/КРОСС/ Техеран е включил центрофугите за обогатяване на уран, за да увеличи резервите си, съобщи говорител на Иранската агенция за атомна енергия, цитиран от АФП. Страната обаче ще позволява на Международната агенция по атомна енергия да наблюдава ядрената й програма, съгласно споразумението от 2015 година.„Що се отнася до наблюдението и достъпа на Международната агенция по атомна енергия – тук всичко е ясно. Ангажиментите на Иран по отношение на прозрачността ще бъдат спазвани, както и досега“, каза говорителят.Иран е активирал 20 центрофуги IR-4 и още 20 IR-6, съобщи говорителят на пресконференция в Техеран. „Капацитетът на тези машини е много пъти по-голям от този на предишните. Те бяха включени в петък“, каза той пред репортери. Това е третата стъпка, която Иран предприема, за да намали ангажиментите си по ядреното споразумение, договорено през 2015-та година. Иран, заедно с три европейски държави – Великобритания, Франция и Германия водят разговори в опит да спасят сделката, след като САЩ се изтеглиха от нея през май.Иран предупреди, че за трети път ще намали ангажиментите си по споразумението, освен ако другите страни в него не помогнат страната да се справи с последиците от наложените й санкции от страна на Вашингтон.На 1 юли Иран обяви, че е увеличил капацитета си от обогатен уран над 300-килограмовия максимум, записан в споразумението. Седмица по-късно Техеран съобщи, че е надвишил и 3.67% честота на запасите си от уран.", "date": "2019.09.07", "title": "Иран се отказа от част от споразумението за ядрената си програма"}
{"url": "http://www.cross.bg/santimetra-snyag-v-alpite-1612758.html", "text": "/КРОСС/ Първи по-значителен снеговалеж за сезона беше регистриран през последните дни в Алпите.Някои западни и централни райони на планинската верига вече се покриха с около 15-20 сантиметра бяла премяна.Прогнозите са снежната покривка да достигне до 50 сантиметра в следващите дни, но това ще се случи само по местата над 2000 метра надморска височина.", "date": "2019.09.07", "title": "20 сантиметра сняг в Алпите"}
{"url": "http://www.cross.bg/evro-novi-zakypyvane-1612761.html", "text": "/КРОСС/ Железниците пускат директен влак от София до Пловдив през септември. Новият влак на БДЖ ще взима разстоянието за два часа и ще спира само на гара Пазарджик.Така пътуването ще се намали с 20 минути до 2 часа и ще бъде по-конкурентно на автобусните превозвачи и шофирането по магистралата, пише „Монитор“.Проектът на държавните железници е част от политиката, насочена към удовлетворяване на нуждите на пътниците, което неминуемо минава през     модернизация на остарелия подвижен състав.Планирано е да се закупят 10 нови локомотива за скорост от 160 км/ч, с които да бъдат обслужвани около 30 влака на ден по дългите дестинации. Очаква се доставката да бъде извършена до края на 2020 г. на стойност за около 25 млн. евро.В момента се извършва техническо изследване на параметрите за закупуване на шинобуси. Идеята е с 10 нови шинобуса, които са около 60-90 местни за скорост от 120 км/ч, да се обслужват около 40 влака дневно, основно в регион Пловдив на разстояние до 50 км. Стойността им е за около 15 млн. евро. Такива произвеждат полската PESA и чешката Skoda.Планирана е поръчка за закупуване и на 10-12 нови мотриси, най-вероятно 4 секционни с около 250 места за скорост от 160 км/ч. С тях ще се обслужват около 40 влака дневно на средни разстояния между големите градове. Поръчката е планирана до края на 2019 г. за около 75 млн. евро, като доставката се очаквана през 2022/23 г.Общата сума за нов подвижен състав възлиза на около 165 милиона евро.В сумата е включено и закупуването на 40 вагона, които следва да се осигурят до 2023 г. За 2020 г. има осигурени 50 милиона евро за нов подвижен състав, останалите 115 милиона евро ще бъдат включени в заявките за капиталов трансфер за 2021, 2022 и 2023 г.Най-малко железниците планират търгове за 5 или 6 локомотива, както и за между 30 и 50 вагона втора употреба, какъвто е и дневният недостиг в железницата сега. Стандартната цена на един чисто нов локомотив Siemens е 2.5 млн. евро, а за един нов вагон – около 1 млн. евро. Обмисля се и вариант за закупуване на китайски локомотиви, които обаче ще трябва първо да бъдат сертифицирани.Планът за закупуване на германски употребявани вагони, за който от дружеството споделиха преди месец, все още е актуален. Един такъв употребяван вагон, 2-ра класа, без климатик от Deutsche Bahn струва 30 хил. евро. Ако се купят употребявани вагони с първа и втора класа от германския оператор, те ще струват 35 хил. евро. Ако пък българските железници искат в тях да има и климатик, тогава цената скача до 55 хил. евро. Германските вагони са близо 30-годишни, но през 2005 г. им е направен капитален ремонт и са далеч по-добри от тези, с които нашата железница разполага сега.Това няма да е първата сделка между БДЖ и германските железници,     през 2006 г. дружеството закупи 110 немски вагона втора ръка.В момента се пише проект за кандидатстване по ОП „Околна среда“ 2013-2020 г. за неусвоени все още европейски средства в размер на 80 млн. лв., което ще се използва изцяло за подновяване на подвижния състав. Срокът за кандидатстване на евросредствата е 5 септември. Амбицията на дружеството е до 1 година, т.е. при най-оптимистичен сценарий през 2021 г. да има нови влакове. Това обаче е свързано и с много срокове и възможни обжалвания на обществените поръчки.", "date": "2019.09.07", "title": "БДЖ пуска влак София – Пловдив, с 20 минути по-бърз  "}
{"url": "http://www.cross.bg/yadki-bolesti-kardiologiya-1612762.html", "text": "/КРОСС/ Неосолените ядки намаляват риска от сърдечно съдови болести. Това заявиха учени от Исфаханския кардиологичен институт в Иран на конгреса на Европейското дружество по кардиология в Париж, пише Лента.Според специалистите, ако човек похапва лешници, бадеми или орехи, два пъти седмично намалява със 17 процента риска от смърт вследствие на сърдечносъдови болести в сравнение с похапването на ядки веднъж на две седмици.Учените отделно изтъкват ползата от консумацията на сурови и неосолени ядки. До тези заключения специалистите стигнали, след като 12 години следили хранителните навици на 5432-ма души над 35-годишна възраст. Били взети предвид възрастта, полът, образователният ценз, тютюнопушенето и физическата активност на участниците в изследването.Авторите му отбелязват, че в съответствие с препоръките на Европейското дружество по кардиология ежедневната консумация на около 30 грама ядки свидетелства за здравословен хранителен режим.", "date": "2019.09.07", "title": "Ядките - вкусната грижа за сърцето"}
{"url": "http://www.cross.bg/sofiya-pargov-horata-1612763.html", "text": "/КРОСС/ София не може да продължава да се развива дебалансирано - ние ще работим за прозрачност, експертност и ще питаме хората. Това каза лидерът на БСП - София Калоян Паргов в ефира на телевизия \"Европа\". \"В София има немалко проблеми и мога да кажа три неща, които би трябвало да се случат и за които ще работим. На първо място това е прозрачност, на второ място повече експертност и на трето - да питаме хората. Защо? Защото ГЕРБ очевидно се опитват да ни представят своите намерения като единствено решение, а виждаме резултата и мнението на хората. Не говоря само за ремонтите, говоря за политиката като цяло. Колко пъти за 10 години питахме хората? Три референдума предложихме, един не се допусна“, посочи Паргов.  „Дайте да питаме хората!\", призова той.„София не може да продължава да се развива дебалансирано. От 2015 г., а и сега този лайтмотив ще бъде акцент в нашата платформа. Г-жа Фандъкова за пореден път си го приши, но за четири години какво направи? Колко квартала оправи?\", попита Калоян Паргов и изтъкна, че има такива квартали, в които асфалтът е от времето на социализма.Според него в София има огромно недоволство от това управление. И то може да се характеризира с две думи - развитие в застой последните десет години. София има нужда от промяна за една друга перспектива.По думите му е много важна консолидацията. На лявото, на партията преди всичко и на онази част от обществото, която иска промяна. \"И в случая потенциална възможност за такава консолидираща фигура е Мая Манолова\", заяви лидерът на столичните социалисти. \"Наясно съм, че БСП сама на този етап не може да спечели избори в София предвид 30-годишните нагласи. Мая Манолова наистина може да събере потенциал отвъд възможностите на БСП\", каза Паргов. По думите му издигането на една кандидатура от Инициативен комитет не е нещо ненормално, както и подкрепянето й от политическа партия също не е необичайно. \"Назад в годините БСП е пробвала различни модели на участие в местната власт, включително и да се издига и да се подкрепя гражданска кандидатура\", допълни още той. Калоян Паргов изтъкна, че за да се успее в София и да се наложи промяната, трябва да се работи умно.\"Формирането на мнозинство е ключово за един кмет, защото без такова, колкото и да е популярен, няма как да управлява“, категоричен бе председателят на  групата на БСП в СОС. Той посочи, че мнозинството в общинския съвет дава зелена светлина на една или друга политика, на едно или друго намерение на един кмет, но мнозинството в Столичния общински съвет не би трябвало да бъде гумен печат, както досега.„Целите на БСП в тези местни избори са 100 % увеличение на кметовете и 30 % увеличение на съветниците в страната. За София - това е значително увеличаване на общинските съветници, като минимум удвояване и превръщане на БСП в незаобиколим фактор във формирането на политиката на Столична община\", обобщи Паргов.Председателят на БСП – София припомни, че подготовката за местните избори е започнала още през ноември 2017 г. „Тогава пред структурите на Градската организация, заедно с Корнелия Нинова, обявихме това начало и че кандидатура тип Румен Радев е печелившият модел за София\", обясни Калоян Паргов.", "date": "2019.09.07", "title": "Калоян Паргов: В София БСП ще работи за прозрачност, експертност и ще питаме хората"}
{"url": "http://www.cross.bg/emanyil-byzoni-italianskiya-1612764.html", "text": "/КРОСС/ Българинът Емануил Иванов, който е на 21 години, е големият победител на 62-ото издание на Международния конкурс за пианисти на името на италианския пианист, диригент и композитор Феручо Бузони, съобщава Райнюз.Конкурсът се проведе в италианския град Болцано. Претендентите бяха 22. На второ и трето място останаха японката Шиори Кувахара и грузинецът Гиорги Гигашвили.Младият пианист е от Пазарджик, той е носител на много награди от национални и международни конкурси.", "date": "2019.09.07", "title": "Емануил Иванов е големият победител в Международния конкурс за пианисти \"Феручо Бузони\""}
{"url": "http://www.cross.bg/dzholi-brad-mesetza-1612765.html", "text": "/КРОСС/ Брад Пит и Анджелина Джоли бяха любимата двойка на Холивуд. Двамата започват връзката си след като играят заедно в \"Mr and Mrs Smith\". По това време Брад все още е женен за Дженифър Анистън, но това не му пречи да залитне по красивата си колежка. След като финализира развода си, Пит вече не крие симпатиите си към Джоли и двамата започват да излизат. Три месеца след това двамата обявяват, че чакат първото си дете. То се присъединява към другите четири, които са осиновени. През 2008-а Джоли отново се появява бременна на събитието Independent Spirit Awards. Същата година, на фестивала в Кан става ясно, че двойката очаква близнаци. Оттогава започват и слуховете, че има нещо гнило в отношенията им. Въпреки това, Джоли и Пит се жени през 2014 година. Същата година те участват заедно във втори филм след Mr and Mrs. Smith. Романтичната драма By the Sea е написана и режисирана от Анджелина и разказва за двойка, която се опитва да спаси брака си. 2 години по-късно обаче Джоли подава молба за развод. Тя иска пълно попечителство над шестте им деца, а адвокатът й твърди, че това е в интерес на цялото семейство. В ново интервю за Ню Йорк Таймс, Брад Пит сподлея своята страна от историята. Той признава, че е бил 18 месеца в клон на Анонимните алкохолици след раздялата си с Джоли. Когато слуховете за разрив в отношенията започнаха да циркулират в пресата, таблоидите твърдяха, че спор между двамата е прелял чашата. Детайлите обаче бяха доста различни - някои казваха, че Брад бил пиян, а други, че е нападнал едно от децата си.Всичко това обаче е било отречено от Пит пред NYT. \"Имах просто семейни проблеми като всички останали\". Той откровено говори за престоя си в \"Анонимните алкохолици\". Групата, която е била съставена само от мъже, е помогнала на актьора да се справи с проблема. \"Беше доста освобождаващо чувство да покажа най-грозната част от себе си. Научих много от това\", споделя Брад. Сега той твърди, че е забравил за лошия си навик и се фокусира изцяло върху професията си. Въпреки това, предупреждава, че няма да го виждаме толкова често на големия екран.\"Това е бизнес за младежи. Мисля, че задържах това богатство достатъчно дълго, но човек трябва да знае точно кога да го пусне\", признава той пред NYT. В момента той се подвизава във филма на Куентин Тарантино \"Once Upon A Time... in Hollywod\", а на 20 септември излиза и новият му проект \"Ad Astra\". ", "date": "2019.09.07", "title": "Брад Пит прекарал 18 месеца в \"Анонимни алкохолици\""}
{"url": "http://www.cross.bg/google-godina-ompaniyata-1612753.html", "text": "/КРОСС/ Gооglе вeчe cтaвa \"пълнoлeтeн\" в Щaтитe - нa 15-ти ceптeмвpи ce нaвъpшвaт 21 гoдини oт peгиcтpиpaнeтo нa дoмeйнa gооglе.соm, c ĸoйтo ce пocтaвя нaчaлoтo нa eдин oт нaй-eмблeмaтичнитe интepнeт гигaнти днec.Tъpcaчĸaтa нa Gооglе e нa caмo eдин oт нaй-пoceщaвaнитe yeбcaйтoвe в cвeтa, нo cъщo тaĸa нeгoвa e oпepaциoннa cиcтeмa нoмep 1 - Аndrоіd, ĸaĸтo и нaй-пoпyляpният yeб бpayзъp Сhrоmе. Oт дpyгa cтpaнa ĸoмпaниятa e бизнec зa 815 милиapдa дoлapa.Oт Вuѕіnеѕѕ Іnѕіdеr paзĸaзвaт няĸoлĸo интepecни фaĸтa зa иcтopиятa нa Gооglе, ĸoитo мoжe би нe знaeтe:Toгaвa двaмaтa cтyдeнти oт Cтaнфopдcĸия yнивepcитeт Лapи Πeйдж и Cepгeй Бpин paзвивaт cвoятa идeя зa cъздaвaнe нa peвoлюциoннa тъpcaчĸa, бaзиpaнa нa aлгopитъмa РаgеRаng. Heгoвaтa зaдaчa e дa ĸлacиpa yeб cтpaници чpeз xипepтeĸcтoви вpъзĸи мeждy тяx.Двaмaтa пpeвpъщaт идeятa cи във фaĸт, ĸaтo paбoтят oт cтyдeнтcĸитe cи oбщeжития. Πъpвoнaчaлнo тe ce cпиpaт нa имeтo \"ВасkRub\", нo cĸopo cлeд тoвa гo cмeнят нa \"Gооglе\". Πocлeднoтo e вдъxнoвeнo oт дyмaтa \"гyгoл\" (oт aнгл.: gооgоl), ĸoйтo oзнaчaвa eдиницa c 100 нyли или 10 нa cтoтнa cтeпeн.Πъpвият cъpвъp нa Gооglе e \"пocтpoeн\" нe oт ĸaĸвo дa e, a oт блoĸчeтa Lеgо. Toй ce cъxpaнявa в ĸaмпyca нa Cтaнфopдcĸия yнивepcтeт.B ĸpaйнa cмeтĸa Cepгeй Бpин и Лapи Πeйдж ca изгoнeни oт yнивepcитeтa. Taĸa тe ca пpинyдeни дa пpeмecтят oфиca cи в гapaжa нa eднa oт cлyжитeлĸитe им - Cyзaн Уoджиcĸи, ĸoятo днec e pъĸoвoдитeл нa YоuТubе.Πpeз 1999 гoдинa Ехсіtе, ĸoятo e вoдeщa тexнoлoгичнa ĸoмпaния ĸъм тoзи мoмeнт, пoчти ĸyпyвa Gооglе. Πpeдлaгaнaтa oфepтa тoгaвa e зa 750 xиляди дoлapa.Πpeз 2003 гoдинa ĸoмпaниятa нaй-нaĸpaя ce мecти в cвoя ĸaмпyc, cтaнaл извecтeн c имeтo Gооglерlех в Cилициeвaтa дoлинa.Gооglерlех ce пpeвpъщa в cимвoл нa Cилициeвaтa дoлинa. B cгpaдaтa имa иcтинcĸa пъpзaлĸa, cвъpзвaщa пъpвитe двa eтaжa. Зaeднo c тoвa тя paзпoлaгa c ĸaфeтepия, пpeдлaгaщa бeзплaтнa xpaнa зa cлyжитeлитe нa ĸoмпaниятa. ", "date": "2019.09.07", "title": "Gооglе cтaвa нa 21: Hяĸoлĸo фaĸтa зa тexнoлoгичния гигaнт, ĸoитo мoжe би нe знaeтe"}
{"url": "http://www.cross.bg/ato-italiya-oito-1612754.html", "text": "/КРОСС/ Hecтaбилнoтo вpeмe в Eвpoпa тoвa лятo, вĸлючитeлнo peĸopднитe жeги, ĸoитo oбзexa ĸoнтинeнтa, нaнacят тeжĸи пopaжeния пo лoзoвитe мacиви, пишe Тhе Wаll Ѕtrееt Јоurnаl.Teмпepaтypитe ce пoвишиxa дo бeзпpeцeдeнтнитe 46 гpaдyca пo Цeлзий в чacти oт Фpaнция нaĸapaxa гpoздeтo дa yзpee пpeди дa дocтигнe нyжнaтa ĸиceлиннocт, ĸoятo e вaжнa зa вĸycoвия пpoфил нa винoтo.Cyшaтa бe пpeдшecтвaнa oт бypи минaлaтa гoдинa, ĸoитo yдapиxa peгиoни ĸaтo Бopдo, Koняĸ и Шaмпaн. B Итaлия пoжapитe, гpaдyшĸaтa и дpyги eĸcтpeмни пpoявлeния cъcипaxa винapнитe.Πaoлa дeл Kacaлe пocoчвa, чe гpaдyшĸaтa e yнищoжилa пoнe пoлoвинaтa пpoдyĸция в ceмeйнaтa винapнa ĸpaй бpeгa нa Aдpиaтичecĸия oĸeaн. \"Hиĸoгa дoceгa нe cъм виждaлa тaĸaвa гpaдyшĸa\", ĸaзвa тя.Peгиoни ĸaтo Tycĸaнa и Бopдo oтдaвнa зaвиcят oт бeзoблaчни и cпoĸoйни лeтa, зa дa пpoизвeждaт eдни oт нaй-дoбpитe винa в cвeтa. Уcлoвиятa, ĸoитo дълги гoдини ocтaвaxa нeпpoмeнeни, пoзвoлиxa нa винapитe дa paзpaбoтят cтpoги пpaвилa ĸaĸ и ĸъдe дa пpoизвeждaт винo.Ceгa, ĸoгaтo ĸлимaтът ce пpoмeня, винapнитe ca пpинyдeни дa зaгъpбят тpaдициитe. Гpoздoбepът вeчe ce cлyчвa c мeceц пo-paнo oт oбичaйнoтo. Hяĸoи фpeнcĸи винapи избиpaт дpyги copтoвe и пpeocмиcлят няĸoи oт пo-ĸpexĸитe, нo и oбичaни, copтoвe ĸaтo Mepлo и Pизлинг.B Итaлия лoзeтaтa ce мecтят пo-нaвиcoĸo, ĸъдeтo тeмпepaтypитe ca пo-ниcĸи. B Гepмaния пpoизвoдcтвoтo нa Mepлo - фpeнcĸaтa ĸлacиĸa - ce e yтpoилo пpeз пocлeднитe двe дeceтилeтия зapaди пo-тoплoтo вpeмe.Изcлeдoвaтeли из цeлия ĸoнтинeнт пpoyчвaт дaли e възмoжнo пo-гoлямa чacт oт пpoизвoдcтвoтo дa бъдe пpeнeceнo нa ceвep, нo и пpeд тoвa имa пpeчĸи, тъй ĸaтo ĸлимaтът e нecтaбилeн.\"Beчe e нeвъзмoжнo дa oпpeдeлим ĸaĸъв щe бъдe ceзoнът дo пocлeдния мoмeнт\", ĸaзвa Джopдaнo Цинцaни, пpeзидeнт нa мecтeн винeн ĸoнcopциyм в ceвepнa Итaлия.Bинapитe ĸaзвaт, чe дoceгaшнитe мepĸи нe дaвaт peзyлтaт, a дългocpoчнo peшeниe вce oщe нe e нaмepeнo. ", "date": "2019.09.07", "title": "Heвиждaнo виcoĸитe тeмпepaтypи в Eвpoпa ĸapaт винapитe дa cĸъcaт c тpaдициитe"}
{"url": "http://www.cross.bg/plazh-sardiniya-porto-1612746.html", "text": "/КРОСС/ Забравете класиката на богатите и известните Порто Черво и Порто Ротондо. Хит са Полту Куату и Порт Рафаел. Този сезон на мода са и други места в Сардиния, които са много по-изгодни от обичайните, т.е. са достъпни не само за заможните туристи. Особено през септември и октомври, когато лятото на острова не свършва, а цените падат.За да бъде ваканцията пълноценна, почивката трябва да се съчетава с активност. По тази причина много посетители на изумрудения остров правят разходки до Полту Куату. Това е добра отправна точка за обиколка на целия фиорд, образуван край малкото и безкрайно красиво пристанище край Порто Черво. Никак не е трудно с каяк да навлезете в несравнимите пещери, които морето е изкопало в околните планини. Преживяването е наистина незабравимо.Добра отправна точка е и за архипелага Мадалена. Приказно място за наслаждение на природната красота на този удивително хубав край е островчето Будели, малко на север от Сардиния, близо и до Корсика. То е забележително с тюркоазените води около него, богатството от морска флора и фауна, ако сте фенове на гмуркането, или на плуване край скалите.Задължителното място е Манто делла Мадона, известно още като Басейните на Будели заради поразителните условия за къпане. Прочутият плаж на Будели носи името Кавалиери или Дел Кавалиере с белия пясък, дюните, скалите в съседство и морето в зеленикави тонове. Достъпен е по море.Като ивица с пясък обаче истинските разбирачи винаги споменават Spiaggia Rosa или Розовия плаж, който е наречен така заради нюансите на пясъка от бяло до червено. Това вероятно е едно от най-красивите, най-фотогеничните, най-изумителните и най-удивителните места за слънчеви бани в цяла Европа. Диво е и поради това е още по-атрактивно. Става известно на света от филм на Микеланджело Антониони, наречен „Червената пустиня” преди 55 години. Той се води и официален откривател на плажа.Островчето Будели, което е собственост на новозеландец, който го купува за няма и 3 млн. евро преди 6 години, е част от архипелага с друго библейско име – Мадалена. Главният остров е само на 2 км от Сардиния. Градът, който е и столица на целия архипелаг, като носи името Ла Мадалена. Той е приятен и е в типичния средиземноморски стил, има специален свой си диалект, вкусна кухня, прекрасни плажове и много се гордее, че самият Наполеон не е могъл да го превземе за разлика от могъщи градове като Милано и Венеция например.Целият архипелаг около централния остров с още 6 около него, е обявен за национален парк. Все повече хора посещават и малките острови в съседство със Сардиния, които се водят част от нея за удобство на администрацията. Точно срещу тях е едно от хитовите места на изумрудения остров - малкото курортче Порто Рафаел, основано от разорил се от безкрайни купони бонвиван, който му е дал името си и го е превърнал в истински райско кътче.Граф Рафаел Невил де Берланга дел Дуеро попада тук точно преди 60 години и се влюбва в мястото. Дошъл на плаж на ивицата пясък, недалеч от Бая ди Нелсон, където адмирал Нелсън акостира навремето, а също до Палау – град, от който тръгват феритата за Мадалена, той решава да купи земята. „Мечтан живот” става девизът на курорта, който основава за приятелите, които кани на гости. През 1960 г. с помощта на бъдещата съпруга на Доналд и майка на Кифърд Съдърланд, той започва да строи пристан и малки къщички на 30 минути тогава от Порто Черво – сърцето на Сардиния.Първите поканени са прочути модерни архитекти, които съчетават традиционния сардински стил с модерността, за да се получи уникален коктейл от бели къщи с многоцветни градини в уникална композиция около площадче и пясъчен плаж. На някого може да напомни онова, което бяха нашите ваканционни селища Дюни и Елените в края на 80-те години, ала с повече изящество. Известни личности от шоубизнеса, аристократи, милиардери купуват или строят малки вили в рамките на курорта и го правят световен хит, като големият лукс е, че е далеч от папараците. Графът умира разорен, но щастлив през 1996 г., а всяка година на 11 август на площадчето в неговия курорт тържествено отбелязват рождения му ден. Всички пеят и танцуват, облечени в любимите на аристократа – основател бели туники. Днес неговата вила е превърната в бутиков хотел: уникален, малко ретро, мъничък с двата си етажа, с изискан ресторант и много предлагани възможности за активности и развлечения на високо ниво.", "date": "2019.09.07", "title": "Розовият плаж и 2 малки пристанища са хитовете на Сардиния"}
{"url": "http://www.cross.bg/rosatom-akkyyu-tyrtziya-1612740.html", "text": "/КРОСС/ Руската компания \"Росатом\" е получила лиценз от властите в Турция за изграждане на втория от планираните четири атомни реактора в Аккую, северно от Кипър, съобщава агенция Ройтерс, цитирана от БНР. С това започва да тече 7-годишен срок за изграждане на съоръжението.Лицензът за първия реактор в Аккую бе получен миналата година. По договор той трябва да бъде завършен през 2025 година, но \"Росатом\" ще се опита да го направи до 2023-та, когато се навършва столетие от основаването на турската република. На площадката работят повече от 1700 работници. Изградено е пристанище за доставката на по-обемните компоненти на централата.По план 4-те блока на първата турска атомна електроцентрала ще имат общ капацитет от 4800 мегавата и ще задоволяват до 7 процента от енергийните нужди на Турция. В момента страната е зависима от вноса на природен газ от Русия. За да намали тази зависимост, Анкара ще трябва да плати на \"Росатом\" 20 милиарда долара, допълва Ройтерс.", "date": "2019.09.07", "title": " \"Росатом\" получи лиценз от Турция за изграждане на втори ядрен реактор в Аккую"}
{"url": "http://www.cross.bg/zarkov-debat-krym-1612755.html", "text": "/КРОСС/ „Мая Манолова е много сериозен кандидат и с подкрепата на БСП има всички шансове да спечели изборите”, това каза в интервю за предаването „Събуди се” по Нова телевизия Крум Зарков от БСП. „Очаквам много конструктивен дебат на 11 септември, след което да влезем в дебат за бъдещето на София”, допълни той. Зарков съобщи, че на 11 септември ще има конструктивен дебат в БСП, в който партията ще дебатира за бъдещето на София. „Ние в БСП имаме своя програма и всеки подкрепен от нас кандидат трябва да се съобразява с нея. Мая Манолова търси подкрепата на всеки един гражданин на София. Тя може да говори каквото и както прецени. Ако вземем решение да я подкрепим, аз съм убеден, че ще мобилизираме нашите структури да гласуват за нея. До сряда вечерта има всякакви варианти. БСП е партия, която има сериозен кадрови потенциал, но всичко ще се реши на 11 септември”, подчерта Зарков. „Очевидно е, че в страната има очаквания за промяна и БСП много добре ги разбира”, каза още Крум Зарков.", "date": "2019.09.07", "title": "Крум Зарков: Мая Манолова е много сериозен кандидат"}
{"url": "http://www.cross.bg/turbo-taycan-porsche-1612747.html", "text": "/КРОСС/ Porshe представи първия в своята история модел с изцяло електрическа силова установка - Taycan.", "date": "2019.09.07", "title": "Porsche представи електромобилът Taycan"}
{"url": "http://www.cross.bg/alzhir-mig-m-rysiya-1612742.html", "text": "/КРОСС/ Според информация от източници на Алжир, представители на Алжир са подписали два договора на MAKС- 2019, според които Русия ще достави 14-16 изтребителя МиГ-29М / М2 във ВВС на страната, както и същия брой изтребители Су-30МК (А) в допълнение към вече доставени по-рано.Също така, в съответствие с втория договор, ще бъдат модернизирани и електрониката, радарите и системите за активно заглушаване на Су-30МК (А), доставени по-рано.", "date": "2019.09.07", "title": "Русия сключи два договора с Алжир за доставка на Су - 30 МК и МиГ-29М / М2"}
{"url": "http://www.cross.bg/fyodor-robot-chovekopodobniyat-1612739.html", "text": "/КРОСС/ Спускаемият апарат на руския космически кораб Съюз МС-14 без екипаж, но с първия руски хуманоиден робот Фьодор на борда, се приземи в казахстанската степ, на 147 километра югоизточно от град Жесказган, предаде ТАСС.Корабът се разкачи от МКС по-рано тази нощ. Фьодор, който пътува с него, в бъдеще може да бъде използван за работа в открития космос, а по време на настоящата си мисия той предаде телеметрична информация.Човекоподобният робот Фьодор е създаден от компанията \"Андроидна техника\" и Фонда за перспективни изследвания на Русия.", "date": "2019.09.07", "title": "Човекоподобният робот Фьодор се завърна на Земята"}
{"url": "http://www.cross.bg/yragana-dorian-pres-1612743.html", "text": "/КРОСС/ Жертвите на урагана Дориан на Бахамските острови станаха вече 43, предадоха световните агенции. Много хора продължават да се издирват и властите очакват броят на загиналите да се увеличи значително. Тридесет и пет от жертвите са на островите Абакос, а останалите са на остров Гранд Бахама.Продължава операцията по възстановяване от урагана и издирване на безследно изчезнали хора. Стихията беше от категория пет, когато се задържа на архипелага с ветрове със скорост над 250 километра в час. Бедствието, което ураганът причини, е невиждано за архипелага. Засега жертвите са 30, но се очаква бройката да се увеличи.Американски военни самолети ще доставят помощ на Бахамите, допълва Асошиейтед прес.Според ООН 700 000 души имат нужда от незабавна помощ на Бахамите. Организацията обяви, че в идните три месеца за там ще бъдат пратени 85 тона продоволствия, допълва Франс прес.В същото време канадските власти издадоха предупреждение за приближаващ ураган заради урагана Дориан. Тревогата е издадена за остров Принц Едуард и югоизточната част на провинция Нова Скотия, предаде Франс прес.Ураганът Дориан, който е вече от първа категория, премина покрай двете Каролини в САЩ. Сега той продължава да се изкачва покрай атлантическото крайбрежие на САЩ. ", "date": "2019.09.07", "title": " 43 са жертвите на урагана Дориан на Бахамите, и Канада обяви тревога"}
{"url": "http://www.cross.bg/izbori-razmisul-rysiya-1612749.html", "text": "/КРОСС/ В Русия е ден на размисъл преди утрешните частични местни и регионални избори. На различни места в страната ще се гласува за губернатори, кметове на населени места, регионални парламенти и градски законодателни събрания. ", "date": "2019.09.07", "title": "В Русия е ден на размисъл преди утрешните частични местни и регионални избори"}
{"url": "http://www.cross.bg/tyristi-sezon-karastoyanova-1612735.html", "text": "/КРОСС/ \"Над 10% е ръстът на българските туристи по Черноморието ни този сезон. Повече са били и туристите от Германия, Чехия и Полша, а помалко тези от Русия\", това съобщи изпълнителният директор на Сдружение Национален борд по туризъм Полина Карастоянова в \"Денят ON AIR\".Тя беше категорична, че летният сезон ще завърши успешно, защото всички, носещи отговорност за това, са положили големи усилия. Карастоянова коментира, че е много важно да спрем тенденцията на намаляващите руски туристи, защото те са много ценни за нас и да обърнем повече внимание на привличането на туристи от Турция.Пред Bulgaria ON AIR тя изрази мнение, че прекалено много внимание и енергия са се отдали на негативните ситуации по Черноморието ни през този сезон, а не се е дала възможност да бъдат показани добрите примери.\"Необходимо ни е да отворим разбирането си за това как ще развиваме българския туризъм за следващите 10 години с много стойностна международна експертиза\", коментира тя.Карастоянова заяви, че държавата ни трябва да започне отваряне на политиката към далечните пазари, така че например Царевец и Перперикон да бъдат разпознаваеми и желани туристически дестинации като Акропола и Колизеума.По думите ѝ ние бихме могли да бъдем много по-интересни към Китай, САЩ и Япония, но трябва да предприемем стъпки като осигуряване на преки полети между страната ни и тях. ", "date": "2019.09.07", "title": "Над 10% е ръстът на българските туристи по Черноморието ни тази година "}
{"url": "http://www.cross.bg/honkong-obyavi-protestirashtite-1612737.html", "text": "/КРОСС/ Китайският премиер Ли Къцян обяви в петък, че китайците са в състояние да се справят със собствените си проблеми. Това бе първият коментар на високопоставен китайски лидер по повод продължаващите вече месеци наред протести в Хонконг, коментират от агенция \"Киодо\".Това стана по време на пресконференция, на която Къцян трябваше да отговаря на въпрос за безкрайните протести срещу законопроекта за екстрадиция. По думите на Къцян китайското правителство ще подкрепи твърдо принципа \"една държава, две системи\", както и директивите, според които \"хонконгският народ ще управлява Хонконг\" с \"висока степен на автономия\".\"(Ние) подкрепяме правителството на ползващия се със специален статут Хонконг в усилията му да спре насилието и хаоса и да възстанови реда в съответствие със законите, така че на негова територия да процъфтяват просперитета и стабилността\", обяви Къцян в присъствието на канцлера на Германия Ангела Меркел която е на тридневно пътуване в Китай.От своя страна Меркел обяви, че \"Трябва да се направи всичко, за да се избегне насилието\". По думите й \"само чрез политически диалог би се постигнало решение\". От Хонконг изпратиха сигнал, че са готови да започнат диалог.\"Друг важен сигнал беше, че Хонконг обяви, че противоречивият законопроект е оттеглен. Надявам се, че на тази основа протестиращите ще упражнят гражданските си права и ще участват в диалога \", каза Меркел.Тя също призова да се зачитат свободите и правата на гражданите при съществуващата \"една държава, две системи\" по силата на Китайско-британската съвместна декларация, подписана през 1984 г.В същото време китайските дипломати многократно открито са заявявали, че договорът от 1997 г. е невалиден (договорът се отнася до връщането на бившата британска колония под китайското управление), и обвиняват чуждестранните правителства, че се намесват във вътрешните работи на Китай, като разпалват дрязги и спорове в Хонконг.През последните няколко дни демонстранти протестират пред полицейския участък в Монг Кок, гъсто населен район на полуостров Коулун. Те се обявяват срещу полицейското насилие спрямо демонстрантите, регистрирано на множество телевизионни клипчета.Късно вечерта в петък полицията се опита да разгони със сълзотворен газ стотици протестиращи, събрали се пред полицейско управление, а след това преместили се да окупират шосето \"Натан Роуд\".Така те блокираха няколко пътни артерии и нанесоха сериозни щети на две метро станции. За съботния ден протестиращите предвидиха да продължат с противозаконните акции, като например смятат да \"разтърсят\" полетите на международното летище на остров Лантау.За неделя е планиран поход до Генералното консулство на САЩ в подкрепа на Хонконгския закон за правата на човека и демокрацията, който ще даде възможност на Вашингтон да санкционира и високопоставени представители на Хонконг, за които се установи, че са преследвали протестиращите.", "date": "2019.09.07", "title": "Китайският премиер с първи коментар по повод протестите в Хонконг"}
{"url": "http://www.cross.bg/open-nadal-medvedev-1612736.html", "text": "/КРОСС/ Рафаел Надал, 18-кратен шампион от Големия шлем стигна до петия си финал на US Open вчера, като се пребори с италианеца Матео Берреттини с 7-6 (8/6), 6-4, 6-1.33-годишният испанец ще играе за четвъртата си корона на US Open в неделя на стадион „Артур Аш“ срещу Даниил Медведев. ", "date": "2019.09.07", "title": "Надал на финала на US Open срещу Медведев"}
{"url": "http://www.cross.bg/germaniya-holandiya-stana-1612741.html", "text": "/КРОСС/ Германия загуби от Холандия с 2:4 в най-интересния мач от програмата на европейските квалификации. Това е първи случай от 5 години насам, в който Бундестима допуска четири поражения в един мач. За последно това стана на 3 септември 2014 г., в приятелска среща с Аржентина и загуба отново 2:4.Мачът в Хамбург премина изцяло под диктовката на холандците, независимо, че Германия откри след 9 минути игра чрез Серж Гнабри. След почивката \"лалетата\" обърнаха с попадение на Френки Де Йонг в 59-ата минута и автогол на Йонатан Тах седем по-късно.Много интересно стана в последните 20 минути, когато паднаха още три гола. Първо в 73-ата минута Тони Кроос изравни след спорна дузпа и резултатът стана 2:2. Само шест по-късно 20-годишният Дониел Мален изведе Холандия напред.Крайният резултат оформи Джорджиньо Вайналдум в добавеното време след асистенция на Мемфис Депай.Загубата оставя Германия на второ място в групата, като лидер с пълен актив от 12 точки е Северна Ирландия. Именно двата тима се срещат след няколко дни. Бундестима има 9 точки от 4 срещи. Холандия е трети с актив от шест, но има и мач по-малко.", "date": "2019.09.07", "title": "Германия получи четири гола за пръв път от пет години"}
{"url": "http://www.cross.bg/avtomobil-ybi-chetirima-peshehodtzi-na-trotoar-v-berlin-1612744.html", "text": "/КРОСС/ Четирима души, сред които и едно дете, загинаха в Берлин, след като автомобил \"Порше\" помете хора на тротоара, предадоха Асошиейтед прес и ТАСС.Берлинската пожарна определи като \"пътнотранспортно произшествие\" катастрофата, станала в столичния квартал Мите. Ранени са двама души.Причините за трагедията засега остават неизвестни.", "date": "2019.09.07", "title": "Автомобил уби четирима пешеходци на тротоар в Берлин"}
{"url": "http://www.cross.bg/park-manolova-yuzhniya-1612738.html", "text": "/КРОСС/ Днес всички, които искат да се включат в кампанията, включително с подписи, могат да го направят в Южния парк в 12:00 часа на входа на бул. ''Витоша.''Ще приемаме дарения от граждани. Отказваме подкрепа от корпорации и фирми'', каза вчера пред журналисти Манолова.На празника на Съединението, 6-и септември, Инициативният комитет регистрира кандидатурата й за кмет на София.''Благодаря на всеки един от тях за подкрепата. Благодаря на столичани, които ме срещат на улицата и изразяват своята подкрепа'', каза Манолова.", "date": "2019.09.07", "title": "Мая Манолова стартира кампанията си в Южния парк"}
{"url": "http://www.cross.bg/parche-haiidi-stena-1612745.html", "text": "/КРОСС/ В началото на август Хайди Клум и Том Каулиц официално обявиха, че са женени, макар и да имаше слухове, че са сключили брак пет месеца по-рано. До преди броени дни пък двамата бяха на медения си месец, който прекараха на остров Капри – и по-точно на легендарната яхта Christina O, принадлежала на гръцкия бизнесмен и милиардер Аристотел Онасис, бивш съпруг на Джаки Кенеди.Не е казано обаче, че „сладкият” период трябва да приключва с медения месец. Двамата продължават да си правят мили жестове и подаръци, с които да правят дните си специални.Сега Хайди сподели последната изненада, която Том й направи. Тя се оказа наистина оригинална. Каулиц й подари парче от Берлинската стена:„Днес пристигна един много специален подарък от моя съпруг – парче от Берлинската стена, разделяла цели 28 години града на Източен и Западен Берлин. Съпругът ми се е родил само четири седмици, преди тя да бъде бутната. Това му е дало предимството да расте в една различна Германия от онази, която родителите му познават. Благодарение на това той е могъл да опита от свободата, щастието, креативността, изкуството и надеждата. Този подарък означава много и за двама ни. Всяка сутрин ще гледам това красиво парче в градината си, мислейки си, че нямаме нужда от стени. Стените трябва да бъдат разрушавани“, написа Хайди. ", "date": "2019.09.07", "title": "Съпругът на Хайди Клум й подари парче от Берлинската стена"}
{"url": "http://www.cross.bg/limonut-sushto-fibri-1612792.html", "text": "/КРОСС/ Лимонът е цитрус, който носи редица ползи за организма. Някои от тях са описани по-долу, а именно…Лимоните осигуряват около 40% от препоръчителната дневна доза витамин С. Кората му съдържа обаче почти двойно количество от витамина, който е водоразтворим и мощен антиоксидант, предпазващ костите, кръвоносните съдове и кожата. Витамин С играе също важна роля в поддържането на здрава имунна система.Лимонът е изключително ефективен за забавянето растежа на туморните клетки, тъй като съдържа 22 противоракови съединения. Лимоненът е една от съставките в лимона, която притежава противовъзпалителни, лечебни и противоракови ефекти. Установено е, че той потиска раковите клетки, като същевременно ги елиминира. Лимонът е изключително ефективен при рак на панкреаса, стомаха, дебелото черво, кожата и черния дроб.Лимонът съдържа витамин С, който намалява риска от сърдечни заболявания и инсулт. В състава на плода влизат също фибри, които могат да намалят рисковите фактори за проблеми със сърцето. В изследване се установява, че консумирането на фибри от цитрусови плодове като лимони, намалява холестерола в кръвта след 4 седмици. Растителните химикали, открити в лимоните, а именно хесперидин и диосмин, също намаляват холестерола. Установено е, че лимонената киселина може да помогне за предотвратяване на камъни в бъбреците чрез увеличаване на обема на урината, като същевременно се създава неблагоприятна среда за образуването им. Смята се, че само половин чаша лимонов сок, предотвратява образуването на камъни на хора, които вече са ги имали.Лимоните съдържат също въглехидрати, най-вече под формата на разтворими фибри и прости захари. Фибрите спомагат за правилното функциониране на храносмилателно-чревния тракт. Въпреки това, за да се извлекат максимални ползи от плода и да се приемат достатъчно фибри, трябва да се консумира целият плод, а не само да се пие сокът. ", "date": "2019.09.07", "title": "Защо да ядем лимони всеки ден?"}
{"url": "http://www.cross.bg/kmet-veliko-lecheva-1612748.html", "text": "/КРОСС/ Депутатът Весела Лечева е кандидатурата на БСП за кмет на Велико Търново. Социалистите издигнаха и колегата ѝ Явор Божанков в кметската надпревара за Горна Оряховица.Шампионката по стрелба и бивш спортен министър Весела Лечева е единствената номинация, която гласува общинската конференция на БСП във Велико Търново. Старата столица не е имала „червен“ кмет от 20 години. Лечева призова за позитивна кампания и промяна:„Все още има процеси, които задържат развитието на Велико Търново“.„Стремим се ГЕРБ да бъде свалена от власт“, коментира Георги Свиленски от Изпълнителното бюро на БСП:„Целта ни е минимум удвояване на кметовете, които имаме до момента, удвояване на броя на общинските съветници“.Във Великотърновска област в Павликени, Сухиндол, Стражица и Полски Тръмбеш БСП подкрепя досегашните си кметове, а в Златарица издигна кандидатурата на световния шампион по борба Михаил Ганев. В Свищов БСП и ГЕРБ се обединяват около досегашния кмет Генчо Генчев.", "date": "2019.09.07", "title": "Весела Лечева е кандидатурата на БСП за кмет на Велико Търново"}
{"url": "http://www.cross.bg/bulgarskiya-chyesh-tzveta-1612791.html", "text": "/КРОСС/ Председателят на Народното събрание Цвета Караянчева откри Фестивала на българския бит и култура „Бъдеще с традиции – Кърджали 2019 г.“ пред Паметника на Освободителите. На Новия мост над река Арда тя поведе най-дългото хоро, водено от 10-метров трибагреник. Под звуците на „101 каба гайди“ хорото обедини хората от региона, страната и от съседни държави. В празника се включиха министърът на туризма Христина Ангелкова и областният управител на Кърджали Никола Чанев.Родопчани сме изключително гостоприемни и слънчеви хора, подчерта Цвета Караянчева на откриването. Председателят на парламента отбеляза, че за да усетиш Родопа планина, има няколко неща, които трябва да вкусиш, да чуеш, да почувстваш – родопската песен, която се пее от сърце, да чуеш родопската гайда, да усетиш и видиш природата в Родопите. Преди това се състоя и дефиле на фолклорните състави.В тазгодишното издание на Фестивала са включени дейности, свързани с българския бит и култура – фолклорна програма, тематични изложения, алея на традиционни занаяти, фотоизложби и детски работилници. Целта е да се популяризира уникалното културно-историческо наследство на Източните Родопи. ", "date": "2019.09.07", "title": "Цвета Караянчева откри Фестивала на българския бит и култура в Кърджали"}
{"url": "http://www.cross.bg/surbi-albantzi-vylin-1612750.html", "text": "/КРОСС/ Сръбският министър на отбраната Александър Вулин заяви, че трябва да бъде въведена демаркационна линия между сърби и албанци колкото се може по-скоро. Това пише косовският вестник \"Газета Експрес\". ", "date": "2019.09.07", "title": "Александър Вулин: Да бъде въведена демаркационна линия между сърби и албанци"}
{"url": "http://www.cross.bg/opera-rock-plovdiv-1612752.html", "text": "/КРОСС/ Уникалното шоу Rock the Opera гостува в Пловдив на 7 септември. На сцената на Античния театър ще излязат симфоничен оркестър, рок група \"Ахат\" и гостуващи солисти, които ще представят най-известните хитове на Led Zeppelin, Deep Purple, Queen, Pink Floyd, AC/DC, Rolling Stones и други любими на феновете рок групи.От античната сцена ще прозвучат невероятните изпълнения на Звездомир Керемидчиев (\"Ахат\"), Атанас Пенев (Б.Т.Р.), Невена Цонева, Маркета Пауличкова и Леан Джарвис.Диригент и автор на спектакъла е Фрийдман Рийле, музикант с талант и иновативност, който не се ограничава в рамките на класическия жанр.Концертът се организира със съдействието на оркестъра на Държавна опера – Пловдив и Пражката филхармония.Звезди е категоричен, че Rock the Opera ще взриви Европейската столица на културата - с невероятното съчетание от рок и класика.Над 60 представления на Rock the Opera се състояха с голям успех досега в цяла Европа на емблематични места като Виенската опера, Концертгебау в Амстердам, Античния театър в Атина, а също и в Загреб, Берлин, Мюнхен, Франкфурт, Милано, Палермо, Прага, Москва и др.Опити за сливането на хард-рок с класическа музика се правят  още от пионерите на рока – виртуозни музиканти, които без съмнение са се вдъхновявали също и от класическата опера, а също и от симфоничната музика.Deep Purple изнасят концерт още през 1969 със симфоничен оркестър, а Queen посвещават цял албум на операта, наречен \"А night at the Opera\".Парчетата на Led Zeppelin и Pink Floyd в нередки случай са малки рок симфонии. Често на концерти техните солисти изпълняват също и класически композиции на Бетовен и Шопен.За диригента на Пражкия Филхармоничен Оркестър, Фрийдман Рийле (Friedemann Riehle), няма съмнение за наличието на дълбока връзка между рока и класическата музика.Той често се шегува,че ако Бетовен беше все още жив днес, той не би бил композитор, използващ само дванадесет тона в творбите си, а рок музикант.През 2001 г. Рийле решава да реализира своята идея за спектакъл, който свързва двата жанра, и започва да работи за създаването на уникални аранжименти за симфоничен оркестър и рок бенд. Така се ражда Rock the Opera - невероятно красив спектакъл, в който рок и класическа музика се преплитат в неочаквана,но перфектна симбиоза от звук, ритъм, интензивност, емоция, въображение и светлинно шоу.", "date": "2019.09.07", "title": "Шоуто Rock the Opera ще разтърси Пловдив"}
{"url": "http://www.cross.bg/slunchevo-dyha-ymeren-1612728.html", "text": "/КРОСС/ Днес повече облаци ще има над западната част от страната. На отделни места, главно в планините и планинските райони ще има краткотрайни валежи. Над останалата част от страната времето ще е предимно слънчево. Ще духа слаб до умерен вятър от изток-североизток. Максималните температури ще бъдат между 26-31 градуса.Облачността в масивите над Югозападна България ще бъде значителна и на много места ще вали. Над останалите планински райони ще преобладава слънчево време.Повече облаци се очакват в следобедните часове, но валежи са малко вероятни. Ще духа умерен вятър от изток-североизток. Максималната температура на височина до 1200 метра ще бъде около 20 градуса, а над 2000 метра – около 14.По Черноморието ще е предимно слънчево. Ще духа слаб до умерен североизточен вятър. Максималните температури на въздуха ще бъдат 25-27 градуса, на морската вода е 24-26. Вълнението на морето ще е около 2 бала.", "date": "2019.09.07", "title": "Слънце, облаци и дъжд в съботния ден"}
{"url": "http://www.cross.bg/vreme-lindzi-konurs-1612727.html", "text": "/КРОСС/ Григор Димитров получи височайна звезда подкрепа по време на полуфинала си на US Open срещу Даниил Медведев. Той бе гледан на живо от Линдзи Вон. Легендата в ските този път бе без годеника си Пи Кей Субан. Вон гледа Григор и по време на „Ролан Гарос“. Тогава тя пусна специален клип от успеха на Гришо срещу Марин Чилич.По-рано тази година двамата се „преследваха“ по улиците на Монако. Тогава скиорката караше на велосипед зад Димитров. „Поздравления, Григор Димитров. Страхотно е да те видя да печелиш. Надявам се Роджър да е добре. Респект за Федерер – винаги се държи като професионалист. Наслади се на този успех, Григор“, написа Линдзи Вон в социалните мрежи.Хасковлията доскоро имаше афера с Никол Шерцингер. Те не са обявили официално край на връзката си, но доста дълго време няма доказателства, че са заедно.В залата бе и легендата Джими Конърс. Конърс има 8 титли от Големия шлем и държи три рекорда в тениса. Той има 109 титли, 1556 изиграни мача и 1274 победи.Край корта бе и собственикът на Ню Ингланд Пейтриътс Робърт Крафт.", "date": "2019.09.07", "title": "Линдзи Вон вика за Григор в Ню Йорк"}
{"url": "http://www.cross.bg/medvedev-specheli-geiim-1612726.html", "text": "/КРОСС/ Григор Димитров не успя и при третия си опит да стигне финал в турнир от Големия шлем. Българинът загуби полуфинала на US Open от Даниил Медведев след 2 часа и 40 минути. Руснакът спечели след 7-6, 6-4, 6-3. Това е четвърти пореден финал за него и първия от Големия шлем. Негов съперник там ще бъде победетелят от сблъсъка между Рафаел Надал и Матео Беретини.Българинът имаше много ниска успеваемост на първия си сервис – под 50%. И може би като знак, той допусна пробив още в първия си сервис гейм. Медведев след това поведе с 2-0, но българинът взе следващите три гейма, за да поведе с 3-2. Медведев изравни, но в играта на хасковлията определено имаше импулс. Той взимаше с лекота сервисите си и стигна до 6-5. Той дори имаше сет точка, но руснакът оцеля и вкара сета в тайбрек. В него Гришо направи минибрейк, но после съперникът му поведе с 4-2. Нещата стигнаха до 5-5, но нашенецът сбърка. При това не веднъж, а два пъти поред и Медведев спечели с 6-7.Вторият сет започна с пробив в полза на Григор. 23-годишният руснак обаче веднага до върна. При 1-2 Медведев направи нов пробив, но българинът веднага го върна за 2-3. Двамата взимата сервисите си до 4-4. Тогава Гришо създаде огромни проблеми на съперника си. Двамата направиха  и най-дългото разиграване с турнира – 39 удара. Медведев обаче удържа, а след това и проби – 4-6 и втори сет за него.В третия сет и двамата започнаха с по сервис гейм на нула. Димитров поведе с 30-0, но руснакът спечели четири поредни точки. После той успя и да пробие – 3-1 и спечели следващото си подаване за 4-1. В осмия гейм Григор трябваше да спасява два мачбола и той се справи с много характер – 3-5. Той обаче нямаше отговор на силната игра на Медведев и руснакът спечели следващия гейм при третия си мачпойнт.На трибуните бяха и много знаменитости. Между тях тенис легендите Джими Конърс и Мартина Навратилова, великият Уейн Грецки и Линдзи Вон.", "date": "2019.09.07", "title": "Григор се бори, но загуби от Медведев"}
{"url": "http://www.cross.bg/brexit-pokazva-ikonomika-1612778.html", "text": "/КРОСС/ Миналата седмица беше една от най-лошите за икономиката на Великобритания. Производството и строителството бележат спадове, а секторът на услугите изпитва трудности. Това засилва опасенията, че британската икономика се насочва към рецесия, пише Bloomberg.Пазарът на недвижими имоти е в застой, ритейл продажбите са разочароващи, докато търговците очакват, че Brexit ще доведе до увеличение на цените.Тази седмица мъглата се разсея, след като министър-председателят Борис Джонсън претърпя няколко загуби. Той загуби мнозинството си в парламента и не успя да предизвика предсрочни избори. Но общественото внимание остава върху икономическата цена от несигурността по отношение на излизането на Великобритания от Европейския съюз.„Икономиката страда и това се вижда от последните данни“, коментира анализаторът в Societe Generale Кит Джукс. Ситуацията се влошава с бавни темпове, допълва той.В понеделник ще бъде публикуван доклад, който ще покаже каква е вероятността за наближаването на рецесия. Британската икономика се сви с 0.2% през второто тримесечие на тази година, но през юли нарасна с 0.1%.Движенията на паунда през тази седмица показаха, че трейдърите са зависими от политическите, а не икономическите новини. Във вторник паундът поевтиня и стойността му достигна до 1.20 за долар за първи път от 2017 г. Впоследствие малката победа на опозицията намали риска от Brexit без сделка и се отрази положително на британската валута.Общата картина показва, че бъдещето на страната далеч не е сигурно. Очакванията са за инфлация от 3.3% през 2020 г., показва проучване на Английската централна банка. Към момента инфлацията е на ниво от 2%. Над 50% от британските граждани очакват, че Brexit ще доведе до покачване на цените.Бизнесът също търпи удари. Доклад от понеделник показва, че строителството и производството са се свили през август. Ако потребителите затегнат коланите, икономическите проблеми ще се задълбочат. През август ритейл продажбите са се понижили на годишна база, като отчитат третия си спад за последните 4 месеца. *", "date": "2019.09.07", "title": "Британската икономика плаща цената за политическия хаос около Brexit"}
{"url": "http://www.cross.bg/mlrd-narezhdaniya-sredno-1612730.html", "text": "/КРОСС/ 36,9 милиарда лева са преминали през платежните системи в последния летен месец- август, отчете БНБ. Те са били наредени с 22 273 нареждания.За сравнение през 2017 г. са били обработени 702,6 млрд. а през 2016 г. – 779 млрд. лв. Сумата за миналата година е с близо 200 млрд. повече от тези в годините преди кризата.Паричният поток през 2018 г. е бил разпореждан чрез малко над 1 милион платежни нареждания. Средно на ден граждани и фирми са издавали нареждания за разплащания и преводи за 4272 парични транзакции. Най-голям е бил техният брой на 21 декември.Продължава тенденцията най-много на брой преводи да се правят между 8 и 12 ч, а най-малко в края на работния ден – между 16,30 и 17,30 часа. Средно за ден през миналата година са нареждани плащания за 3,74 млрд. лв., показват още данните на централната банка.", "date": "2019.09.07", "title": "36,9 милиарда лева са преминали през платежните системи през август"}
{"url": "http://www.cross.bg/norwegan-ompaniyata-tova-1612782.html", "text": "/КРОСС/ Tpeтaтa нaй-гoлямa ниcĸoтapифнa aвиoĸoмпaния в Eвpoпa ce бopи зa oцeлявaнeтo cи. Nоrwеgіаn Аіr иcĸa oтĸpoчĸa oт oщe 2 гoдини зa изплaщaнeтo нa нeпoгaceни oблигaции нa oбщa cтoйнocт oт 380 милиoнa дoлapa.A oт cвoя cтpaнa e гoтoвa дa дaдe ĸaтo oбeзпeчeниe дoxoднитe cи cлoвoтe зa ĸaцaнe нa лeтищe \"Гeтyиĸ\" в Лoндoн, ĸoeтo e втopoтo нaй-гoлямo в aнглийcĸaтa cтoлицa.\"Te ce cпpaвят c ĸpизaтa пo нaй-дoбpия нaчин, пo ĸoйтo мoгaт, нo ce нaмиpaт нa pъбa нa пpoпacттa\", ĸaзвa aнaлизaтopът Дaниeл Poecĸa пpeд СNN Вuѕіnеѕѕ.Πpeз пocлeднитe гoдини Nоrwеgіаn Аіr зaпиca бъpз pacтeж. Πpeз 2012 гoдинa ĸoмпaниятa peши дa ce изпpaви cpeщy гoлeмитe игpaчи пpи тpaнcaтлaнтичecĸитe пoлeти. Зa дa пocтигнe тaзи цeл ĸoмпaниятa пopъчa 222 нoви caмoлeтa, ĸoeтo бeшe нaй-гoлямaтa cдeлĸa в индycтpиятa в Eвpoпa.Aгpecивнaтa eĸcпaнзия oбaчe дoвeдe дo нaтpyпвaнeтo нa oгpoмни дългoвe, a тoвa пpинyди мaлĸo пo мaлĸo дpyжecтвoтo дa oгpaничи линиитe cи. Oт 15 ceптeмвpи пpeдcтoи дa бъдaт cпpeни тeзи мeждy Иpлaндия и Ceвepнa Aмepиĸa, a ocнoвнa пpичинa зa тoвa ca пpизeмeнитe 18 бpoя Воеіng 737 Мах нa ĸoмпaниятa.B peзyлтaт нa тeжĸaтa cитyaция, в ĸoятo ce нaмиpa Nоrwеgіаn Аіr, aĸциитe нa дpyжecтвoтo caмo oт нaчaлoтo нa гoдинaтa ca пoeвтинeли c 65%, a глaвният изпълнитeлeн диpeĸтop и нaй-гoлям aĸциoнep в нeгo нaпycнa пocтa. ", "date": "2019.09.07", "title": "Norwegian Air се бори за оцеляването си"}
{"url": "http://www.cross.bg/vostochniii-pytin-oblast-1612732.html", "text": "/КРОСС/ Руският президент Владимир Путин посети космодрума \"Восточний\" в Амурска област и призова да се ускори работата по завършване на проекта, белязан от големи корупционни скандали.Путин посети космодрума заедно с генералния директор на Роскосмос Дмитрий Рогозин. \"Очаквам по-отговорно отношение от ваша страна и динамичен ритъм на организация на работата\", заяви президентът.\"Вече бяха извършени пет изстрелвания. Сега възможностите на \"Восточний\" могат и трябва да бъдат натоварени още повече\", добави Путин по време на посещението си. Той призова и за намаляване на разходите.Очаква се космодрумът \"Восточний\", разположен в Амурска област, да замести \"Байконур\", построен в Казахстан още по времето на СССР. Но още от началото на строежа започнаха закъснения и корупционни скандали, припомня АФП.", "date": "2019.09.07", "title": "Руският президент Владимир Путин посети космодрума \"Восточний\" в Амурска област"}
{"url": "http://www.cross.bg/dobrich-dobrydzha-polk-1612733.html", "text": "/КРОСС/ В 08.45 часа започва поклонение пред мемориала с имената на 650 герои от Шеста пехотна Бдинска дивизия, загинали за освобождението на Южна Добруджа от румънско владичество, съобщава Pro News Dobrich.Възпоменанието е организирано от община Добричка, честваща 103 години от българското военно чудо, сътворено по време на боевете през септември.На мемориала, който се издига на пътя между селата Козлодуйци и Росеново, са изписани имената на 650 войници и офицери от 36-и пехотен Козлодуйски полк,35-и Врачански полк, Шеста пионерска дружина и Втори артилерийски полк от състава на дивизията, паднали в боевете за освобождението на Добруджа.Паметникът, който бе открит на 7 септември 2017 година, е изграден с дарения и с финансовата подкрепа на община Добричка.В 10.00 часа в параклиса \"Св. Архангел Михаил\" във Военно гробище музей добрички духовници ще отслужат заупокойна света литургия и панихида за загиналите войници.В 11.00 часа под звуците на Духов оркестър - Добрич с диригент Стоян Монов ще бъдат поднесени венци и цветя на паметника на ген. - лейтенант Иван Колев и загиналите за освобождението на Добруджа през 1916 г.На паметните плочи в мемориалния комплекс в Добрич са изписани имената на повече от хиляда войници и офицери от Трета българска армия, загинали в битката за Добрич.Фигурата на генерала, изминал хиляди километри по бойните пътища на Добруджа със своя кон Пирин, е излята от 3.5 тона гилзи, предоставени от Министерството на отбраната. Паметникът бе открит за 100-годишнината от епопеята.Тържествената програма ще продължи с полагане на цветя на Кръст - паметника на загиналите в Добричката епопея, Паметен знак на загиналите от 53-ти пехотен полк, част от 7-ма Рилска дивизия през Добричката епопея 1916 г., на паметните плочи на ген. Тодор Кантарджиев и полк. Борис Дрангов.Регионален исторически музей - Добрич организира Ден на отворените врати във Военното гробище музей. Там може да бъде разгледана изложбата \"Добричката епопея 1916 година\".За децата от Добрич общината организира Работилница за хвърчила. Тя ще започне от 11.00 ч. в началото на Градски парк \"Свети Георги\".", "date": "2019.09.07", "title": "103 години от Добричката епопея"}
{"url": "http://www.cross.bg/suedinenieto-razdelim-plovdiv-1612734.html", "text": "/КРОСС/ Стотици граждани присъстваха тази вечер в Пловдив на тържествената заря – проверка по случай 134-годишнина от Съединението на България.„Направихме каквото и колкото можахме, сега можем да чакаме съда на историята. С тези скромни слова Петко Каравелов описва паметните дни на 1885 година“, каза в официалното си слово президентът Румен Радев.„Днес търсим гордост в миналото и често загърбваме своя дълг  пред настоящето и бъдещето“, каза президентът. „Все повече се призовава за ново съединение, но се пропуска, че то минава през ново разделение. Трябва  да се разделим с апатията“, заяви в словото си Радев.Трябва да се разделим с всичко, което спира  развитието  ни – беззакоността, апатията и да отхвърлим нихилизма. Да знаем, че докато позволяваме на несправедливостта да  съществува, не можем да бъдем истински единни. Най-страшна оценка е на следващите поколения. Съдбата на нацията се кове тук и сега. Наш дълг е заедно да съградим достоен справедлив  и живот на българите  в свободна, демократична и просперираща държава. Да живее Съединението, да живее България!“, завърши речта си държавният глава.Признателни жители и гости на Пловдив поднесоха венци и цветя пред паметника на Съединението.", "date": "2019.09.07", "title": "Президентът призова в Пловдив: Да се разделим с апатията"}
{"url": "http://www.cross.bg/temi-i-gosti-v-sytreshnite-blokove-na-televiziite-na-septemvri-1612722.html", "text": "/КРОСС/  Политически битки 2019. Говорят Даниела Дариткова, ГЕРБ и Крум Зарков,БСП; „Машина на времето\": Кое място десетилетия наред наричали Република на младостта и какво се случва тук, недалеч от плажа на Приморско?„Къси разкази\": Как английски финансисти правят къмпинг на село? Николина Чакърдъкова, на 50. Избрано.Предаването е във ваканция. ", "date": "2019.09.07", "title": "Теми и гости в сутрешните блокове на телевизиите на 7 септември"}
{"url": "http://www.cross.bg/iioakim-hrama-mariya-1612718.html", "text": "/КРОСС/ Рождество Богородично е един от най-големите празници на Православната църква.Божият промисъл подготвил постепенно появяването на св. Дева Мария. В дълга редица поколения благородството се издигало непрекъснато, човешката природа ставала по-съвършена, докато най-после благословената двойка – Йоаким и Ана – се явила като благодатна почва, на която могла да поникне такава чудна издънка – пресвета Богородица.На три дни път от Йерусалим се намирал малкият градец Назарет. Там живели праведните Йоаким и Ана, които светата Църква нарича \"богоотци\".Йоаким произхождал от Давидовия род, а света Ана – от рода на Аарон. Били много щедри, милосърдни. За себе си изразходвали само една трета от доходите си. Другата трета жертвали за храма, а последната трета раздавали на бедните.Всекидневна скръб помрачавала живота на тези добри хора: нямали деца. У израилтяните това се считало за голямо нещастие, понеже бездетните родители се лишавали от надеждата да имат за свой потомък очаквания Месия.На един от големите празници Йоаким дошъл със свои роднини в Йерусалимския храм. Искал да принесе жертва на Бога. Храмът бил препълнен с народ. Застанал Йоаким пред първосвещеника и му открил желанието си. Първосвещеникът започнал да го укоряла, че заради греховете му Бог не го благословил с деца. При това положение той не бил достоен да принася жертва.Йоаким се натъжил дълбоко. Излязъл от храма, като се утешавал с мисълта за безбройните милости на Бога към израилския народ.По някое време скръбта му обаче станала толкова голяма, че не пожелал да се върне в къщи. Отишъл в пустинята, където пасяло стадото му. Там прекарал той в молитва и строг пост 40 дни. Молел се усърдно Бог да се смили над него, да извърши чудо – да стане и той баща, както някога Авраам станал баща в дълбоки старини.Вестта за тревогата на Йоаким в Йерусалим стигнала в Назарет до Ана. Тя затъгувала дори повече от мъжа си. Считала себе си за причина за бездетството им. И като мъжа си почнала също тъй горещо да се моли на Бога да я облагодетелсва с рожба.Веднъж, като работела в домашната си градина, видяла сред клоните на едно лаврово дърво гнездо с малки птиченца. Гледката на това щастливо гнездо я хвърлила в още по-голяма скръб.- Само аз, Господи – казала тя със сълзи на очи, - съм мъртва и безжизнена. Цялата природа те прославя със своите плодове. Всички се радват на свои деца. Само аз съм бездетна като безводна пустиня... Господи, Господи! Ти си дарил на Сарра в старините й син. Чуй и мене. И аз ще Ти принеса роденото от мене в дар, за да бъде благословено в него Твоето милосърдие!Ана вложила цялата си душа в тая молитва.И ето – ангел Господен застанал пред нея и й казал:- Ано, Ано, твоята молитва е чута. Твоите вопли преминаха облаците. Твоите сълзи капнаха пред Господа. Ти ще родиш благословена дъщеря, заради която ще бъдат благословени всички земни родове. Чрез нея ще бъде дадено спасение на целия свят. Ще я наречеш Мария.Ана веднага дала обещание, че ако роди дете, ще го даде в служба на Бога.Преди да сподели своята радост с мъжа си, тя отишла в Йерусалимския храм, за да благодари на Бога и там да повтори своето обещание.В това време ангелът Господен се явил и на Йоаким в пустинята и му казал:- Бог чу твоята молитва. Жена ти Ана ще роди дъщеря, която ще бъде ваша обща радост. За да се увериш в моите думи, иди в Йерусалим. Там при златните врата ще намериш жена си, на която вече е възвестена тази радост.Щастливите съпрузи се срещнали в Йерусалим. Разплакали се взаимно за явяването на ангела и принесли заедно жертва в храма.На 9 декември светата Православна църква чества празника Зачатие на света Ана. Това е денят, в която света Дева Мария се заченала в утробата й. Девет месеца след това – на 8 септември – пречистата Дева се родила на света.Като навършила три години, малката Мария, бъдещата пресвета Майка на Божия Син, Господ Иисус Христос, била заведена в Йерусалимския храм. Тъй родителите й изпълнили обещанието си: предали своята единствена рожба в служба на Бога.В това време при храма живеели в отделни малки килии мъже, жени, девици, които посветили себе си изцяло на Бога и тъй водели чист, благочестив живот. Те били предобрази на бъдещите християнски монаси и монахини.В тържествено шествие Ана се приближила с детето към храма. В ръцете на девойките, които придружавали Мария, както и в ръцете на другите присъстващи, горели свещи.За да посрещнат Йоаким и Ана, с пение излезли из храма свещеници, начело с първосвещеника.Ана поставила отроковицата Мария на първото стъпало на храма, който имал 15 високи стъпала. И станало голямо знамение. От никого не водена, от никого не покрепяна, Дева Мария изкачила леко и право всички стъпала. Почуда се изписала по лицата на всички присъстващи.Малката Мария била оставена, като другите девици, да живее при храма. Тъй се лишила тя от родителите си, предадена изцяло на Бога.Починал баща й Йоаким на 80-годишна възраст. Като останала сама, света Ана се преселила от Назарет в Йерусалим. Сдобила се с жилище близо до дъщеря си. Молела се постоянно в храма до своята смърт.Така в нежна възраст била обречена да изпита скръбно сиротство тази, която впоследствие с блажена радост приела върху себе си дълга да лекува сиротството на всички самотни, изоставени хора, да стане Майка Утешителка и Застъпница на всички сирачета.На всяко богослужение се прославя пресвета Дева Мария, която се удостоила да бъде майка на нашия Спасител Господ Иисус Христос. Споменават се с благословение и нейните родители Йоаким и Ана като богоотци, като праотци на Бога, явил се в човешка плът за спасението на цялото човечество.А на празника Рождество Богородично се пее следната песен:\"Рождението ти, Богородице Дево, донесе радост на цялата вселена, защото из тебе изгря Слънцето на правдата – Христос, нашия Бог, Който развърза клетвата, даде благословение и, като унищожи смъртта, дари ни вечен живот.\"", "date": "2019.09.07", "title": "Рождество на Пресвета Богородица"}
{"url": "http://www.cross.bg/iskrenostta-sushtestvena-haraktera-1612716.html", "text": "/КРОСС/ \"Искреността е съществена част от характера. Тя е една от главните цели на възпитанието\".Имануел Кант", "date": "2019.09.07", "title": "Искреността е съществена част от характера"}
{"url": "http://www.cross.bg/nachelo-bulgariya-otkrit-1612719.html", "text": "/КРОСС/  - Римската армия начело с Тит превзема Втория храм и плячкосва Йерусалим. - Римската войска нанася поражение на хуните в Битка на Каталаунските полета. - САЩ за първи път в света използват подводница (Американ Търтъл) за военни цели. - Бородинска битка: Наполеон побеждава при Бородино войските на Александър I и седмица по-късно влиза в Москва. - Бразилия обявява независимостта си от Португалия. - Параходът Лейди Елджин потъва в езерото Мичиган, загиват около 400 души. - Състои се коронацията на Александър II в Московския кремъл. - Съставено е първото в българската история коалиционно правителство, начело с Драган Цанков. - Княз Александър I Батенберг абдикира от българския престол под натиска на Русия и окончателно напуска страната; съставено е правителство начело с Васил Радославов и регентство в състав Стефан Стамболов, Петко Каравелов и Сава Муткуров (26 август стар стил). - село Бяла (Област Русе) е обявено за град от Народното събрание по предложение на народния представител на Бяла Ангел Крушков. - Поетът Иван Вазов е назначен за министър на образованието. - В Пекин е подписано споразумение за прекратяване на така нареченото Въстание на боксьорите. - Избухва Охридското въстание на българското и албанското население срещу сръбската власт в Македония.- Съставено е четиридесет и осмото правителство на Царство България, начело с Никола Мушанов. - Последният оцелял екземпляр тилацин умира в зоологическа градина в Тасмания. - Втората световна война: Нацистка Германия започва масирани нощни бомбардировки над Лондон (първата от 57 последователни бомбардировки). - Подписана е Крайовската спогодба, съгласно която Румъния връща Южна Добруджа на Царство България. - Открит е Паметникът на Съветската армия в центъра на София. - Влиза в сила Допълнителната конвенция на ООН за премахване на робството, търговията с роби и институциите и обичаите, сходни с робството.- В Торино (Италия) е закрита Първата лятна универсиада. - Край Габрово е открит Архитектурно-етнографският музей „Етър\". - Във Варна е открит Дворецът на културата и спорта. - В Свищов е открит химическия комбинат Свилоза. - САЩ и Панама постигат съгласие за предаването на Панамския канал на Панама през 1999 г. - Агентът на Държавна сигурност Франческо Гулино извършва в Лондон покушение срещу българския писател и дисидент Георги Марков. - По случай 40-годишнината на соцаилистическата революция в България, в резиденция „Лозенец\" са наградени с орден „13 века Бълагрия\" цялото партийно и държавно ръкводство на социалистическа България. - Президентът на Таджикистан утвърждава новия химн на държавата. ", "date": "2019.09.07", "title": "7 септември в историята"}
{"url": "http://www.cross.bg/myzeya-etur-otkrito-1612720.html", "text": "/КРОСС/ На 7 септември 1964 година се провежда тържеството, с което е открито едно от най-известните средища на културата в България. За кратък период от време музеят „Етър” се превръща в едно от емблемите на страната.Попаднеш ли в музея, можеш да надникнеш в един различен свят—очарователен и примамващо автентичен—това е светът на възрожденските българи. Тук миналото е пренесено през времето и пространството, за да бъде споделено с поколенията и преживяно от посетителите.", "date": "2019.09.07", "title": "На 7 септември 1964 г. е открит ЕМО \"Етър\""}
{"url": "http://www.cross.bg/predsedatel-izpulnitelen-direktor-1612724.html", "text": "/КРОСС/ , председател на Управителния съвет и изпълнителен директор на \"Асарел-Медет\" АД;, изпълнителен директор и член на СД на Геотрейдинг АД, зам.- председател на УС на КРИБ;, бивша националка по волейбол, треньор на националния волейболен отбор на България за жени до 23 г.;, актриса;, треньор по футбол;, бивш изпълнителен директор на Националното сдружение на общините;, бивш министър на отбраната;, художник;, завеждащ Клиниката по вътрешни болести и пулмология в МВР болница;, актьор;, певец и композитор;, евродепутат, председател на Комисията по регионално развитие в ЕП;, белетрист и драматург;, председател на УС на БСК, собственик на \"Овергаз\", издател на вестник \"Сега\";, актьор; ", "date": "2019.09.07", "title": "Родени на 7 септември"}
{"url": "http://www.cross.bg/hranata-hrana-hranene-1612717.html", "text": "/КРОСС/ Храненето е естествен, инстинктивен процес, от който зависи пряко здравословното ни състояние. Изглежда логично да знаем как да го правим. Оказва се обаче, че човекът толкова се е отдалечил от естественото си хранене, че днес една от най-печелившите индустрии е тази на здравословното хранене, а същевременно един от най-страшните здравословни проблеми е този на неправилното хранене.Сред морето от диети и препоръки за здравословно хранене човек може да се удави. Предлагаме ви десет лесни стъпки, чрез които да промените храненето си. Те ще ви помогнат да изградите стабилна основа, върху която да надграждате в бъдеще.Колкото по-близо до естествения си вид е храната, която поемаш, толкова по-пълноценна е. И обратно – колкото по-преработена е, толкова по-чужда е тя на храносмилателната ти система и толкова по-малко можеш да усвоиш от нея. Например пълнозърнестото брашно е по-богато на хранителни вещества от бялото и е за предпочитане пред него, но цялото зърно е по-хранително от пълнозърнестото брашно.Обикновено в процеса на преработка се губят част от полезните вещества. Времето, което е изминало от момента на праработката също играе важна роля – съответно току що смляното зърно е за предпочитане от брашното, смляно преди шест месеца. По същия начин току що сготвената храна е по-добър вариант от тази, сготвена преди три дни. За консервите да не говорим.Стигаме до второто важно правилно – избирай сезонни продукти. Така времето от откъсването/преработката им до пристигането в дома ти обикновено е най-малко. Да избереш свежи ягоди през януари не е добра идея, без значение колко полезни са по принцип.За да са расли в естествената си среда, те са пропътували хиляди километри преди да стигнат до теб. Вероятно са брани зелени или са обработвани с нещо, за да издържат по-дълго. Много често са от сорт с по-ниски вкусови качества, който обаче издържа на транспортиране. Изчакай да дойде май и се наслади на истински ароматни ягоди, а сега си вземи мандарини от Гърция. Дано не са предварително оцветени.Да, да проследиш от къде идва храната, която консумираш и чиста ли е всъщност тя е истинско предизвикателство в наши дни. Въпреки това е добре да се избират продукти с биография, т.е. такива, за които знаеш къде и как са отгледани.Не е задължително да са с био сертификат, но понякога това е единственият начин да си спокоен, че краставицата, с която приготвяш салата, е чиста (за по-голям добив краставиците се торят ежедневно и се пръскат редовно, тъй като не са устойчиви на болести). Добър вариант е да откриеш съвестен производител, който да практикува устойчиво земеделие/животновъдство и да се снабдяваш от него. Можеш да се включиш в хранкооп, ако живееш в по-големите градове или пък да се довериш на доставчик като Семка.Ако си готов да платиш повече бъди сигурен, че ще получи повече. Съвременната култура на хранене поставя акцента върху \"много храна на най-ниска цена\". И за здравия разум е ясно, че няма как за малко пари да купиш качествена храна. Няма как в закупената от теб стока да бъде вложена качествена суровина и в същото време тя да ти бъде предложена на примамливо ниска цена. Няма как. А нали помниш, ти си това, което ядеш. Не би искал да бъдеш евтин боклук в лъскава опаковка, нали? Звучи грубо, но всъщност голяма част от \"храната\" в магазина представлява точно това.Замисли се следващия път, когато посегнеш към нещо на \"най-ниска цена\". Търсенето на директен доставчик и включването в хранкооп ще ти помогнат да намериш качествена стока на приемлива цена.Например когато следващия път се разхождаш из Родопите, попитай местните, които не гледат големи площи за продажба, дали не могат да ти продадат 10-20 кг. картофи. Плати им поне толкова, колкото ще платиш на пазара, а ако имаш възможност и повече. Всички ще са доволни. По същия начин се оглеждай за малки планински мандри, които обработват само мляко от животни, гледани на открито. Когато почиваш, винаги имай едно на ум и кулинарният туризъм ще се окаже новата ти страст.Благодарение на него ще започнеш да консумираш и храни, на които преди не си обръщаш внимание. Така естествено стигаме до петото правило – стреми се към разнообразие.Разнообразие на видовете продукти, на начините, по които ги приготвяш, на цялото ти хранене. Разнообразието ще ти помогне да разшириш вкусовите си хоризонти и същевременно ще ти осигури богата гама от ценни съставки, които липсват в еднообразната храна.Разнообразието ще ти помогне да се нахраниш с по-малко. Постоянното желание за още и още храна е свързано с хроничния глад, който мъчи тялото ти. Когато му дадеш това, от което има нужда ще се освободиш от постоянното чувство за глад.По-малкото храна е свързана с по-малко усилие за усвояването й и по-малко отпадни продукти, за които отделителната ти система трябва да се грижи. Учените са категорични, че здравето ни ще е по-добро, ако поемаме по-малко, но възможно най-качествена и богата храна.Освен това са правени експерименти, които показват, че когато човек плаща повече, той се храни по-пестеливо и се наслаждава на всяка хапка. Припомни си точка 3.Замени любимия десерт след ядене със салата преди ядене. Ако поне половината от храната в чинията ти е сурова или ферментирала (любимите туршии през зимата) скоро ще се почувстваш по-добре. Суровата храна има редица предимства, особено ако спазваш точки 3 и 5– чрез нея приемаш жизнено важни ензими, минерали и витамини; поддържаш алкално-киселинния баланс в тялото си; набавяш си достатъчно фибри. Благодарение на салата ще забележиш, че хапваш по-малко от основното ястие, а се чувстваш по-добре.Десертът остави за самостоятелна междинна закуска. Хем ще му се насладиш, хем няма да затормозява работата на стомаха ти, като създава условия за ферментация.Да подчертаем – бюрото не се брои. Подредената маса и добрата компания създават празнична атмосфера, която ни храни наравно със съдържанието на чинията. Да се храниш с компания не означава да седиш няколко часа на масата, разговаряйки с близки и приятели, като междувременно хапваш от тук-от там.Напротив, сядаш да се нахраниш и насочваш вниманието си върху красиво подредената чиния. Освен това направи експеримент – колко изяждаш, ако бързо хапваш на крак и колко би изял, ако спокойно се храниш на масата. Ще се изненадаш от разликата.Другото важно предимство на подредената маса е, че цялото ти внимание се насочва към храната, вместо да прескача от проблем на проблем.Стигнахме до девето правило – храни се бавно и спокойно. Не позволявай забързаният ритъм на ежедневието да се прехвърли и на масата. Колко пъти сдъвкваш храната си? Не си броил? Следващият път обърни внимание и ще забележиш, че е крайно недостатъчно. Добре е храната да се сдъвква поне 60-70 пъти, докато се превърне в добре ослюнчена каша. Нито стомахът, нито червата имат възможността да раздробят храната физически, а ролята на зъбите е не само да правят усмивката ти ослепителна.Така че отделяй време, за да се нахраниш спокойно, ако си напрегнат дишай дълбоко и се опитай да се отпуснеш и чак тогава хвани вилицата или лъжицата. Психо-емоционалното състояние се отразява силно на храносмилането.Храната е наслада. Затова много често когато си под пара посягаш към нещо за хапване. Да бориш стреса с храна е глупаво, но да се храниш, така че да пребориш стреса е изкуство. Виждаш ли разликата? Ако спазваш всичко, написано до тук ще я усетиш сам.Много е важно обаче промяната да се случва без насилие. Прави малки крачки, не се сравнявай, не се обвинявай за отклоненията, не брой калории, но и не забравяй целта си. Когато дори не се замисляш с какво и как се храниш, но се чувстваш много жизнен и лек, си я постигнал и си изградил здравата основа, върху, която да градиш. Тогава вероятно тези десет стъпки ще бъдат ежедневие за теб. Наслаждавай се!", "date": "2019.09.07", "title": "Как да се храним, за да бъдем здрави и щастливи?"}
{"url": "http://www.cross.bg/chasa-monitor-telegraf-1612725.html", "text": "/КРОСС/  - 20% от алкохолиците спират с метод от 12 стъпки; - Влакът София-Пловдив бърз като автобуса; - Младежи луднаха по тайните партита; - Премиерът Борисов за пелите на правителството: Отделяме милиарди за здравеопазване; - Борисов, десни и БСП след гадни снимки в сайт: Има граници, които не се преминават; - Паднаха всички пречки пред Кристалина Георгиева за шеф на МВФ; - Знакови пътни проекти минават одит за безопасност; - Газовият хъб „Балкан\" тръгва с 5,7 млрд. куб. м газ; - 37 BG ансамбли пеят зад граница; - Само за пет дни: 13 формации регистрирани в ЦИК за местния вот; - Наплив за общежития заради скъпи квартири; - Илияна Йотова, вицепрезидент: В момента най-дълбоката криза е липсата на доверие към политиците, хората се чувстват изоставени;- Иван и Андрей, тв продуценти: Свободата и богатството не са въпрос на пари; - Певецът Орлин Горанов: Парите никога не са водещи за мен; - Днес е денят!Българските медии слагат границата срещу опитите за очерняне; - Когато се ражда благородната идея;- Когато БНТ си събуваше потурите; - Празнуването на 9.IX; - Наркоманите смениха партизаните;  ", "date": "2019.09.07", "title": "Преглед на печата за 7 септември"}
{"url": "http://www.cross.bg/georgieva-britanski-stranite-1612731.html", "text": "/КРОСС/ Очаква се българката Кристалина Георгиева да бъде единственият кандидат за шеф на Международния валутен фонд, предаде \"Ройтерс\", позовавайки се на двама свои неназовани източника.Единственият известен досега потенциален опонент на българката - бившият британски финансов министър Джордж Озбърн - е решил да не участва в надпреварата, предаде агенцията. Британският премиер Борис Джонсън първоначално търсеше подкрепа за евентуалната кандидатура на Озбърн. Висш британски правителствен представител потвърди обаче, че Лондон сега подкрепя Георгиева, която бе номинирана от страните от ЕС през август.В четвъртък страните членки на МВФ премахнаха възрастовата граница за заемане на ръководния пост, разчиствайки пътя пред кандидатурата на Георгиева.", "date": "2019.09.07", "title": "Кристалина Георгиева - единствен кандидат за шеф на МВФ"}
{"url": "http://www.cross.bg/braziliya-pozhari-amazoniya-1612721.html", "text": "/КРОСС/ Шведският гигант в търговията с облекло \"Ейч енд Ем\" (H&M) е спрял да купува кожа от Бразилия заради опасенията за околната среда, които привлякоха вниманието на фона на горските пожари в Амазония, предаде ДПА.Заради тежките пожари в бразилската част от дъждовната гора на Амазония и връзката с отглеждането на говеда решихме временно да забраним кожата от Бразилия, посочи компанията в изявление.Забраната ще остане в сила, докато не бъдат дадени надеждни уверения, че производството на кожа не допринася за щетите върху околната среда в Бразилия.В страната в момента бушуват най-тежките пожари от години. От началото на годината в Бразилия са регистрирани почти 85 000 пожара, което е със 75 процента повече спрямо същия период на миналата година.Мнозина обвиняват крайнодесния президент Жаир Болсонаро, че не прави достатъчно за справяне с пожарите.Според говорител на \"Ейч енд Ем\" по-голямата част от кожата, използвана от компанията, идва от Европа и оповестеното днес решение ще има ограничено влияние върху бизнеса.", "date": "2019.09.07", "title": "H&M спря да купува кожи от Бразилия"}
{"url": "http://www.cross.bg/brexit-sdelka-dzhonsun-1612729.html", "text": "/КРОСС/ Горната Камара на лордовете на Великобритания даде окончателно одобрение на закона, насочен към предотвратяване на Brexit без сделка в голямо поражение за правителството на премиера Борис Джонсън.", "date": "2019.09.07", "title": "Горната камара на британския парламент одобри закона, предотвратяващ Brexit без сделка"}
{"url": "http://www.cross.bg/provede-chasa-sustoi-1612723.html", "text": "/КРОСС/ От 9.30 ч. с благословението на Негово светейшество Българския патриарх и Софийски митрополит Неофит, Негово преосвещенство Белоградчишки епископ Поликарп - викарии на Софийския митрополит, ще оглави Архиерейска света Литургия с обновление в храм \"Св. Дух\", в Годечкия манастир.От 11.00 часа в централата на ПП АБВ на улица „Врабча\" 23 ще се проведе пресконференция, на която партията ще представи решението си за участие в местните избори в столицата.От 12.00 ч. в Южния парк на входа откъм бул. „Витоша\" кандидатът за кмет на София Мая Манолова ще събира подписи за регистрация.От 10.00 ч. ще бъде открит традиционния Средновековен панаир в Асеновград.От 10.00 ч. на площад „Възраждане\" в Община Белослав е домакин на Третия фестивал на шевицата.От 11.00 ч. вицепрезидентът Илияна Йотова ще бъде гост на отбелязването на 45 години от обявяването на Болярово за град.В Бургас на площад „Тройката\" ще се проведе концертът One love tour.Екипът на GplayTV пристига в Бургас в експоцентър „Флора\".От 10.00 часа в Морската градина пред Пантеона ще се проведе националната инициатива \"Стара хартия за нова книга\".От 19.00 ч. Благоевград ще бъде част от международен и национален протест \"Stop Barnevernet\".От 13.30 ч. в Клуба на НФСБ до Фестивалния конгресен център във Варна ще бъде издигнат за кандидат-кмет Димитър Карбов.От 17.00 ч. ще на пл. „Николай Гяуров\" ще се проведе фолклорен празник „На мегдана\".От 10.00 ч. на Военното гробище-музей Параклис „Св. Архангел Михаил\" ще започнат честванията по повод 103 години от Добричката епопея.От 12.00 ч. пред Клуба на НФСБ в сградата на Драматичен театър „Йордан Йовков\" ще бъде обявена официално кандидатурата на Йордан Апостолов за кмет на града.От 12.00 ч. председателят на Народното събрание Цвета Караянчева ще открие Фестивала на българския бит и култура „Бъдеще с традиции - Кърджали 2019 г.\"От 10.00 ч. ще бъде открит Третия фестивал за възстановки на антични занаяти „Древна балканска земя\" в Павликени.От 10.30 ч. ще бъде представен музикално-театралният спектакъл „Пипи дългото чорапче\", част от Фестивала на мюзикъла и оперетата на открита сцена на градскияплощад.От 11.00 ч. ще бъде открита безплатна обществена библиотека тип „къщичка\" в двора на църквата „Св.Св. Кирил и Методий\".В 10.00 часа на входа на селото ще се състои откриването на първия по рода си Събор на боба с наденицата.В 11.00 часа в зала „България\" на Международния панаир ще се проведе заседание на Градската партийна конференция на БСП-Пловдив.В 12.00 часа на площад „Стефан Стамболов\" ще се състои празничен концерт „Българският фолклор през очите на света\" .В 19.30 часа в Дома на културата ще бъде представен спектакълът Caged.От 9.00 ч. на тенис кортове „Юнак\" ще се проведе тенис турнир „купа Хасково\" за деца под 12 години.От 10.00 пл. „Свобода\" ще се проведе изложение на ретроавтомобили.От 10.30 ч. на пл. „Атлантически\" ще се състои кулинарно представяне на пъпеши и дини.От 11.00 ч. в спортна зала „Спартак\" ще се състои Межднароден турнир по хандбал за „Купа Вълчо\".От 16.00 в ОНЧ „Заря\" Държавната опера - Стара Загора ще представи детския мюзикъл „Космическа приказка\".От 18.00 ч. на бул. „Съединение\" 100 ще се състои автородео.От 18.30 ч. на пл. „Свобода\" ще се състои концерт на Духов оркестър към Община Хасково и на Мажоретния състав към ОП „Младежки център\".От 9.30 часа в Регионалната библиотека „Стилиян Чилингиров\" с отворена дискусия започва реализацията на проекта „Гражданите за Европа\", който Община Шумен изпълнява в партньорство с общините Ксанти, Струмица и Браила.От 14.30 ч. кметът на Ямбол Георги Славов ще открие Регионалният турнир по футбол за учащи  ", "date": "2019.09.07", "title": "Предстоящи събития в страната на 7 септември "}
