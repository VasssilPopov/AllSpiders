{"url": "http://www.cross.bg/tzentura-ptitza-zashtita-1620641.html", "text": "/КРОСС/  Папагалът Пепо от рядката порода „Зелена амазона\", който беше откраднат от Центъра за защита на природата и животните на 4 срещу 5 декември с влизане с взлом, е намерен и вече се намира в дома си.След подаден сигнал от гражданка на Добрич, екипи на полицията, на Зоопарка и на Пожарната са предприели действия и са успели да проследят уплашената птица и да я върнат в дома й.Папагалът е бил много стресиран и се е наложила намесата на екип на Пожарната, за да може да бъде свален от високо дърво и прибран. Той два пъти е излетял и е кацнал на много високо.Накрая се е приютил на тераса на апартамент и е заловен. Ценната птица вече е под професионалните грижи на зооинженери от Зоопарка, за да може да преодолее стреса и да се чувства спокоен. Папагалът „Пепо\" ще продължи да радва малки и големи при посещения в зооцентъра.Община Добрич и екипът на Центъра за защита на природата и животните благодарят на всички, които помогнаха за спасяването на рядката птица. Необичайна кражба шокира работещите в Добричкия зоопарк. Жертвата бе 6-годишният папагал Пепо.Птицата е от рядък защитен вид и има висока колекционерска стойност. На \"черния пазар\" подобен папагал може да достигне между 3 и 4 хиляди лева, обясни директорът на Центъра за защита на природата и животните тогава.Преди 3 години Пепо попада в зоопарка, след като семейството, което го отглежда, емигрира в чужбина. Говорещият папагал бил най-ценната птица. Въпреки денонощната охрана, крадецът е успял да преодолее двете врати на волиерата, като счупил катинара на първата, а след това разбил и вратата на помещението, където екзотичните птици нощуват.Задигнал папагала с клетката на канарчетата, като едното от малките птичета останало в нея. Точно тази врата в Центъра не попада в обсега на охранителната камера. Зоопаркът се простира върху 160 дка и е трудно да се осигури видонаблюдение навсякъде.След този случай обаче управата отбеляза, че ще помислят за повече мерки за сигурност. ", "date": "2019.12.18", "title": "Намериха папагала, откраднат от добричкия зоопарк "}
{"url": "http://www.cross.bg/dyado-koleda-dvizhenieto-1620638.html", "text": "/КРОСС/  Дядо Коледа в руския град Казан, чиято шейна бе теглена от \"Мерцедес\", отнесе глоба от полицията, след като органите на реда го спряха за опасно шофиране. Нарушителят е 22-годишен, пише „РИА новости\".„В центъра на града беше забелязан автомобил, който тегли шейната с Дядо Коледа, докато той записва всичко това на телефона си\", съобщават властите.На младия Дядо Коледа са съставени общо шест протокола за административни нарушения, като глобата му сумарно е 13,5 хиляди рубли. Освен създаване на предпоставка за пътнотранспортни произшествия, той е възпрепятствал целенасочено движението на останалите участници в движението.След тази куриозна случка, пътната полиция в Казан апелира към всички шофьори да спазват правилата за движение и напомниха, че градските улици не са платформа или сцена за представления. ", "date": "2019.12.18", "title": "\"Мерцедес\" вместо елени за шейната на руския Дядо Коледа"}
{"url": "http://www.cross.bg/ekzoplaneti-teleskop-heops-1620637.html", "text": "/КРОСС/  Европейският орбитален телескоп „Хеопс\" за изследване на екзопланети беше изстрелян от космодрума Куру във Френска Гвиана с руска ракета-носител „Союз\", съобщиха АФП и АП. Успешното изстрелване беше осъществено 24 часа след като стартът беше отложен заради софтуерен проблем в горната степен на ракетата.Европейската космическа агенция (ЕКА) отбелязва, че „Хеопс\" е първият по рода си телескоп не за търсене, а за детайлно изучаване на стотици от около 4000-те хиляди открити досега екзопланети.Наречен „Хеопс\" (CHEOPS - Characterising Exoplanet Satellite), 300-килограмовият апарат на стойност 50 млн. евро ще се позиционира на около 700 км над Земята, като основният му инструмент ще бъде насочен към нощната страна на планетата, за да не пречи слънчевата светлина на гледката му към космоса.Оборудван с една камера, „Хеопс\" ще се взира в звездите, около които вече е известно, че орбитират екзопланети. Чрез транзитния метод астрономите ще се опитат да определят големината и да изследват атмосферите им, получавайки важна информация за формирането и еволюцията на разнообразни светове извън Слънчевата система.Астрономите откриват първата екзопланета - 51 Пегас b, преди 24 години с помощта на наземни телескопи. Оттогава е даден старт на няколко мисии, чиято цел е да откриват повече нови светове, сред които на \"пенсионирания\" миналата година космически телескоп \"Кеплер\" и на изстреляния през април 2018 г. TESS (Transiting Exoplanet Survey Satellite).„Хеопс\" се явява първият космически телескоп, проектиран не да търси, а да изучава вече известни екзопланети. Сред обектите на наблюдението му ще бъдат разнообразни светове извън Слънчевата система - от мини-нептуни с размери близки до земните до ледени и газови гиганти, обяснява Дейвид Ерънрайх от университета на Женева, Швейцария. ", "date": "2019.12.18", "title": "Орбиталният телескоп „Хеопс“ ще изследва екзопланети"}
{"url": "http://www.cross.bg/megan-hari-semeiistvo-1620643.html", "text": "/КРОСС/  Преди месец принц Хари и Меган разбуниха духовете заради решението си да не прекарат Коледа с кралица Елизабет Втора и кралското семейство, както и да пропуснат църковната служба в Сандрингам. И те вече се наслаждават на шестседмичната си ваканция, по време на която ще са основно в Америка при майката на Меган и далеч от всякакви кралски ангажименти.Вариантите пред младото семейство бяха два - да празнуват вкъщи в Уиндзор или да отпътуват за Америка, където да гостуват на Дория Рагланд - майката на Меган, и да презаредят батериите след крайно изтощителната за тях година.Съвсем скоро принц Хари получи отличието на списание People - най-секси татко за 2019 година, а последното събитие, на което се появи, преди да преустанови за кратко кралските прояви и да се наслади на приятна почивка със семейството си, бяха благотворителните награди OnSide в Роял Албърт Хол. Херцогът направи вдъхновяваща реч от сцената пред над 2500 младежи.Принц Хари и Мегат все пак прекъснаха за малко тишината и информационното затъмнение около тях и направиха коледно пожелание към всички.В профила си в Инстаграм те пуснаха вдъхновяваш цитат: „Няма как да има усещане за общност, ако нямаме усещането, че ни е грижа един за друг\".  ", "date": "2019.12.18", "title": "Хари и Меган с изненадващо послание"}
{"url": "http://www.cross.bg/leva-zriteli-prihodi-1620644.html", "text": "/КРОСС/  Продължението на филма от 2017 година, създадена по мотиви от едноименната детска книга на Крис Ван Алсбърг - \"Джуманджи: Следващо ниво\" се хареса най-много на българската кинопублика, сочат обобщените данни от киносалоните. Случващото се с четиримата младежи от \"Добре дошли в джунглата\" в света на видеоиграта, която вече излиза от границите на джунглата, е гледано от 27 006 зрители и има 298 288 лева за първите дни на екраните у нас.На втора позиция е изместен триседмичният фаворит в зрителските предпочитания - \"Замръзналото кралство 2\". Новите приключения на Елза и Анна, както и на Свен, Олаф и Кристоф, за да предпазят Арендел, са гледани вече от 172 210 зрители и имат 1 719 767 лева приходи за месец на екраните у нас. Трето място е за българския \"Диви и щастливи\" на режисьора Мартин Макариев. Историята на двете приятелки - Боряна и Мила, които от София, през Велико Търново и Русе стигат до Варна, за да спасяват \"болно дете\", е гледана от 53 679 зрители и има 501 552 лева приходи за трите седмици на екраните.Четвърто място е за анимацията \"Пазителите на Арктика\". Спирането на плановете на Ото фон Валрус да разтопи леда на полярната шапка, от Суифти и приятелите му от \"Топ куче\", е гледано от 12 090 зрители и има 105 384 лева приходи.Пето място е за втората премиера от миналия петък - \"Черна Коледа\" - римейк на едноименния хорър от 1974 година. Търсенето на мистериозния убиец, който избива една по една членките на колежанско сестринство, е гледано от 2 290 зрители и има 21 347 лева приходи за трите дни у нас.На шесто място сред най-гледаните филми е \"Болка и величие\" на Педро Алмодовар.Сблъсъкът на миналото и настоящето на популярен испански кинорежисьор, който прави разбор на живота си чрез описването му в сценарии, е вече втора седмица на екраните у нас и за това време са го гледали 10 965 зрители и има 109 631 лева приходи.Седма позиция е за българската драма \"Доза щастие\". Филмът, създаден по биографичния роман на Весела Тотева, който разказва за борбата с хероиновата зависимост, е вече месец и половина на екраните и за това време са го гледани 83 314 зрители и има 673 616 лева приходи.Осмо място е за \"Пълно ускорение\", разказ за случилото се на състезанието \"24 часа на Льо Ман\" през 1966 година. Конструирането на \"Форд GT40\" и противопоставянето му на модела на \"Ферари\", който доминира в състезателната част навсякъде по света по това време, е гледано от 39 466 зрители и има 396 780 лева приходи за петте седмици на екраните у нас.На девето място е анимацията \"Семейство Адамс\", която е вече почти два месеца на екраните у нас. Новата версия по комиксите на Чарлз Адамс от 30-те години на миналия век за ранните години на популярна фамилия е гледана от 49 517 зрители и има 504 796 лева приходи от билетите им.Десета позиция е за третата премиера от миналия уикенд - \"Джуди\". Разказът за последните месеци от живота на певицата Джуди Гарланд през 1968 и 1969 година е гледан от 916 зрители и има 8 958 лева приходи.Извън първите 10 най-гледани филми е четвъртата премиера от миналия петък - \"Аз, Леонардо\". Създаденият по повод 500 години от смъртта на гения на Ренесанса филм е гледан от 589 зрители и има 4 349 лева приходи. ", "date": "2019.12.18", "title": "„Джуманджи“ надви „Замръзналото кралство 2“"}
{"url": "http://www.cross.bg/bila-shryoder-osnova-1620645.html", "text": "/КРОСС/  Анализът на \"дъвка\" на над 5700 години разкри не само произхода на човека, който я е дъвчел, но също цвета на очите му, микробите в устата му и състава на храната му, предаде Франс прес. „За пръв път древен човешки геном бе дешифриран въз основа на нещо, различаващо се от кости и зъби\", заяви Ханес Шрьодер от университета в Копенхаген.„Този скъпоценен източник на древна ДНК за периоди, от които има малко човешки останки, е черна \"дъвка\", която е получена чрез нагряване на кора от бреза и е често срещана, тъй като се съхранява много добре\", допълни Шрьодер. Изследваната от учените „дъвка\" била открита при извършени от специалисти от музея „Лоланд Фалстер\" разкопки в Силтхолм в Южна Дания.„Силтхолм действително е уникален обект. Съхраняването на органични останки в калта там е феноменално\", поясни Тайс Йенсен от екипа.Като изследвали човешка ДНК въз основа на древната кора от бреза, учените констатирали, че тя е била дъвчена от синеока жена с тъмна кожа и коса. Резултатите показват, че жената е била генетично по-близо до ловците и събирачите на плодове в континентална Европа, отколкото до събратята им в централната част на Скандинавия. Учените обаче не са наясно защо въпросната жена е дъвчела \"дъвката\", която понякога била използвана като лепило, а в други случаи - за облекчаване на болки в зъбите, миене на зъбите или потискане на глада.Учените извлекли също ДНК от микроби в устата и от редица патогенни агенти, като Streptococcus pneumoniae, който предизвиква пневмония.\"Това може да ни помогне да разберем как патогенни агенти са еволюирали и са се разпространили с годините\", отбеляза Ханес Шрьодер.Резултатите от изследването са публикувани в сп. \"Нейчър къмюникейшънс\". ", "date": "2019.12.18", "title": "Дъвка на 5700 години разкрива уникални тайни"}
{"url": "http://www.cross.bg/voda-mars-siyaniya-1620646.html", "text": "/КРОСС/  Американски астрономи наблюдаваха загадъчни ултравиолетови сияния на Марс, които позволиха да се разкрие как на повърхността и в атмосферата на Червената планета изчезва огромно количество вода, съобщи Сайънс алърт. Те анализирали данни, събрани от сондата „Мейвън\" на НАСА.Оказало се, че сияния има в 14-80% от общото време на дневните наблюдения. Броят на сиянията се увеличава с доближаването на планетата по елиптична орбита към Слънцето. По-рано се смяташе, че този феномен е относително рядък на Червената планета.Ултравиолетови или протонни полярни сияния възникват, когато слънчевият вятър се сблъсква с водородни облаци около Марс. Водородните йони с положителен заряд отнемат електрони, изпускайки ултравиолетово лъчение. При това водородният облак се формира за сметка на загубата на вода на планетата. Увеличената температура на марсианската атмосфера през лятото става причина водните пари да се издигнат на по-голяма височина, където се разлагат на водород и кислород под въздействието на ултравиолетовите лъчи.По думите на учените, наблюдаването на протонно сияние дава възможност да се проследят загубите на вода и взаимодействието на слънчевите лъчи с горните слоеве на марсианската атмосфера. ", "date": "2019.12.18", "title": "Астрономи разкриха как изчезва вода на Марс"}
{"url": "http://www.cross.bg/manchestur-blizo-tzentur-1620633.html", "text": "/КРОСС/  Цяла нощ пожарната служба в Манчестър се бореше с огромен пожар, избухнал в индустриална сграда, близо до търговски център в Чийтъм хил, пише \"Манчестър ивнинг нюз\".Малко преди 10 ч. възникват пламъците, като 8 пожарни камиона са потушавали стихията.След овладяването на ситуацията до сутринта, няколко дежурни екипа следят за потенциално нови огнища, които биха могли да възникнат. ", "date": "2019.12.18", "title": "Огнен ад в Манчестър: Изгоря индустриална сграда близо до търговски център "}
{"url": "http://www.cross.bg/muzhut-suobshti-chasa-1620631.html", "text": "/КРОСС/  Спасители от Ловеч и Троян търсиха мъж в Стара планина цяла нощ и тази сутрин, съобщи 24chasa.bg.По непотвърдена информация той изчезнал след свада с групата, с която пътувал с автомобил. Били спрели в района на Беклемето, когато станала разпрата и в състояние на афект мъжът побягнал в тъмното.Днес около 10.30 часа той бил открит южно от връх Жална, съобщи командират на троянските спасители Христо Сливков.\"Жив и здрав е - в добро състояние\", каза още той.В нощното дирене са участвали петима спасители от ловешкия отряд и девет от троянския. След като мъжът не бил открит до четири часа сутринта, акцията била прекратена. На развиделяване била подновена като на терен имало 4 души от Ловеч и шестима от Троян.Беглецът е 46-годишен и е от София. Според Сливков проблемът при него бил психологически, житейски неуредици довели до нервния срив. ", "date": "2019.12.18", "title": "Откриха жив туриста, изчезнал в Стара планина"}
{"url": "http://www.cross.bg/durzhavata-zhelyazkov-nkzhi-1620635.html", "text": "/КРОСС/  Правителството отпусна 24 милиона лева допълнително за министерството на транспота. Министър Росен Желязков обясни, че с парите ще се плати на изпълнителя на \"Дунав мост - 2\", който осъди държавата в парижкия арбитраж. Дългът е бил признат от правителството на Пламен Орешарски през 2014 та година:\"Въпросът, който аз задавам, е защо, когато са признали това задължение, не са го изплатили. Това е поредният дълг,  ангажимент, който е оставен за следващите правителства\".С друго решение на Кабинета се увеличи капиталът на холдинг БДЖ. По този начин дълговете на дружеството се капитализират и се поемат от държавата.Министър Росен Желязков обясни:\"БДЖ вече е на нула. За да има възможността да направи своите структурни промени и да оптимизира дейността си, държавата предоставя 208 млн. лева за погасяване задълженията на НКЖИ (Национална компания железопътна инфраструктура б.р.) целево като капиталов трансфер. Това означава, че НКЖИ няма да плаща повече задължения към държавата, а средствата, които ще се спестят от вноските по дълга, ще се насочват към железопътната инфраструктура\". ", "date": "2019.12.18", "title": "Плащат още 24 млн. лв. на изпълнителя на Дунав мост-2"}
{"url": "http://www.cross.bg/kybrat-otbranata-dzhoshya-1620636.html", "text": "/КРОСС/  Най-добрият ни професионален боксьор Кубрат Пулев бе повишен в звание - от сержант от резерва в лейтенант от резерва.Това стана на специална церемония в Министерството на отбраната в присъствието на министъра на отбраната Красимир Каракачанов и министъра на спорта Красен Кралев.На церемонията бяха наградени и десетте най-добри армейски спортисти през 2019 година, а златният медалист от Световните военни игри в Ухан, Китай - джудистът Ивайло Иванов, получи специален плакет.Кобрата декларира готовността си да бъде винаги в помощ на Българската армия. Той отговори утвърдително и на предложението на военните да скочи с парашут.За предстоящия мач за световната титла срещу Антъни Джошуа, Кубрат заяви, че всичко за негои - къде и кога ще се проведе, ще стане ясно до месец. ", "date": "2019.12.18", "title": "Лейтенант Кубрат Пулев: До месец всичко ще е ясно за мача с Джошуа "}
{"url": "http://www.cross.bg/velikobritaniya-suyuz-godina-1620642.html", "text": "/КРОСС/  Председателят на Европейската комисия Урсула фон дер Лейен заяви в сряда, че графикът за излизане на Великобритания от Европейския съюз е \"изключително предизвикателен\", предаде Ройтерс.Изказвайки се в Брюксел пред Европейския парламент, г-жа Фон дер Лайен също така заяви, че ако до края на 2020 година не бъде финализирано търговско споразумение с Обединеното кралство, \"това ще нанесе повече вреда на Великобритания, отколкото на Европейския съюз\". Тя допълни, че Брекзит е само \"началото на нови отношения\", а не \"краят на нещо\" и че тя се надява двете страни да имат \"безпрецедентно партньорство\" в следващите години.\"Графикът пред нас е изключително труден. Завършва до декември 2020 година. Остава ни много малко време. В случай че не успеем да сключим споразумение до края на 2020 година, отново ще се сблъскаме със ситуация на ръба на пропастта\", отбеляза шефът на ЕК.\"Това очевидно би навредило на нашите интереси, но би повлияло на Обединеното кралство повече, отколкото на нас, тъй като Европейският съюз ще продължи да се възползва от своя единен пазар, митническия съюз и 70-те международни споразумения, които сме подписали с нашите партньори\", допълни тя. Британските законодатели са готови да гласуват в петък по предложения от премиера Борис Джонсън законопроект за излизане на Великобритания от ЕС на 31-ви януари догодина.Във вторник стана ясно, че законопроектът за Брекзит ще бъде променен, като страната ще бъде задължена да приключи с т.нар. \"преходен период\" до края на 2020-а година, независимо от това дали ще има или не търговско споразумение с ЕС. ", "date": "2019.12.18", "title": " Урсула фон дер Лайен: Великобритания ще загуби повече, ако няма сделка "}
{"url": "http://www.cross.bg/pernik-voda-vsichki-1620647.html", "text": "/КРОСС/  Вече сме предприели всички действия да осигурим вода на Перник до пролетното снеготопене. Според метеорологичната прогноза не се очакват скорошни валежи, които да увеличат притока, и затова ще се предприемат всички популярни и непопулярни мерки, които бяха предложени в хода на проведените срещи в последния месец.Това коментира министърът на регионалното развитие и благоустройството Петя Аврамова на брифинг след редовното правителствено заседание днес.Аврамова обясни, че в резултат на извършеното преди време съвместно обследване със Софийска вода на всички технически съоръжения и води, които могат да бъдат насочени към яз. „Студена\", е изготвен анализ и са предприети съответните действия, за да бъдат предотвратени нерегламентираните течове и да има техническа възможност да се оперира правилно при спиране и пускане на водата по ВиК мрежата.От оператора и от кмета на община Перник е поискано изцяло спиране на водата към потребителите, за да може да се подмени кран с цел надеждното ѝ прекъсване към два квартала на Перник и така да се даде възможност за отстраняване на авариите по мрежата, която е след него. През деня от фирмата изпълнител на ремонта на яз. „Студена\" ще бъде извършена и подмяна на техническото съоръжение, което спира суровата вода към промишлеността на Перник, за да сме сигурни, че от там няма изтичане на вода, информира още регионалният министър. След пломбирането му от МОСВ е установено изтичане на вода при затворено положение. Басейнова дирекция ще разпломбира и след смяната му ще го пломбира отново.Водата, която отива към промишлената зона в Перник, е вода за питейни нужди в тези зони, каза министърът на околната среда и водите Нено Димов. „Тази вода не отива за използване от промишлеността. В предприятията работят хора, които също имат нужда от тази питейна вода\", добави той.Министър Аврамова съобщи още, че всяка седмица екипи на две ВиК дружества ще бъдат на територията на Перник, заедно с необходимото техническо оборудване, за да съдействат при отстраняване на зачестилите аварии в резултат на въведения режим с двукратно спиране и пускане на водата през деня. През тази седмица на място са екипите от ВиК Враца и ВиК Стара Загора. Предишните седмици съдействие оказваха екипи на ВиК Благоевград. Тези допълнителни екипи отстраняват средно по 6 аварии на ден, отбеляза Аврамова и допълни, че очаква с тази помощ течовете на вода по водопреносната мрежа да бъдат спрени.ВиК дружеството вече предложи на кмета на Перник нов режим, за който очакваме неговото решение. Целта е да не предизвикваме хидравлични удари и нови аварии, за да може да оправим всички, които са към момента, и ВиК да осигури водоподаване на жителите на Перник в указаните от графика часове, каза още министърът и обясни, че при сегашния режим резервоарите не могат да се напълнят и високите точки не могат да получат вода.Чрез споразумение с община Перник предоставяме финансиране на стойност 1,89 млн. лв. за изграждане на временно аварийно съоръжение от село Чуйпетлово, село Боснек към яз. „Студена\", с което да се осигури по-голям приток към яз. „Студена\", и изготвяне на хидрогеоложки доклад за изпълнението на тези дейности, информира още министърът.Предложен от инж. Атанас Русев и негов екип авариен план беше разгледан от експерти, хидрогеолози и хидролози, които дадоха препоръка за неговото изпълнение. В тази кризисна ситуация ние ще подкрепим непопулярни действия, които според авторите им трябва да доведат по някакъв начин до увеличение на притока в яз. „Студена\". Разчетите показват, че чрез различните мерки могат да се осигурят от 300 л/сек. до 700 л/сек. Предвижда се и черпене на вода от статични водни обеми, образувани в карстови пещери. Затова ще финансираме този план на стойност 340 хил. лв. Екипите на инж. Атанас Русев са в готовност и днес започват подготвителни действия на място. Предстои изпълнението и на още едно мероприятие, предложено от проф. Костадин Щерев, свързано отново с търсене на допълнителен приток чрез сондажи. В споразуменията за финансиране и на двете мероприятия ще има клауза за изготвяне на хидрогеоложки доклади за всяко едно от тях, подчерта министърът. Тя информира също, че по предложение на Българската асоциация по подземни води ще бъде поръчано изготвяне на хидрогеоложко проучване на Голобърдовския картов басейн за актуализиране на информацията за количеството и качеството на водоизточниците в басейна, използвани за питейно-битови, промишлени и други цели.Петя Аврамова бе категорична, че яз. „Студена\" не е източван заради ремонта на язовирната стена и напомни, че за да не се стигне до този вариант, предвидените дейности са били изпълнени от водолази, за което е платено многократно по-скъпо, при строго спазване на целия технологичен процес, всички правила и при надзор от надзорната фирма. Те са извършени до декември 2018 г.ВиК Перник има договор като бенефициент по ОПОС и ще реализира проект за подмяна на ВиК мрежата на стойност 106 млн. лв. Предстоят тръжни процедури за избор на изпълнител, изпълнението на дейностите трябва да започне през 2020 г., напомни министърът.Ще съдействаме максимално на прокуратурата при изясняване на всички факти и обстоятелства. Цялата необходима информация ще бъде предоставена от МРРБ, заяви Петя Аврамова.Очаквам доброто сътрудничество, което изградихме с общинска администрация, областна администрация, с МОСВ, съгласуването на всички мерки и действия, които е необходимо да бъдат изпълнени в бърз порядък и, надявам се, добрият диалог между прокуриста на ВиК Перник и кмета на община Перник ще даде добър резултат, подчерта регионалният министър. ", "date": "2019.12.18", "title": "Предприети са всички действия за осигуряване на вода за Перник до пролетното снеготопене   "}
{"url": "http://www.cross.bg/mrezha-sistemata-sredstva-1620648.html", "text": "/КРОСС/  Днес с Постановление на Министерския съвет беше приета тарифата за таксите, които се събират за преминаване и ползване на републиканската пътна мрежа, съобщи министърът на регионалното развитие и благоустройството Петя Аврамова. Тя напомни, че изискването таксуването на пътни превозни средства над 3,5 т да е чрез тол такса беше въведено с измененията и допълненията на Закона за пътищата, а до момента в тарифата липсваха текстове, които да дават възможност на Агенция „Пътна инфраструктура\" да таксува на база изминато разстояние.Министърът напомни, че винетните такси за пътни превозни средства до 3,5 тона не се променят. Приетите такси са за тежкотоварните превозни средства над  3,5 т и чрез тях се въвежда справедливият модел за таксуване на принципа който руши повече да плаща повече. Тол таксите са обвързани с екологичната категория на превозното средство и с класа на пътя, по който ще се движи - автомагистрали, първи и частично втори клас пътища.Тези тарифи са окончателните, на които се спряхме след множество разговори с превозвачите след заседанията на Обществения консултативен съвет, като направихме сериозни отстъпки от първоначалния вариант на тарифи, представен за обсъждане в Съвета, каза Петя Аврамова. Нашето мнение е, че сме направили разумните отстъпки и че тарифите, които предлагаме, са оптималният вариант, с който трябва да бъде плащано за преминаване по пътищата от републиканската мрежа на територията на България за всички превозни средства над 3,5 тона. Обхватът на тарифата включва 6050 км от общо 20 хил. километра републиканска пътна мрежа. За останалите 14 хил. км тежкотоварните превозни средства няма да дължат нито винетна, нито тол такса. Смятаме че това е оптималният вариант, каза министърът.Министърът изрази увереност, че въвеждането на тол системата ще даде възможност за акумулиране на средства, необходими за ремонт и рехабилитация на пътната мрежа. Тя напомни, че в поръчано от АПИ социологическо проучване 77% от българските граждани са отговорили, че тол системата трябва да се въведе като справедлив модел за заплащане за преминаване по републиканската пътна мрежа.В отговор на въпрос регионалният министър коментира, че проблеми за автобусните превозвачи са дългосрочните договори с общините, които не могат да бъдат променяни, и нерегламентираните превози. Мнението ни е че няма как проблеми, които не касаят таксите за преминаване по републиканската пътна мрежа, да се решават чрез въвеждане на тол такси, посочи тя и допълни, че решението им трябва да бъде намерено в други нормативни документи. Възможен вариант е ако въвеждането им се приеме като форсмажорно обстоятелство по Закона за обществените поръчки, така че да се анексират дългосрочните договорите, които имат за извършване на превози, както и да се предприемат действия за ограничаване на нерегламентираните превози.Министърът напомни, че според решението на Народното събрание тол системата трябва да бъде въведена до 1 март 2020 г. Работим по нейното въвеждане, стартирахме тестове в реално време с бордови устройства, монтирани на тежкотоварни автомобили, така че да проследим действията на цялата система в техническо отношение. Очакваме нотификация от ЕК на доклада за въвеждането на системата. Движим се в график и до първи март тол системата в България ще бъде въведена. Това е една сериозна система, която се надявам плавно и без много трусове да стартира в България, коментира тя. Първи март е крайният срок. В момента, в който имаме 100-процентова готовност да въведем тол системата, ще докладваме и ще пристъпим към реалното й въвеждане, заяви министърът. ", "date": "2019.12.18", "title": "Приета е тарифата за тол таксите"}
{"url": "http://www.cross.bg/cargotec-business-services-1620649.html", "text": "/КРОСС/  Cargotec е световен лидер в товаро-разтоварната дейност и интелигентното управление на превоза на товари по море, на пристанища и пътища. Българският офис на компанията е сред тези, които разработват процеси и решения за вътрешни бизнес услуги от ново поколение, които оставят следа в глобален мащаб.Създадена през август 2017 г., Cargotec Business Services (CBS) бързо се разраства както по отношение на броя на заетите служители (в момента екипът е от около 340 души), така и по отношение на държавите, на които се предоставят услуги (в момента те са 17, но в близките месеци се очаква присъединяването на нови). Българският офис на компанията разработва услуги в сферата на финансите, човешките ресурси и непрякото снабдяване и доставки.Според новоназначения директор на Cargotec Business Services Миклос Шмит плановете за българския офис включват увеличаване на екипа и разширяване на портфолиото от обслужвани държави, отчасти благодарение на предстоящото откриване на новия хъб в Сингапур, ключова локация за услугите на компанията в Азиатско-тихоокеанския регион. „Отчитаме като предимство средния размер на компанията ни. Това ни помага да изградим атмосфера, наподобяваща тази в едно голямо семейство, а също така ни позволява да се фокусираме повече върху развитието на нашите служители. В крайна сметка те са причината компанията да се развива с тези темпове,\" добави Шмит.В световен мащаб финландската компания е еталон за благонадеждност както като бизнес партньор и работодател, така и в отношението си към околната среда. „Ключът към успеха ни са прозрачността на работата ни и комуникацията между екипите. Другото нещо, за което се грижим, е средата, в която работим всеки ден. Затова се стремим към намаляване на вредните емисии като изцяло автоматизираме товарния поток, използвайки енергия, което не оставя негативен отпечатък. Вече сме внедрили изцяло електрически кранове. Но това е още началото,\" коментира Томас Хасенедер, директор „Финансови услуги\" на Cargotec Business Services.Регионалният хъб на Cargotec Business Services в Перисбърг, Охайо, САЩ, който работи от януари от 2019 г., също се управлява от българския екип.През 2020 г. Cargotec Business Services ще обяви нова глобална услуга за управление на риска от трети страни. Плановете също така включват доразвиването на българския офис като централизиран хъб, който да внесе стабилност, да допринесе с ефективни процеси и приложимо знание за цялата компания и нейните служители.", "date": "2019.12.18", "title": "Cargotec Business Services предоставя услуги на 17 държави в Европа и Северна Америка"}
{"url": "http://www.cross.bg/bulgariya-standart-strani-1620619.html", "text": "/КРОСС/  Българските управници привикнаха с мисълта, че ЕС е дойна крава, която не само захранва развитието на икономиката, но пуска достатъчно и за корупционни схеми. Точно заради наличието на такива схеми обаче жизненият стандарт на населението се покачва с незаслужено бавно темпо. И почти 12 години след приемането ни в общността изобщо не изглежда близо до средноевропейския стандарт.В даден момент една от водещите икономики в Европа - Великобритания, ще спре приноса си към бюджета на ЕС. Това означава, че неминуемо ще дойде време, в което парите ще трябва да се харчат далеч по-предсказуемо и разумно, а изразходването им реално да подкрепя подобряването на живота на населението, а не да надува до безобразие джобовете на \"наши хора\".Достатъчно е само да припомним данните на организацията \"Трансперънси интернешънъл\", според които  България отново е с най-високото \"усещане за корупция\" в Европейския съюз. От 71-во място през 2017 г., миналата година страната е паднала до 77-ма позиция. България е изпреварена в индекса от страни като Тунис, Суринам, Беларус и Румъния. По-корумпирани според анкетираните от „Трансперънси интернешънъл\" са Турция, Сърбия, Македония.Не закъсня и реакцията на някои европейски лидери, които открито негодуват срещу \"шмекеруването\" на страни като България. Пресен пример е френският президент Еманюел Макрон. Последните предложения на френския държавен глава, които са подкрепени от Португалия, Италия, Гърция и Испания, предвиждат отпускането на средства от бюджета на ЕС да бъде свързано с условието съответната страна да предлага \"справедливи възнаграждения, които осигуряват приличен жизнен стандарт\". България със сигурност не попада сред държавите, които отговарят на този критерий. Данните на \"Евростат\" показват, че българите са най-застрашени от бедност сред всички държави членки на ЕС, а около 2.3 милиона души у нас живеят с доход около линията на бедност.Освен Макрон, за \"завързване на кесията\" работят също Европейската комисия и Европейският парламент. Идеята на двете институции е в даден момент получаването на европейско финансиране да бъде обвързано с гаранции за спазване на принципа на върховенството на закона. Българското правителство търпи критики и в тази област, особено след предложенията за назначаване на независим прокурор, който да разследва главния. Стигна се дотам, че шест експертни организации поискаха оставката на правосъдния министър Данаил Кирилов, а кабинетът вероятно ще направи крачка назад и ще отложи реформата с питане до Конституционния съд.Отделно, Еврокомисията все още причислява страната ни към държавите с макроикономически дисбаланси. България ще бъде подложена на задълбочен преглед и през 2020 г., а компания ще й правят още 12 страни членки на ЕС.Вече изглежда почти ясна посоката, в която ще се развива разпределянето на евросредства до 2027 година. За всеки държавник и общественик би трябвало да е ясно, че ножът ще опре до кокал и у нас ще трябва да се извършат сериозни промени. Вечният въпрос остава - има ли политическа воля и експертен потенциал за реализиране на дълго отлаганите реформи, защото с типичното ни \"шмекеруване\" май вече няма да стане, а от загубата на еврофондовете губят всички.", "date": "2019.12.18", "title": "Общ еврофронт срещу корумпираните \"шмекери\" като България"}
{"url": "http://www.cross.bg/pernik-yazovir-stydena-1620621.html", "text": "/КРОСС/  Допуснатото източване на язовир Студена е най-големият социален катаклизъм за много десетилетия в Перник. Всичко това трябва да има своето развитие от гледна точка на търсене на съдебна отговорност. Прокуратурата направи голяма крачка, посочвайки виновните институции - две министерства. Трябва да се премине и към конкретните хора, които причиниха това бедствие, тази социална трагедия в един от големите градове на България. На първо място областният управител, който беше уволнен. Но уволнението и съдебното преследване трябва да е в качеството му председател на Асоциацията по водоснабдяване, какъвто по закон е областният управител на всяка от областите в България.На второ място - шефа на ВиК, който е допуснал поне година един от крановете на язовир Студена, където водоснабдяването е насочено към промишлената зона, иначе казано, към Стомана-Перник, да не работи. Не работи, изпускайки огромни количества вода, които никой не е заплащал. В момента се вземат мерки този теч на вода да бъде спрян. И е странно съвпадението на спирането на теча с излизането на Стомана-Перник в едномесечен планов ремонт. На трето място - кметът на Перник, който с политически спекулативни цели прояви абсолютна безстопанственост и незаинтересованост за населението. Когато ние от АБВ преди месеци поставихме този въпрос, никой не реагира. И днес посочените от мен лица трябва да кажат или кой ги е накарал, или да понесат цялата тежест на закона, вкл., с осъдителни присъди, за да имат потърпевшите жители на Перник и общината усещането за възмездие и справедливост. А не да живеят в безстопанственост и поругано достойнство. ", "date": "2019.12.18", "title": "Румен Петков: Виновниците за язовир Студена трябва да получат осъдителни присъди"}
{"url": "http://www.cross.bg/nato-voenni-rysiya-1620612.html", "text": "/КРОСС/  Пристъпването към интензивни военни учения показва, че НАТО целенасочено се подготвя за мащабен военен конфликт, заяви Валери Герасимов, началник на Генералния щаб на руските въоръжени сили, цитиран от \"Красная звезда\".Герасимов, изказвайки се на брифинг пред военни аташета на чужди държави, припомни, че в доктрината на Брюксел Русия е със статут на противник, а по време на срещата на върха в НАТО през декември бе заявено, че скоростта на прехвърляне на силите към \"източния фланг\" на съюза е нараснала значително.Според ръководителя на Генералния щаб, от 2016 г. членовете на НАТО са увеличили разходите за отбрана с общо 130 милиарда долара, а до 2024 г. се предвижда увеличение на тази цифра с 400 милиарда долара. Освен това, за да се гарантира господство в космическото пространство, на срещата на върха беше решено да се признае космическото пространство като отделна сфера на военни действия, наравно със земя, въздух, море и киберпространство.\"Продължава работата по разполагането на американски компоненти за противоракетна отбрана в Европа. В балтийските страни и Полша, Черно и Балтийско море военната активност се засилва, военните учения на блока се увеличават. Техните сценарии показват целенасочена подготовка на НАТО за ангажиране на силите й в мащабен военен конфликт\", добави Герасимов.В същото време ръководителят на Генералния щаб изрази увереност в необходимостта от продължаване на диалога с алианса, за да се намалят рисковете от опасни военни инциденти.Той припомни, че на фона на нарастващата активност на НАТО, западните съюзници едновременно с това насърчават тезата за така наречената „руска военна заплаха\".\"Всяка стъпка на Русия в областта на осигуряване на нейната военна сигурност, всяко планирано и прозрачно събитие за изграждане на армия и флот, всяко учение се представя от западни пропагандисти и фалшиви медии като „заплаха за мира\", отбеляза Герасимов.Според генерала действията на алианса увеличават напрежението и намаляват нивото на сигурност по линията на отношения Русия-НАТО.\"Намаляването на рисковете от опасни военни инциденти трябва да остане най-важната област на диалог между Русия, от една страна, и САЩ и НАТО, от друга. Необходимо е да се възобнови сътрудничеството между Русия и НАТО, за да се разрешат натрупаните проблемни въпроси\", каза той. ", "date": "2019.12.18", "title": "Руски генерал: НАТО интензивно се подготвя за мащабен военен конфликт"}
{"url": "http://www.cross.bg/voda-stomana-pernik-1620623.html", "text": "/КРОСС/  Завод \"Стомана\" е ползвал 5 пъти повече вода, отколкото е заявявал и плащал, смята в свое разследване сайта. 290 литра вода в секунда са отивали към индустриалната зона на Перник, стана ясно от доклад на Софийска вода.Докладът е направен от служители на \"Софийска вода\" за периода 25-28 ноември 2019 г. и е изискан от председателя на Общински съвет-Перник Димитър Колев. Вчера той беше публикуван в сайта.Обяснението е, че кранът към индустриалната зона на Перник е повреден. Така въпреки заповедта на министъра на екологията Нено Димов от 11 ноември 2019 г. водата за промишлени нужди на завод \"Стомана\" да бъде спряна, за завода са отивали по 290 лиртра в секунда вода.Ако приемем, че месецът е 30 дни, 290 литра в секунда означава, че \"Стомана\" ползва 751 680 куб. метра вода. Ако месецът е 31 дни, излиза, че количеството е 776 736 куб. метраОт януари тази година завод \"Стомана\" заявява в министерството на екологията, че ползва 150 000 куб. метра вода.Значи всеки месец \"Стомана\" е ползвал 600-626 хиляди кубика вода повече, отколкото е заявявал.Цената на водата в Перник за битови абонати е 1,369 лева за кубически метър. В сайта на ВиК-Перник няма ясна тарифа колко струва водата за промишлени нужди, но от различните такси би трябвало да се оскъпи с около 50%. Но дори да вземем най-ниската възможна цена, излиза, че всеки месец завод \"Стомана\" е плащал между 821 000 лева и 857 000 лева по-малко за водата, която е разходвал.Ако към това прибавим и таксите, които би трябвало ВиК да начислява за ползването на вода за промишлени нужди, сумата набъбва до 1,2-1,3 милиона лева месечно.Тази сума обяснява рекордните загуби, които се пишат на битовите абонати в Перник. Според заявките към МОСВ за питейни нужди на Перник месечно отиват 1 550 000 куб. метра, а по водопреносната мрежа се губят рекордните 75%. Това означава, че жителите на Перник и селата наоколо потребяват по-малко от 400 000 куб. метра на месец, а 1 150 000 куб. метра се осчетоводяват като загуби по трасето.Ако извадим 600 000 литра месечно, които са записани като загуба, за да не ги плати \"Стомана\", излиза, че загубите са 550 000 куб. метра, което е под 60% и е сравнимо със загубите в други градове със стара водопреносна мрежа.Освен това става ясно, че при цялата криза в Перник за промишлени нужди завод \"Стомана\" е ползвал 40% от цялата вода за Перник, заедно със загубите и почти два пъти повече вода, отколкото реално ползват перничани за пиене.Тези сметки обясняват защо години наред \"Стомана\" отказва да черпи вода от специално пострения за нея язовир \"Пчелина\", въпреки многократните настоявания на \"Напоителни системи\". Дори водата от там да е двойно по-евтина, отколкото от \"Студена\", количеството е 6 пъти по-голямо. А тъй като \"Стомана\" би бил единсвения ползвател на вода от яз. \"Пчелина\", количеството не може да се скрие като загуби по трасето и да се надпише в сметките на битовите абонати.Сметките показват и пълната безхаберност на министерството на екологията и лично на министър Нено Димов, който всеки месец подписва план колко вода да се черпи от язовор \"Студена\". През миналата година той е разрешавал по 280 000 кубика на метър на \"Стомана\". От януари тази година ги е намалил на 150 000 кубика. Заводът не е възроптал, не е намалил производството си. Просто е продължил да ползва 750 000 кубика месечно, но вече е плащал не 280 000, а само 150 000 кубика.Не се знае откога разваленият кран пропуска по 290 литра в секунда. Възможно е това да е от десетилетия и спестената от \"Стомана\" сума да е над 100 милиона лева.За толкова пари си заслужава да оставиш един град без вода, нали? ", "date": "2019.12.18", "title": "Завод 'Стомана' - Перник е ползвал 5 пъти повече вода, отколкото е плащал"}
{"url": "http://www.cross.bg/ninova-bulgarskoto-yslygi-1620626.html", "text": "/КРОСС/  „Изслушахме министър Сачева. Решението на групата е да гласуваме за отлагане на влизането в сила на Закона за социалните услуги с 6 месеца. Ще внесем отделни текстове от него в Конституционния съд, за да се произнесат дали  те противоречат на българската Конституция. Това заяви председателят  на БСП Корнелия Нинова пред журналисти в парламента. Тя подчерта, че правителството не се е справило с  решенията и комуникацията  по този въпрос и това е породило  огромно обществено напрежение. „Темата е изключително важна за българското семейство и българското дете\", завърши Нинова.", "date": "2019.12.18", "title": "Нинова : Да се отложи влизането в сила на Закона за социалните услуги"}
{"url": "http://www.cross.bg/programi-sistemata-chrez-1620625.html", "text": "/КРОСС/  За първи път с няколко клика гражданите, бизнесът и изпълнителната власт ще могат да следят как се изпълняват стратегическите документи на национално, регионално и европейско ниво. Те ще  виждат таблата с индикатори за изпълнение на всички документи, важни за хората и за постигането на Целите за устойчиво развитие до 2030 г., които България си поставя.Това става възможно чрез новата информационна система Мониторстат, която Националният статистически институт активира днес, 18 декември, на адрес  . Системата стъпва върху базата данни от изследвания на Националния статистически институт и други органи на статистиката. Тя има два модула - за стратегически документи и за европейските програми и проекти. «Мониторстат е числово огледало на пътя на България», казва Диана Янчева, заместник-председател на НСИ. «Системата е ориентир докъде сме стигнали в различните сфери, какви цели сме си поставили, какво сме искали да постигнем и какво се е получило на практика. Тя борави само с числа и чрез нея може да се прави обективна оценка, лишена от пристрастия, на базата на която изпълнителната и местните власти могат да планират следващи стъпки или политики».Системата улеснява контрола от страна на гражданското общество върху изпълнението на стратегическите документи в сфери като здравеопазване, трудова заетост, демографска политика, регионално развитие и т.н. Тя е още една крачка напред към прозрачност и публичност на работата на държавните институции.Вторият модул на Мониторстат ще бъде интегриран с информационната система за управление и наблюдение на средствата от ЕС в България - ИСУН 2020, и ще даде възможност да се следят и европейските програми и проекти. Ще съдържа информация за проектите по Оперативните програми и текущото им изпълнение, както и за развитието им с цел осъществяване на контрол в рамките на 3 до 5 години в зависимост от условията на самите програми.Системата ще улеснява както бизнеса и неправителствените организации, кандидатстващи за финансиране по европейски програми, така и държавната администрация. Фирмите ще спестят време и пари, тъй като при интеграцията с ИСУН отпада задължението на кандидатите за проекти по Оперативните програми да подават в НСИ заявления и да получават удостоверения за код на икономическа дейност (КИД) и заверка на годишните си отчети.Удостоверенията и заверките ще се издават автоматично и ще се получават служебно от оценителните комисии и Управляващите органи на Оперативните програми. Държавната администрация пък, чиято работа е свързана с европроектите, ще се освободи от още един хартиен документ.Мониторстат е разработена по проект „Изграждане на статистическа база и информационна система за мониторинг на европейски и национални стратегии и регионална политика\", осъществен с финансовата подкрепа на Оперативна програма „Добро управление\" (ОПДУ) 2014 - 2020 г., съфинансирана от Европейския съюз чрез Европейския социален фонд.Изразходваните средства са 548 380 лв., като общата планирана стойност на проекта е: 750 979лв.Работата ѝ дава възможност за:•\tподобряване на достъпа до актуални статистически данни;•\tстратегическо планиране и мониторинг на изпълнението на национални, европейски и международни стратегии и вземане на управленски решения за изпълнението на политики;•\tповишаване на осведомеността на държавните институции, бизнеса и обществото за реализацията на националните и европейските стратегии и програми;•\tактивно участие на гражданското общество и медиите в процесите на вземане на решения чрез предоставяне на надежден и безплатен официален източник на информация;•\tускоряване на процесите за кандидатстване по програмите;•\tповишаване на административния капацитет на държавните институции;•\tразвитие на електронното управление;•\tнамаляване на хартиения документооборот, което ще се отрази благоприятно на опазването на околната среда. Предвижда се Мониторстат регулярно да подава данни и за Портала за отворени данни.  ", "date": "2019.12.18", "title": "Нова информационна система за гражданите и бизнеса въвежда НСИ"}
{"url": "http://www.cross.bg/bulgariya-tzigari-trimesechie-1620628.html", "text": "/КРОСС/  Отново рекордно нисък дял на потреблението на цигарите, непредназначени за българския пазар, през третото тримесечие на 2019 г. Резултатът беше отчетен на представянето на традиционното изследване на празните опаковки от цигари, което се провежда у нас по поръчка на петте тютюневи компании от „Инициативата срещу незаконната търговия“* всяко тримесечие. Това е най-ниското ниво на потребление на цигари без български акцизен бандерол (т.е., за които не са платени косвени данъци в България), откакто проучването се провежда у нас. България остава с най-нисък процент сред страните в Европейския съюз, където изследването се е провело през същия период на годината.Компаниите подчертаха, че институциите са постигнали много устойчив успех в борбата срещу незаконните цигари и той трябва да бъде запазен в дългосрочна перспектива, за да се защитят приходите от акциз в бюджета и легалната търговия с тютюневи продукти. Намаляването на дяла на незаконния пазар на цигари е пряко свързано с увеличението на приходите от акциз. За периода януари-октомври 2019 г. те се равняват на 2.268 млрд. лв, с близо 8% (+164 млн. лв.) повече спрямо същия период на миналата година. Срещата, регулярно организирана от „Инициативата срещу незаконната търговия“ за всяко измерено тримесечие събра на едно място представители на правителството, институциите, бизнеса, неправителствения сектор и медиите. Актуалните данни бяха представени пред министъра на вътрешните работи Младен Маринов, директора на Агенция Митници Георги Костов, главния секретар на МВР главен комисар Ивайло Иванов, директорите на главните дирекции в МВР „Борба с организираната престъпност“, „Национална полиция“ и „Гранична полиция“ и други официални представители на институциите.„Когато всички представители, имащи законен интерес за решаването на даден проблем, работят съвместно, резултатът не закъснява“, подчерта на днешния форум министърът на вътрешните работи Младен Маринов. Той отбеляза, че се надява и данните от последното тримесечие на 2019 година да продължат положителната тенденцията. По думите му, проучването дава много добра ориентация за насочване на силите и средствата за противодействие на проблема точно там, където е неговият генезис. „Ясно очертавани са проблемните зони. С помощта на анализите имаме ефективно противодействие на тази незаконна дейност.  Трябва да бъдем много отговорни към постигнатите резултати“, допълни вътрешният министър.„Имаме желание, имаме решителност, имаме увереност да продължим в партньорство с бизнеса да противодействаме на сивата икономика“, заяви директорът на Агенция „Митници“ Георги Костов и  определи модела на комуникация с тютюневата индустрия като работещ. Според него този модел е приложим и към други сектори и в това се крие предизвикателството към митниците и другите институции. Директорът на Агенция „Митници“ подчерта, че добите резултати в приходите от акциз върху тютюневите изделия се дължат на работата на всички правоохранителни органи, както и на подкрепата на бизнеса и на правителството, и представи статистика, според която през периода януари-ноември 2019 г. брутните приходи от акциз за тютюн и тютюневи изделия са в размер на 2501 млн. лева. Сумата е със 177.9 млн. лева (7.7%) по-голяма от приходите за същия период на 2018 г. при непроменена акцизна ставка, както и със 150 млн. лева над планираните в бюджета.„Постигнатите резултати срещу нелегалните цигари са резултат от фокуса и волята на държавата и правоохранителните органи, и сътрудничеството между институциите и бизнеса”, заявиха от „Инициативата срещу незаконната търговия“. Компаниите приветстваха устойчивите резултати и подчертаха, че правителството и институциите трябва да запазят фокуса върху темата, както и осигуряването на предвидима регулаторна рамка с цел стабилност на бизнес средата, защита на държавните приходи и запазване на успехите в борбата срещу нелегалната търговия. От Инициативата подчертаха, че тютюневите изделия са един от най-силно регулираните продукти в резултат на множество местни, европейски и международни нормативни актове, и призоваха да не се допускат екстремни и ненужни регулации, които могат да доведат до ръст на незаконния пазар. В рамките на отчетените общо 3.3% потребление на цигари без бандерол се забелязват няколко основни тенденции относно намерените опаковки:Марките с най-голям дял на незаконния пазар остават едни и същи, независимо от намаления общ дял на незаконния пазарЗапазва се тенденцията да се намират значителен дял фалшификати на марки на международни тютюневи компанииНа пазара отново са се появили редица нови марки от типа „illicit white” – продукти създадени с единствена цел незаконно разпространение и без аналог на легалния пазар. Прави впечатление, че някои от тях, регистрирани от неизвестни до момента фирми, са намерени само в България.   Данни от изследването на празните опаковки по градове от основната извадка за периода от трето тримесечие 2018 г. до второ тримесечие тази година:Следва да се отбележи, че на база резултатите за третото тримесечие през 2019 г., освен населени места, при които традиционно се наблюдава спад или ръст на незаконния пазар, то вече има и такива, които се открояват с нулеви показатели за този период, като Габрово и Ямбол – без прецедент в историята на проучването в България.Изследването се провежда отделно и в няколко по-малки по население града с цел проследяване на тенденциите и в тях ", "date": "2019.12.18", "title": "3.3% е делът на цигарите без бандерол през третото тримесечие на 2019 г."}
{"url": "http://www.cross.bg/voenna-slyzhba-dluzhnosti-1620629.html", "text": "/КРОСС/  Със заповед на министъра на отбраната е обявен конкурс за 25 вакантни длъжности във Военномедицинска академия (ВМА) за приемане на военна служба на лица, завършили граждански висши училища в страната и в чужбина.Обявените места са за лекари, като има свободни позиции в няколко клиники - в София, Варна и Пловдив. Търсят се и медици за медицински пунктове на няколко военни формирования в страната. Минималното образование и квалификация, които трябва да притежават кандидатите, е магистър-лекар. За една от позициите се изисква и придобита специалност „Гастроентерология.Конкурсът ще се проведе на два етапа - изпит по физическа подготовка по Единния армейски тест и събеседване с кандидатите. Заявления за участие се подават лично и писмено до началника на ВМА чрез структурите на Централно военно окръжие до 31.01. 2020 г.Сред изискванията за кандидатите са: да притежават образование, съответстващо на изискванията на длъжността; да не са по-възрастни от 40 години; да са годни за военна служба; да не са осъждани за умишлено престъпление от общ характер, независимо от реабилитацията и срещу тях да няма образувано наказателно производство за умишлено престъпление от общ характер; да нямат друго гражданство; да не са освобождавани от военна служба поради наложено дисциплинарно наказание „уволнение\" и др. На военна служба могат да се приемат и лица, изпълнявали военна служба (кадрова военна служба), които отговарят на условията.Повече информация за вакантните длъжности, условията и начините за кандидатстване в конкурса за вакантни длъжности за лекари в структурите на ВМА, може да откриете    ", "date": "2019.12.18", "title": "ВМА обявява 25 вакантни длъжности за лекари"}
{"url": "http://www.cross.bg/otpaduk-gorene-mosv-1620630.html", "text": "/КРОСС/  Истинска черна дупка в екологичната политика на правителството на ГЕРБ е контролът по внос на отпадък за горене. Тук изрично не става дума за режима на внос с цел рециклиране. Разбрахме, че колкото по-навътре влизаме в скандала с вносните тоновe отпадък за горене, толкова по-страшно става. Хората не са виновни, че не разбират огромната разлика между отпадък за рециклиране и внесен от чужда държава опасен отпадък  с цел горене. Не са виновни и че не се сещат да се интересуват какво се гори в ТЕЦ-овете или какво се складира тук и там.Трябваше карабинерите в Милано да свършат работата със задържаната влакова композиция с почти 900 тона неясен отпадък с дестинация България, та МОСВ да тръгне да се оправдава с процедури и наредби. Няма кой да повярва как оттук насетне българските ековласти щели да контролират или съдействат. А досега нещо по темата?Само за една седмица време се оказа, че има достатъчно драстични доказателства, че екологичното министерство и неговите уж контролни институции реално отказват или прикриват нуждата от контрол. Трябваше Върховен административен съд да принуди МОСВ да даде достъп до информация за това кои са фирмите за последните 2017 и 2018 година, които имат право да внасят отпадък. Аргументът, че тази информация е търговска, а не обществена и по тази причина не може да се разгласява е скандално укриване на обществено значима информация.Никак по-лек не е скандалът с откровеното съдействие, което екоинституците, в случая РИОСВ-Стара Загора, е извършило, спестявайки изрична Оценка за въздействие върху околната среда на вносен отпадък за горене в ТЕЦ-ове на известен бизнесмен. Каква само нормативна „вратичка\" са намерили, наричайки горенето „експериментално\" . И така нямало нужда от ОВОС. Е, и за това има съдебно произнасяне и то в никакъв случай не е в полза на МОСВ.Какво се гори в злощастните български ТЕЦ-ове и каква е съдбата на остатъчната пепел след това- очевидно това не вълнува експертите и чиновниците-експерти на министър Нено Димов. Какво се внася от чужбина с тази цел- също. Дори бивш екологичен министър преди дни потвърди, че няма действащ режим за такъв контрол. Що за оправдание е, че от страна на МОСВ не било искано официално разрешение за внос. Ами естествено, че няма да е искано. Това е канал за трафик на неясен отпадък, от които чуждестранен бизнес пести, а нашенските посредници и бизнесмени печелят. Вероятно и с основание са спокойни докато карабинерите не им нарушиха рахата в трафика.Министър Димов едва ли е притеснен от логиката, че е невъзможно задържаната влакова композиция, тръгнала за България, да е първа? Колко ли е имало още? И как ли да се притесни и да намери начин да провери какво до момента се е горило в ТЕЦ-овете, например?  Трябваше едно авторитетно тв предаване отпреди дни да покаже на българската общественост как България вече е една от актуалните точки за мафиотски трафик на опасен отпадък. Министерството на екологията ни обаче дни по-рано се опита да омаловажи скандала като предпочете тезата, че това било медийна информация. Не,    не е, на миланската прокуратурата е, това чухме всички.Сега чакаме продължение. И повярвайте, имаме повече надежда на италианското разследване, отколкото на българското екоминистерство. Последното дори не пожела  да ни покаже, че се е притеснило и стреснало. ", "date": "2019.12.18", "title": "Манол Генов: Контролът  по внос на отпадък е черна дупка в екологичната политика на ГЕРБ"}
{"url": "http://www.cross.bg/lagard-energiya-energo-pro-1620617.html", "text": "/КРОСС/  В навечерието на коледните празници фирма Лагард получи сертификат, удостоверяващ използването на 100 % зелена енергия. Документът беше връчен на шеф Филип Спасов - собственик на Лагард България ООД, от Албена Лазарова - търговски директор, и Деница Николова - мениджър продажби в ЕНЕРГО-ПРО Енергийни Услуги.Продуктите \"ЛАГАРД\" са добре познати, особено в Североизточна България, където компанията държи повече от 30 % пазарен дял. Лагард е лидер в производството на над 100 вида бутиков хляб, кроасани и фини сладкарски изделия, а тайната на успеха ѝ е в съчетаването на първокласни продукти с естествен произход и оригинална френска технология, която се следва безкомпромисно.\"След въвеждането на системата HАCCP, която следи за безопасността на храните при тяхното производство и дистрибуция, да използваме екологично чиста енергия е най-естествената надграждаща стъпка за нас\", категорични са от Лагард ООД.ЕНЕРГО-ПРО Енергийни Услуги насърчава производството и търговията с електроенергия, генерирана по екологичен начин. Компанията издава Удостоверения за зелена енергия в уверение на това, че продадената електрическа енергия е произведена изцяло от възобновяеми източници.Документът се базира на Гаранции за произход, издадени от Агенция за устойчиво енергийно развитие, които са собственост на ЕНЕРГО-ПРО Енергийни Услуги. ", "date": "2019.12.18", "title": "ЕНЕРГО-ПРО издаде сертификат за еко енергия на Лагард България "}
{"url": "http://www.cross.bg/smart-huawei-kamera-1620618.html", "text": "/КРОСС/  Huawei представя HUAWEI P smart Pro - най-новия си смартфон, с модерен дизайн и модерни спецификации, които го превръщат в празнично изкушение сред по-достъпните като цена модели на пазара. P smart Pro е снабден с тройна ултра широкоъгална 48MP камера с изкуствен интелект, с 6,59-инчов HD FullView дисплей и перфектно интегрирана изскачаща предна камера.Външният вид на модела е вдъхновен от концепцията за естетика на времето. Двата варианта - „Breathing Crystal\" и „Midnight black\" носят красотата на различни моменти от денонощието - спокойните кристално прозрачни езера през деня и дълбоката мистика в полунощ, когато се случват чудеса.Подобно на огледалните качества на диспелея на устройството и задният панел играе със светлина и сенки.Той е изработен от стъкло чрез нано-текстурен процес и включва процес на полиране на стъкло с 21 слоя. В допълнение, средната 3D рамка създава естествен и рационален преход от задния панел към предния дисплей, като същевременно осигурява по-удобно хващане.HUAWEI P smart Pro разполага с механизъм за страничен пръстов отпечатък, който комбинира бутона за захранване и отключване с пръстови отпечатъци в едно. Тази функция позволява предният и задният панел да са максимално изчистени и дава възможност на потребителите да използват един бутон за множество цели.Устройството има 6,59-инчов LCD дисплей (2340x1080), който разкрива фините детайли и прави цветовете на екрана да изглеждат още по-жизнени. Заедно с микро слушалка, вградена в горната рамка и сензора за околна светлина в долната част, изскачащата предна камера позволява на дисплея да има още по-тънки рамки, като същевременно запазва целостта на дисплея. Освен това HUAWEI P smart Pro има високо съотношение на екрана към тялото, а самият екран е в пропорции 19,5:9, което увеличава максимално зрителната площ. Екранът предлага ясен и чист образ, а когато е изключен, и горната, и долната рамка „изчезват\" и прилича на черно огледало без граници.В допълнение, HUAWEI P smart Pro се грижи за очите на потребителите с Eye Comfort Mode, който осигурява по-удобно изживяване при четене. Освен това екранът е сертифициран от TÜV Rheinland и блокира вредната синя светлина. Потребителите могат интелигентно да регулират яркостта на екрана въз основа на външната светлина благодарение на технологията за отразяване на слънчевата светлина. Това осигурява безпроблемно гледане на екрана във всякакви условия.Устройството е оборудвано с 48MP основна камера, 8MP ултра широкоъгълна камера и 2MP дълбочина камера. Мощните AI алгоритми на Huawei предлагат интелигентни функции, включително 3D портретно осветление, AI Beauty за портрети, разпознаване на сцени с AI , както и режим Handheld Night, който позволява да се правят дълги експозиции до шест секунди. За условия на слабо осветление режимът Handheld Night позволява стабилизиране на изображението, за постигане на ефекта на висококачествената нощна фотография.HUAWEI P smart Pro се захранва от чипа Kirin 710F, работещ с EMUI9.1. Той осигурява висока производителност с ниска консумация на енергия. Смартфонът разполага с 6GB + 128GB място за съхранение, реализирано благодарение на UFS2.1 двуканална система за съхранение и мощната технология на разширяемата файлова система (EROFS) на Huawei. Това предоставя на потребителите повече място за съхранение на техните снимки и видеоклипове и музика. P smart Pro разполага с голяма батерия от 4000mAh и е преминал серия от строги тестове за надеждност в собствените лаборатории на Huawei.HUAWEI P smart Pro се предлага в България първо във Виваком на цена без план от 679 лв, както и с изгодни абонаментни планове, а скоро ще бъде наличен и останалата част от търговската мрежа. ", "date": "2019.12.18", "title": "HUAWEI представя P smart Pro с тройна 48MP AI камера и спиращ дъха дизайн "}
{"url": "http://www.cross.bg/bulgariya-dali-italiya-1620609.html", "text": "/КРОСС/  Нямаме информация дали отпадъкът е бил предназначен за България. Компетентният орган на Италия не е сигнализирал компетентния орган в България. За този отпадък не съществува инфорамция, не е искано разрешение за железопътен транспорт, не е давано и разрешение.Това каза министърът на околната среда Нено Димов по време на изслушване в Народното събрание заради информацията за транспортирането на стотици тонове неясен отпадък от Италия с крайна точка България.Димов подчерта, че България е единствената страна, която има ограничение вносът на отпадъци да не надвишава половината от капацитета на инсталациите.Соцлидерката Корнелия Нинова обаче не остана доволна от отговорите на министъра и обвини управляващите, че няма никакъв контрол върху отпадъците.\"Какво разбрахме от отговорите? От италиански медии разбрахме, че това е схема на италианската мафия и че е предназначена за България. Вие не попитахте ли италианската страна дали е вярно това? Взехте ли мерки да не се зарива България с боклуци\", запита червената шефка.Искрен Веселинов от \"Обединени патриоти\" й опонира, че целият този драматизъм е излишен.\"В Италия тече разследавне и не е ясно дали отпадъкът е бил за България. Поддържаме контакт с компетентните органи. Засега имаме само вестникарски информации. Целият този драматизъм е излишен, да не създаваме излишни страхове\", призова депутатът от ВМРО. ", "date": "2019.12.18", "title": "Нено Димов: Не е искано и не е давано разрешение за италианския боклук"}
{"url": "http://www.cross.bg/vodachi-veshtestva-narkotichni-1620608.html", "text": "/КРОСС/  Специализираната операция, която е част от календара на Европейската мрежа на службите на Пътна полиция - TISPOL, се проведе от 9 до 15 декември, съобщиха от пресцентъра на МВР.Акцията бе насочена към недопускане на управление след употреба на алкохол и наркотични вещества на шофьори на моторни превозни средства. В хода ѝ са проверени общо 29 784  водачи, установени са  355 нарушения. 286 от тях са на шофьори, употребили алкохол и 69 - на водачи, управлявали МПС след употреба на наркотични вещества и/или техните аналози.По време на проверките пътните полицаи са извършвали контрол и за наличието на задължителна застраховка \"Гражданска отговорност\" на автомобилистите. Установени са  408 нарушения.Връчени са 4 490 електронни фиша на водачи и 279 фиша на пътници. Отнети са 676 свидетелства за управления на МПС на шофьори, неплатили наложени глоби.В хода на проверките са установени още 23 случая на притежаване на наркотични вещества и техните аналози, 3-ма нелегални мигранти, установени са 10 издирвани лица. ", "date": "2019.12.18", "title": "29 784 водачи са проверени за дрога и алкохол, множество отнети книжки "}
{"url": "http://www.cross.bg/voiivoda-kapitan-petko-1620627.html", "text": "/КРОСС/  Неустоимият стремеж към свобода и човешко достойнство на Капитан Петко войвода не се вместваше в национални граници и не признаваше многократното числено превъзходство на противника. И във време на робство, и в дните на свободна България, той стоеше прав и непоколебим в защита на онеправданите и подтиснатите. Това заяви президентът Румен Радев на тържествената церемония по откриването на паметник на Капитан Петко войвода на „Алеята на бележитите българи\" в Борисовата градина. Днес се навършват 175 години от рождението на великия революционер и борец за свобода.Държавният глава подчерта, че „Алеята на бележитите българи\" събира онези, които със слово и оръжие са посветили живота си на свободата и благоденствието на българския народ, а техните паметници напомнят за предизвикателствата, борбите и върховете в националния ни летопис. „От днес своето заслужено място тук има и великият борец за свобода, едно от най-тачените лица на тракийската кауза - безсмъртният Капитан Петко войвода\", посочи Румен Радев.„Днес той заема своето място сред бюстовете на Левски и Ботев, на Делчев и Александров като един от най-големите закрилници на Родопите и Беломорието и е сред колосите на национално-освободителното ни движение\", каза още президентът. По думите му стожерите на българщината и на националното ни достойнство в 13-вековната ни история са много, но Капитан Петко войвода е един от най-значимите, пленил сърцата на поколения българи със смелост, чест и всеотдайност.„Убеден съм, че този паметник няма да запустее така, както и името на Капитан Петко войвода се носи от София през Киев, през Рим до Антарктида\", заяви още държавният глава в словото си на церемонията и подчерта, че идните поколения винаги ще намират в него пример за родолюбие, достойнство и мъжество. ", "date": "2019.12.18", "title": "Румен Радев: Стремежът към свобода на Капитан Петко войвода надхвърляше националните граници"}
{"url": "http://www.cross.bg/sofiya-momche-godishno-1620610.html", "text": "/КРОСС/  Мъртвото тяло на младо момче е намерено в района на ТЕЦ София в столицата.Вчера около 13:10 ч. на телефоните на МВР е подаден сигнал за открит труп на 15-годишно момче на ул. \"История Славянобългарска\" в София, съобщиха за DarikNews.bg от пресцентъра на министерството.На място веднага са изпратени екипи на полицията.  Не са установени следи от насилие. По първоначални данни се касае за самоубийство. ", "date": "2019.12.18", "title": "Откриха труп на 15-годишно момче в София "}
{"url": "http://www.cross.bg/peterbyrg-sankt-obir-1620611.html", "text": "/КРОСС/  Охранителна камера засне зрелищен обир на банка в Санкт Петербург, предаде „РИА Новости\".На кадрите се вижда как в сградата нахлува двама мъже, като единият от тях е маскиран с медицинска маска. В ръцете си държи оръжие със заглушител. Крадецът заплашва чистачка, кара я да легне на земята, след което отива в друго помещение. Съучастникът му е бил въоръжен с нож.Открадната сума е около 5 млн. рубли, съобщават полицейските власти в Санкт Петербург.\n\t\t\t\t\t ", "date": "2019.12.18", "title": "Зрелищен обир на банка в Санкт Петербург (ВИДЕО) "}
{"url": "http://www.cross.bg/godini-meditzi-nakazanieto-1620614.html", "text": "/КРОСС/  \"Обединени патриоти\" искат по-строги наказания за агресорите, които нападат медици.С поправки в Наказателния кодекс те предлагат да се завиши минималният размер на наказанието лишаване от свобода при нападение на медицински специалист при или по повод изпълнение на службата му.В предложенията минималният размер на наказанието при нанасяне на тежка телесна повреда скача от 5 на 7 години затвор. При средна телесна повреда - от 3 на 5 г., а при лека - от 1 на 3 години.Лидерът на НФСБ Валери Симеонов мотивира текстовете със зачестилите случаи на насилие над медици, като цитира най-фрапантните от последните две години. Той изтъкна, че тези атаки не намаляват, а напротив, което означавало, че наказанията са недостатъчни.\"Случаите, които ви изредих, стават повече и се задава весела Коледа и щастлива Нова година. За съжаление можем да олицетворим тези празници с краткото стихче: \"Дядо Мраз, Снежанка малка, идват с бокс и с бухалка\", каза той. ", "date": "2019.12.18", "title": "Срещу насилието над медици: По-строги наказания за агресорите "}
{"url": "http://www.cross.bg/zakona-yslygi-veselinov-1620624.html", "text": "/КРОСС/  Народното събрание реши да отложи с шест месеца гласуването на промените в Закона за социалните услуги. За това са се договорили политическите сили, съобщи съпредседателят на парламентарната група на „Обединените патриоти\" Искрен Веселинов, цитиран от БНР.\"Всъщност, като изключим ДПС, всички се солидаризират, че в рамките на тази сесия трябва да се приемат текстове за отлагане на влизането в сила на законопроекта с шест месеца. Тоест - нашето предложение да бъде подкрепено\", обяви Веселинов.Законопроектът на патриотите, заедно с още три проекта за промяна на закона, са в дневния ред на парламента за петък.Единият от законопроектите е внесен от Десислав Чуколов и група независими депутати и предвижда отмяна на Закона за социалните услуги. Другият проект, на независимия депутат Ангел Исаев, предлага терминът „социални услуги\" да се замени със „социална подкрепа\". Текстове, внесени от депутати от „Воля\", предвиждат отлагане влизането в сила на закона до 31 декември 2020 година. В проекта, внесен от Искрен Веселинов и депутати от „Обединени патриоти\", също се иска отлагане на действието на закона до 1-ви юли 2020 година. Именно по този вариант е постигнат политически консенсус.Социалният министър Деница Сачева също коментира, че отлагането на действието на закона е \"разумно предложение\". \"Това дава възможност, от една страна, да се влезе от режим на протести в режим на разговори. И от друга страна, дава възможност да се видят всички гледни точки\", каза Сачева.Междувременно и днес пред парламента имаше протест срещу промените в закона.Според протестиращите законът дава твърде много власт на държавата и неправителствените организации. \"Не искаме да ни взимат децата, грубо казано. Това е\", обявиха участници в демонстрацията, цитирани от БТА.Протестите продължават вече с месеци въпреки многократните уверения на управляващите, че отнемане на деца не се планира. ", "date": "2019.12.18", "title": "Отлагат с 6 месеца Закона за социалните услуги"}
{"url": "http://www.cross.bg/grama-godini-prah-1620616.html", "text": "/КРОСС/  В хода на специализирана полицейска операция, насочена срещу престъпления, свързани с наркотични вещества, в момент на покупко-продажба са задържани двама мъже, на 29 и 37 години, 35-годишна жена, както и техен клиент - столичанин на 43 години. В хода на процесуално-следствените действия у задържаните са открити две сгъвки с вещество на буци и прах, пет мобилни телефона, сума пари и множество връзки с ключове.При последвалите процесуални действия в едно от жилищата е установена изградена домашна оранжерия, снабдена с модерно оборудване и необходими препарати, за отглеждането на засадените общо 147 конопени растения. От адреса, както и при претърсването на останалите апартаменти, са иззети общо три полиетиленови плика с тревиста маса, пластмасова кутийка с прахообразно вещество на бучки и прах и таблетки с триъгълна форма. Извършена експертна справка уточнява, че иззетите вещества са амфетамин - 0.99 грама, кокаин - 20.97 грама и марихуана - 41.24 грама.След доклад на материалите в Софийската градска прокуратура  трима от задържаните са привлечени като обвиняеми по чл. 354 А от НК и мярката им за задържане е удължена за срок до 72 часа. Работата по образуваното досъдебно производство продължава под прякото наблюдение на прокуратурата.  ", "date": "2019.12.18", "title": "Столични криминалисти разкриха модерна нарко оранжерия в София "}
{"url": "http://www.cross.bg/danuk-zakona-sobstvenitzite-1620620.html", "text": "/КРОСС/  Собствениците на места за настаняване, предлагани чрез платформи като Airbnb и Booking.com, вече ще плащат патентен данък. Измененията бяха приети на второ четене от Народното събрание, след като тихомълком бяха прокарани между двете четения на законопроект за промени в Данъчно-осигурителния процесуален кодекс от председателката на Комисията по бюджет и финанси Менда Стоянова и група депутати.Според одобрените текстове за местата за настаняване до 20 стаи, регистрирани по Закона за туризма, се прилага размерът на патентния данък, определен в границите от 25 до 250 лева. Точната сума, с която ще бъдат натоварени собствениците им, ще бъде определяна от местните власти чрез наредба към Закона за местните данъци и такси.До момента такъв данък плащаха малки мотели или хотели, категоризирани с една или две звезди. С новите промени реално всички, които предлагат една стая за краткосрочно отдаване под наем, се приравняват към хотели, въпреки че не са задължени да се категоризират.Тези мерки допълниха пакета от изменения, които се отнасят до дейността на платформи като Airbnb и Booking.com. Менда Стоянова и лидерът на НФСБ Валери Симеонов успяха да прекарат промени в Закона за туризма през Бюджет 2020. Предложението на депутатите Менда Стоянова от ГЕРБ и Валери Симеонов от \"Обединени патриоти\" е собствениците на тези имоти да ги предлагат само ако са категоризирани по Закона за туризма или пък са регистрирани. Първоначалната идея бе да бъдат задължително категоризирани, но след негативни реакции текстът бе облекчен.Новите изменение за патентния данък ще бъдат описани в наредба, която трябва да се изготви до три месеца от обнародването им, а след публикуването й собствениците на такива имоти също ще имат 3 месеца да се съобразят с нея. Предвижда се апартаментите да имат регистрационен номер, който ще бъде описан в обявата му в платформата, и така ще се следи за спазването на закона. ", "date": "2019.12.18", "title": "Депутатите обложиха с патентен данък местата за настаняване от Airbnb"}
{"url": "http://www.cross.bg/vodata-tzenata-dryzhestvata-1620604.html", "text": "/КРОСС/  Водата ще поскъпне между 0,1 и 9%. Това стана ясно по време на открито обсъждане на цената на водата. Според Комисията за енергийно и водно регулиране (КЕВР) става въпрос за планирано поскъпване, което е било заложено в бизнесплановете (от 2017 до 2020 г.) на ВиК дружествата. Дали самите дружества са изпълнили качествено инвестиционните си планове КЕВР ще проверява едва след планираното покачване на цените на водата. „Методологията и механизма по който КЕВР определя цената на водата в България е напълно несправедлив и изкривен. В момента цената на водата се образува от признатите разходи на ВиК дружествата, което още повече отваря възможността за злоупотреби. Така ВиК дружествата нямат стимул да намалят своите разходи, а напротив, увеличават ги, защото те влизат в цената на водата, която всеки гражданин плаща\", каза председателят на ПП МИР Симеон Славчев по повод поредното увеличение на цената на водата в цялата страна.Той е категоричен, че трябва да се търси и приложи нов, коренно различен механизъм за формирането на цената на водата в България, който да ограничи паричните разходи направени от ВиК дружествата, които се признават за регулатора.„Политиката на ценообразуване на водата не трябва да бъде в интерес на концесионерите и операторите на ВиК дружествата в страната, а на хората, които всъщност са потребители на услугата и с чиито пари се правят всички инвестиции в тях и цялата инфраструктура\", беше категоричен председателят на ПП МИР Симеон Славчев. Той припомни, че още при предишните покачвания на цените на водата е реагирал остро заради това, че ВиК дружествата искат да продават услугата си по-скъпо под претекст, че ще правят инвестиции. „Няма бизнес, който да обещае подобрение на качеството на услугите си и предварително да вземе пари за това\", каза още Славчев. Той даде пример със „Софийска вода\" АД, която генерира достатъчен паричен поток за изпълнение на инвестиционната си програма, по одобрените от КЕВР бизнес планове, като изплащането на лихви към фирмата - майка е необосновано, а обслужването на кредити и съответно високите и необосновани финансови разходи на „Софийска вода\"АД водят само до намаляване финансовия резултат през годините. „Всичко това влияе върху формирането на крайната цена на водата, и е абсолютно несправедливо\", беше категоричен Симеон Славчев. Според него КЕВР трябва да следи отблизо прилагането на инвестициите и качеството на работата на ВиК дружествата, а не да чака 3 години, в които те да си изпълнят бизнесплана и чак след това да прави проверки.„За мен е необясним и фактът, че никой не обръща внимание на социалната страна на проблема с поредното покачването на цените на водата\", коментира още лидерът на партия МИР. „Не може сметките за ток, вода и парно да се покачват постоянно и да се очаква, че хората ще търпят до безкрай, защото заплатите не се покачват със същото темпо, напротив\", заяви той. По думите му нито КЕВР, нито управляващите обръщат внимание на тази страна на ситуацията. „Явно в България всеки може да си качва цените както и когато си поиска. В крайна сметка се оказва, че КЕВР и управляващите работят в полза на определени дружества и фирми, а не за хората. Търпението на българите, обаче вече се изчерпа и ГЕРБ ще бъде свалена от власт от хората, заради цените на водата, така както беше свалена преди години, заради цената на тока\", беше категоричен председателя на ПП МИР Симеон Славчев.", "date": "2019.12.18", "title": "Симеон Славчев, ПП МИР:  ГЕРБ ще бъде свалена от власт, заради цената на водата"}
{"url": "http://www.cross.bg/firmite-godina-kompaniite-1620605.html", "text": "/КРОСС/  Близо 47% от компаниите смятат да увеличат заплащането на своите служители през 2020 година, показва проучване на Българска търговско-промишлена палата. Допитването бе извършено в периода 6-12 декември 2019 година и отразява намеренията на компаниите свързани с измененията на нивата на работните заплати през 2020 г., както и бонусите, които фирмите ще дадат на своите служители. Анкетата на БТПП показва, че 36% от фирмите ще работят около празниците, защото производството не позволява прекъсване (25%) или поради факта, че ако не работят ще претърпят големи загуби загуби (11%). От друга страна 40% от фирмите са посочили, че в малкото работни дни около празниците предпочитат да не работят, защото и техните партньори планират да почиват в този период. За 14% от анкетираните разходите ще са повече от приходите и затова ще преустановят работа в делничните дни около празниците. Около 68% от мениджърите на компаниите съобщават, че ще дават бонуси, като 52% заради празниците, а 16% заради доброто финансово състояние на компанията през тази година. За съжаление при близо 9% от допитаните няма да има допълнително възнаграждение за служителите, защото финансовият резултат на компаниите не позволява допълнителни разходи. Обичайно средният размер на бонусите ще бъде до 500 лв. - това е резултатът от проучването, отнасящ се до 69% от допитаните. Близо ¼ от фирмите ще зарадват своите служители с бонус в рамките на 500 - 1000 лв., а при 7% ще е над 1000 лв.Попитани за причините за увеличение на работните заплати, 31% ще го направят, за да повишат мотивацията на служителите си, при 16% основен мотив е приносът в приходите на фирмата от страна на заетите. Около 28% от участвалите в допитването планират да запазят възнагражденията, а за щастие само 1% от фирмите очакват да намалят работните заплати и причина за това е затрудненото им финансово положение.Средното увеличение на възнагражденията на заетите се очаква да бъде с до 10% при голямата част от анкетираните членове на БТПП (74%), с ръст на заплатите между 10 и 20% ще са около 22% от фирмите. Както е известно вече увеличението на заплатите в публичната сфера с 10% има своя ефект и тласка и тези в частния сектор предвид големия недостиг на работници.   ", "date": "2019.12.18", "title": "47% от фирмите смятат да увеличат заплатите през 2020 година"}
{"url": "http://www.cross.bg/ilham-tohti-sasoli-1620606.html", "text": "/КРОСС/  Уйгурският учен и защитник на правата на човека Илхам Тохти ще получи наградата \"Сахаров\" на Европейския парламент за свобода на мисълта на церемония в сряда в 13.00 ч. (българско време).Илхан Тохти, който в момента излежава доживотна присъда в Китай по обвинение в сепаратизъм, ще бъде представен от неговата дъщеря Джевхер Илхам. Наградата ще бъде връчена от председателя на ЕП Давид Сасоли на церемония в пленарната зала в Страсбург в сряда на обяд.Очаква се председателят Сасоли и г-жа Илхам да участват в пресконференция веднага след церемонията по награждаване, в 13.40 ч. българско време в залата за пресконференции „Дафне Каруана Галиция\". ", "date": "2019.12.18", "title": "Илхам Тохти печели награда „Сахаров“ за свобода на мисълта за 2019 г."}
{"url": "http://www.cross.bg/tzatzarov-prokyratyrata-sotir-1620613.html", "text": "/КРОСС/  Вече бившият шеф на прокуратурата и избран за ръководител на антикорупционната комисия - Сотир Цацаров, коментира идеите на президента за промени в Конституцията след церемонията при предаването на щафетата на новия главен прокурор Иван Гешев.„Надявам се прокуратурата да остане в системата на съдебната власт. Само така тя може да работи ефективно, без да е подчинена на политическата конюнктура\", каза Цацаров пред медиите в Съдебната палата.Повод за думите на Цацаров са стартиралите консултации при Радев за промени в Конституцията, свързани със Съдебната система.„Казах ясно - ако консултациите и дебатите са насочени за доброто на прокуратурата и за доброто на българските граждани, всичко това трябва да бъде приветствано.Ако консултациите и разговорите, имам предвид въобще целият дебат, е насочен към това да се създаде някаква платформа за някаква дискусия, която ще обслужи идващи политически проекти или идващи избори, това е безполезно упражнение\", заяви Цацаров на излизане от тържествената церемония. И уточни: „Никого не визирам, казвам какво мисля\". Той пожела успех в 7-годишния мандат на новия главен прокурор.„Излизам от прокуратурата с усещане, че свършихме не малко работа. Това написах и към колегите вчера - за мен беше чест да работя с тях и съм горд с тях\", заяви Цацаров.Пред журналистите той обяви още, че ще встъпи в новата си длъжност като председател на Антикорупционната комисия в петък, но няма да има официална церемония, а „просто ще отиде на работа\". ", "date": "2019.12.18", "title": "Сотир Цацаров: Надявам се прокуратурата да остане в съдебната власт "}
{"url": "http://www.cross.bg/vsichki-kontzert-vokalisti-1620607.html", "text": "/КРОСС/    На 28 декември в столичния клуб City Stage за една абсолютно паметна вечер на сцената ще стъпят ЕКС-клузивните членове на група ЕКС - Ерол, Светльо Витков и Кольо Гилъна. Преди броени дни емблематичните вокалисти се завърнаха от първото си общо голямо (от където и да го погледнеш) турне в Европа, което ще приключи най-официално и в добро настроение точно на 28 декември с концерт в София. Турнето на тримата герои стартира от Кьолн в края на ноември и премина шеметно през Брюксел, Амстердам, Карлсруе, Берлин, Мюнхен, Франкфурт и Виена. Стотици българи, познавачи и ценители, не пропуснаха да се забавляват с творчеството на добре познатите ни пънк и рок герои. Живеещи там или чули за турнето и специално пристигнали до точките на събитията - всички те нямаха търпение да се срещнат с ЕКС и след финалните акорди, да се снимат с тях, да си поговорят или просто да си кажат \"Наздраве\".\"На всички фенове в Европа, които станаха част от първото в историята турне на група ЕКС - благодарим, а всички вие, които ще се присъедините междупразнично на финалния концерт от турнето (на 28-ми в Сити Стейдж) - не се ослушвайте, а се гответе най-сериозно и отговорно от сега\" - споделят младежите от ЕКС.  В навечерието на новата година тримата оригинални вокалисти обещават да ни зарадват на живо само с най-най-най-големите хитове (на ЕКС) бандите си, сред които: \"Обичам\", \"Бий хлапето\", \"Let me да те лов ю\", \"Боби\", \"Леле Како\", \"Скакауец\", \"Най-щастливият ден\", \"Бате Гойко\", \"Мариана\" и още много, все емблематични парчета.", "date": "2019.12.18", "title": "Група ЕКС закрива годината с паметен концерт  в клуб City Stage"}
{"url": "http://www.cross.bg/grobnitzite-predade-godini-1620598.html", "text": "/КРОСС/  Aрхeoлoзи oткрихa двe цaрcки грoбници в Гърция, cъдържaщи бижутa и aртeфaкти, дaтирaни нa прeди пoвeчe oт 3000 гoдини, прeдaдe Би Би Cи.Cрeд тях e злaтeн пръcтeн, изoбрaзявaщ бивoли мeжду cнoпoвe oт eчeмик и мeдaльoн c изoбрaжeниe нa eгипeтcкa бoгиня. Aмeрикaнcки изcлeдoвaтeли кaзaхa, чe нaхoдкaтa дoпринacя зa пo-дoбрo рaзбирaнe нa рaннaтa микeнcкa търгoвия и културa. Oткрититe грoбници ca крaй двoрeцa нa Нecтoр oт брoнзoвaтa eпoхa в югoзaпaднaтa чacт нa пoлуocтрoв Пeлoпoнec.Тe нe ca дaлeч и oт друг вaжeн грoб, oткрит прeз 2015 г., зa кoйтo ce cмятa, чe e нa рaнeн упрaвник нa грaд Пилoc. Гръцкoтo миниcтeрcтвo нa културaтa пocoчи, чe cфeричнитe пoкриви нa грoбницитe ce cринaли в aнтичнocттa, кaтo ги зaпълнили c тoлкoвa мнoгo oтлoмки, чe имaняри нe ca уcпeли дa ги плячкocaт. Eкип oт Унивeрcитeтa нa Cинcинaти прaвил нaд 18 мeceцa рaзкoпки и дoкумeнтирaл aртeфaктитe в грoбницитe. Eдин oт учeнитe - Джaк Дeйвиc, зaяви, чe мнoгo oт тях, включитeлнo злaтния пръcтeн c двaтa бивoлa, рaзкривaт дeтaйли зa живoтa в Cрeдизeмнoмoриeтo прeди пoвeчe oт 3000 гoдини, прeдaдe БНР.„Тoвa e интeрecнa cцeнa oт изпoлзвaнe нa живoтни в ceлcкoтo cтoпaнcтвo - дoбитък дo зърнeнa прoдукция. Тoвa e ocнoвaтa нa зeмeдeлиeтo\", кaзa тoй. Прeз 2015 г. aрхeoлoзи oткрихa в близкия Пилoc грoбницa нa знaтeн мъж, нaрeчeн oт тях Вoинът Грифoн зaрaди грaвюрaтa нa митoлoгичнoтo cъздaниe в нeя. Тaм бяхa oткрити брoня, oръжия, злaтни бижутa и пeчaт oт aхaт, изoбрaзявaщ cхвaткa мeжду двaмa вoини. ", "date": "2019.12.18", "title": "Откриха царски гробници в Гърция"}
{"url": "http://www.cross.bg/godina-kato-cled-1620599.html", "text": "/КРОСС/  Възмoжнo e журнaлиcтът Милeн Цвeткoв дa cтaнe чacт oт eкипa нa БНТ oт cлeдвaщaтa гoдинa и oщe oт идния януaри дa ce върнe нa eкрaн. Прeди дни тв вoдeщият e видян дa влизa нeкoлкoкрaтнo в cгрaдaтa нa тeлeвизиятa-мaйкa, a хoрa oт пeрcoнaлa нa \"Caн Cтeфaнo\" 29 дoпуcкaт, чe тoй вeрoятнo e в прoцec нa вoдeнe нa прeгoвoри c ръкoвoдcтвoтo.Вoдeщият нe гoвoрeл мнoгo и дoри нaй-любoпитнитe в БНТ нe уcпeли дa рaзбeрaт cъc cигурнocт цeлтa нa чecтитe му пoceщeния тaм. В cъщoтo врeмe oбaчe тeлeвизиятa зaгуби дocтa oт знaкoвитe cи имeнa, нo и нae мнoгo нoви пoпълнeния. В рaмкитe нa някoлкo мeceцa дoгoвoритe cи c БНТ прeкрaтихa гoвoритeлкaтa Рaдинa Чeрвeнoвa и рaзcлeдвaщaтa журнaлиcткa Вaля Aхчиeвa.В кoлeктивa нa мeдиятa пък нeoчaквaнo ce вляхa нoви имeнa кaтo вeтeрaнкaтa oт прoгнoзaтa нa врeмeтo Хриcтинa Бaлинcкa, кoятo изнeнaдвaщo нaпуcнa Би Ти Ви cлeд cкaндaл c пo-млaдитe cи кoлeжки и oтидe в Нaциoнaлнaтa тeлeвизия. Кaтo нищo Милeн дa e cлeдвaщaтa изнeнaдa зa зритeлитe нa БНТ прeз нoвaтa 2020 гoдинa.Burgаs24.bg припoмня, чe Цвeткoв e бeзрaбoтeн oт пoвeчe oт гoдинa и пoлoвинa, cлeд кaтo прeдaвaнeтo му бe cвaлeнo oт eфирa нa Нoвa ТВ. Хaпливият журнaлиcт уcпя дa ce зaкрeпи финaнcoвo пoкрaй мecтнитe избoри, кoгaтo cнимaшe интeрнeт прeдaвaнe c кaндидaтa зa кмeтcкия пocт в Coфия нa \"Дeмoкрaтичнa Бългaрия\" - aрх. Бoриcлaв Игнaтoв. Cпecтявaниятa му oбaчe били прeд привършвaнe и вeчe eдвa ли щял дa oтклoнявa c лeкa ръкa aпeтитнитe oфeрти зa рaбoтa. ", "date": "2019.12.18", "title": " Милен Цветков се връща в БНТ?"}
{"url": "http://www.cross.bg/horata-hora-vuzrastnite-1620592.html", "text": "/КРОСС/  Възрастни хора имат шанса отново да видят света с помощта на лекари от Александровска болница. Медиците доброволно преглеждат и оперират своите пациенти безвъзмездно. Към момента са прегледани над 500 души, като са извършени 17 операции с най-скъпите очни лещи.Това не е кампания или инициатива, която ще приключи. Ние продължаваме да помагаме хората. Призоваваме и нашите колеги в страната да се включат към каузата, заяви доц. Александър Оскар от столичната болница. По думите на лекаря децата и възрастните са най-уязвимите групи, особено тези възрастни, които са настанени в домове за социално подпомагане.След проведени разговори с директора на Александровска, както и кмета на Столична община Йорданка Фандъкова става ясно, че има ресурс и капацитет да се поеме грижата за очното здраве на хората в домовете, обясни още Оскар. Медикът подчерта, че само на територията на София има над 1000 души, настанени в социални домове. Той заяви, че удовлетворението от работата за хората е голямо и подчерта важността да възпитаваме децата си за ангажимента, който имаме в обществото.Според д-р Яни Здравков прегледите и лечението на възрастните е шанс за лекарите да се поставят в услуга на обществото и да окажат помощ на хора в неравностойно положение. Реакцията на хората не може да бъде описана с думи. Те са изключително въодушевени от това, че някой ги посещава на място, а и от това, че техните проблеми ще бъдат диагностицирани и лекувани. По думите на лекаря качеството на живот възрастните пациенти е било повлияно и понижено от редица очни заболявания. Именно това мотивира медиците да използват най-модерните методи и лечения. Тези хора не бяха посещавали специалисти дълго време и бяха развили очни проблеми - това беше предизвикателство, но пък удовлетворението от работата беше голямо, допълни той. ", "date": "2019.12.18", "title": "В името на доброто: Лекари връщат зрението на възрастни хора"}
{"url": "http://www.cross.bg/durzhavata-zhelyazkov-obyasni-1620650.html", "text": "/КРОСС/  Правителството отпусна 24 милиона лева допълнително за Министерството на транспота. Министър Росен Желязков обясни, че с парите ще се плати на изпълнителя на \"Дунав мост - 2\", който осъди държавата в парижкия арбитраж. Дългът е бил признат от правителството на Пламен Орешарски през 2014 г.\"Въпросът, който аз задавам, е защо, когато са признали това задължение, не са го изплатили. Това е поредният дълъг ангажимент, който е оставен за следващите правителства\", коментира Желязков.С друго решение на кабинета са увеличи капиталът на холдинг \"БДЖ\". По този начин дълговете на дружеството се капитализират и се поемат от държавата.\"БДЖ вече е на нула. За да има възможността да направи своите структурни промени и да оптимизира дейността си, държавата предоставя 208 млн. лева за погасяване задълженията на НКЖИ (Национална компания железопътна инфраструктура б.р.) целево като капиталов трансфер. Това означава, че НКЖИ няма да плаща повече задължения към държавата, а средствата, които ще се спестят от вноските по дълга, ще се насочват към железопътната инфраструктура\", обясни Росен Желязков ", "date": "2019.12.18", "title": "Държавата поема дълговете на БДЖ"}
{"url": "http://www.cross.bg/plantatzii-gagov-elhichki-1620639.html", "text": "/КРОСС/  Да се създават плантации за отглеждане на дървесни видове за коледни елхи - за това призова доц. д-р Величко Гагов. Той е дългогодишен преподавател по горска генетика и селекция в Лесотехническия университет в София.\"Да участваме активно за запазване от сеч на най-хубавите елхички от естествените насаждения, с които гората се възобновява и ни дарява с кислород, чист въздух и вода\", апелира Величко Гагов.Някои от елхите за Коледа се произвеждат в разсадници, но голяма част все още се добиват от горите, които са бъдещето на подрастващите, изтъкна той.Елхички от плантации\"И затова моят призив е да се добиват само елхички от специално създадени за целта плантации. С един призив към родителите и децата: \"Мили дечица, за коледните и новогодишни празници украсявайте вкъщи само елхички, отгледани и добити от създадени специално за целта плантации\".Най-хубавите български ели растат в специално създадени плантации за добив на коледни елхи, отбеляза специалистът. Величко Гагов смята, че трябва да се създават повече такива плантации.Доц. Величко Гагов е селектирал над 400 елови дървета. \"На базата на тези 400 дървета е създадена единствената в България и в Европа семеносеща, семепроизводствена градина за ела, от която се добиват много ценни семена за производство на фиданки\", обясни доц. Гагов в предаването \"Хоризонт до обед\".Отсечени, без корени, в саксияМного често елхите се отсичат от гората, търговците ги слагат в саксии, но тези ели нямат корени и не могат да бъдат засадени, поясни университетският преподавател.\"И затова трябва да се внимава много, когато се купуват елхички, отгледани в контейнери. Аз отглеждам такива елхички, но в контейнерите те престояват 4-5 години, адаптират се към контейнерите, могат да растат в тях\".Доц. Гагов даде пример за неправилно изсичане на дървесни видове за коледни елхи.\"Не искам да злепоставям някои колеги, възмутих се - онзи ден ми донесоха едни снимки от югозападна България, където безобразно се секат елови култури за коледни елхи и по този начин както културите, така и в естествената гора се унищожава всичко най-хубаво, което е бъдещето на гората\", каза още Величко Гагов.Тази година коледните ели в зависимост от размера на дръвчето се продават на цена между 50 и 60 лева, борчето струва 30 лева, а смърчът се търгува за 10. ", "date": "2019.12.18", "title": "Купувайте елхички от специално създадени плантации "}
{"url": "http://www.cross.bg/gkpp-metra-gurtziya-1620615.html", "text": "/КРОСС/  Министерски съвет одобри необходимите средства за дофинансиране за изграждането на ГКПП Рудозем-Ксанти в размер на 18 445 744 лева.„Благодарих лично на Министър-председателя Бойко Борисов на заседанието на Министерски съвет за изпълнения ангажимент към родопчани, за подкрепата му-негова и на всички министри, защото изграждането на този пункт е водещ приоритет за региона! Вече няма никакви пречки строителството да започне! Надявам се, че обекта ще бъде реализиран в срок!\", заяви областният управител на Смолян Недялко Славов.Освен сградата и комуникации за бъдещия Граничен контролно-пропускателен пункт към Гърция, който ще е на българска територия, трябва да се изгради и подход от около 800 метра с три ленти за движение - две по 3,50 метра, една по 3 метра и два банкета по 1.50 метра.В зоната на ГКПП трябва да се оформят и благоустроят две площадки. Ще се изградят три административни сгради, две контролни кабини, площадка за мобилен рентген, обществени тоалетни, здравен контрол, хале за щателна митническа проверка, навес с метална покривна конструкция, осова автомобилна везна за обслужване на ГКПП.Планирано е да се изградят три отделни пътни трасета с по четири самостоятелни ленти за движение. Граничният пункт, според спогодбата между България и Гърция, ще е предназначен за всички видове автомобилни превози и товари.Изграждането на пункта е договорено между България и Гърция още през далечната 1995 година. Очаква се ГКПП Рудозем-Ксанти да бъде отворен до края на 2020 година. ", "date": "2019.12.18", "title": "Кабинетът отпусна 18 млн. лева за изграждането на ГКПП Рудозем-Ксанти"}
{"url": "http://www.cross.bg/myasto-godina-praznitzite-1620602.html", "text": "/КРОСС/  Както всяка година, много българи ще пътуват за коледно-новогодишните празници извън страната и много ще се завърнат в родината, за да празнуват със своите близки. Кои ще са най-посещаваните дестинации, откъде се връщат най-много българи и има ли промяна спрямо миналата 2018 година?Анализираният период на отпътуване е между 20 и 31 декември и връщане между 26 декември и 5 януари, тъй като 3 януари е петък и повече хора биха могли с отпуска да ползват и почивния уикенд, удължавайки своята ваканция, обобщават от голяма туристическа агенция.В топ 3 най-посещавани държави са Великобритания, Германия, а Италия и Испания си поделят трето място - с еднакъв брой закупени билети за периода. На четвърто и пето място по посещаемост попадат съответно Австрия и Франция.Разглеждайки ги по градове, безспорният фаворит с над 17% закупени самолетни билети от общия брой е Лондон, със средна цена от 79 евро. Всяка година градът е предпочитан от сънародниците ни, заради многото българи, които живеят там и техните близки, които пътуват, за да посрещнат заедно празниците.Вторият най-посещаван град определено е изненада - става дума за Виена, която за същия период през 2018 година е била на 13-то място. Обяснението е просто - нискобюджетна авиокомпания, която стартира полети от България, доведе до конкуренция и изгодни цени.Третото място е за Франкфурт, следван от Меминген (отправна точка за Мюнхен), Милано, Берлин, Париж, Барселона, Брюксел и Мадрид.За празниците по обратното направление - от чужбина към България са най-много закупените билети от Германия (18.6%), Италия (16%),  Великобритания (15.9%), Испания (10.9%) и Холандия (7.3%).Ако се колебаете дали да не отскочите до някоя близка дестинация в Европа, за да прекарате празниците, все още могат да се намерят изгодни самолетни билети, коментират от eSky. ", "date": "2019.12.18", "title": "Кои ще са най-посещаваните дестинации от българите за празниците"}
{"url": "http://www.cross.bg/samolet-baza-ekiput-1620640.html", "text": "/КРОСС/  Втората група от 13 души предимно учени, отправили се към Българската антарктическа база „Св. Климент Охридски\" се намират в Пунта Аренас - най-южния град на Чили и вече цяла седмица очаква самолет за Антарктика. По предварителен план полетът трябваше да се осъществи на 14 декември с бразилски военен самолет Херкулес С-130. Поради трагичния инцидент със същия вид самолет над пролива на Дрейк, съмнение за проблем в двигателя, осуети излитането на машината. Очаква се да пристигне самолет от Бразилия, който на 20 декември би трябвало да превози групата до Южношетландските острови, в която освен българите има и учени от Колумбия, Монголия, Беларус и Русия. Там ги чака малкото 20-метрово чилийско корабче, което трябва да ги превози до остров Ливингстън.Българските антарктици, които са на Базата вече цял месец преди броени дни имаха неочаквано посещение от френска експедиция посветена на  200-та годишнината от откриването на Антарктида. Ръководител е известната френска пътешественичка и изследователка Лоранс дьо ла Фериер, която е  покорителка на Еверест, прекосявала е Антарктика със ски и е била Командир на френската база „Дюмон д'Юрвил\" през зимата.Маршрутът на експедицията следва  героичните стъпки на първопроходците от преди два века.  По пътя си ще посетят няколко научни бази, като  българската е една от първите.Френският екип с голям интерес разгледа нашата база и посети православния параклис „Св. Иван Рилски\". Гостите бяха силно  впечатлени от Националната програма за полярни изследвания и научните проекти, които се реализират на Базата. Разбира се, че традиционното българско кисело мляко, приготвено от готвача Уляна Яркова се прие с голям успех сред гостите.Катамаранът „NDS Evolution\", с който плава екипът е оборудван с апаратура за мониторинг на морската вода и изучава замърсяването на водите на Южният океан с пластмасови микро частици. Основната цел на проекта е образователна. С ежеседмични директни включвания по френски телевизионен канал, заснемане на богат видео и снимков материал, взимане на интервюта с членове на националните експедиции, екипът ще представи на ученици от френските училища историята на откриването на леденият континент, както и съвременните тенденции в изучаването му. ", "date": "2019.12.18", "title": "Втората група български антарктици заседна в гр. Пунта Аренас, Чили"}
{"url": "http://www.cross.bg/geshev-prokyror-ivan-1620594.html", "text": "/КРОСС/ Новоизбраният главен прокурор Иван Гешев тържествено положи клетва, с което официално встъпи в новата си длъжност.В зала „Тържествена\" на съдебната палата официалната церемония уважиха председателят на парламента Цвета Караянчева, министрите на правосъдието и вътрешните работи Данаил Кирилов и Младен Маринов, представители на политическото и професионалното ръководство на МВР, членове на ВСС, висши магистрати, политици и представители на академичната общност.Новият ръководител на държавното обвинение положи клетва пред оригиналния екземпляр на Българската Конституция, който се съхранява в Народното събрание. Актът за встъпването му двлъжност е подписан от тримата му заместници. От днес започва да тече неговият 7-годишен мандат.Гешев зае поста предсрочно, след като предшественикът му Сотир Цацаров подаде оставка месец преди да изтече мандатът му, за да поеме ръководството на Комисията за противодействие на корупцията и отнемане на незаконно придобито имущество (КПКОНПИ).По-късно през деня на Иван Гешев му предстои за първи път да председателства и заседанието на Прокурорската колегия на Висшия съдебен съвет (ВСС).Прокурори и следователи информираха евроинституции за прозрачния избор на главен прокурорСъс свое решение съдебните кадровици вече преназначиха Сотир Цацаров за прокурор във Върховна касационна прокуратура. Така, след като бъде освободен от новата си длъжност, той ще остане прокурор, а няма да се върне като съдия в Окръжен съд - Пловдив. ", "date": "2019.12.18", "title": "Иван Гешев положи клетва и вече е начело на прокуратурата "}
{"url": "http://www.cross.bg/bolnitza-nzok-grigorova-1620589.html", "text": "/КРОСС/  Директор на частна столична болница взима заплата от 100 000 лева месечно, твърдят от КТ „Подкрепа\".Това е болница, която получава средства и от НЗОК. Това е порочното според нас, заяви в сутрешния блок на Нова телевизия „Здравей, България\" Ваня Григорова, икономически експерт в КТ „Подкрепа\". Тя обаче отказа да каже коя точно е болницата. Тази тема беше дискутирана и на срещата на медицинските сестри с премиера Борисов. Те настояват частните болници да не получават пари от Касата, допълни Григорова.Аз се съмнявам в истинността на такова нещо. Ако е в частна болница, това е проблем на болницата, не на обществото, заяви бившият шеф на „Пирогов\" д-р Спас Спасков. В по-голямата част от частните заведения има приходи извън НЗОК, призна той. Като мантра се повтаря - „дават се пари, а няма резултат. А какво става със средната продължителност на живот в България? За 20 години тя се е увеличила със 7 години и половина, допълни Спасков. Не трябва непременно да говорим, че само лоши неща се случват около нас.Всички знаем, че най-тежките случаи, които носят най-сериозни разходи, отиват в „Пирогов\", отиват в ИСУЛ, в големите държавни болници. Затова твърдим, че частните болници не трябва да получават пари от НЗОК, смята Григорова. Изкривяванията са твърде много, източването на системата се случва по хиляди начини. ", "date": "2019.12.18", "title": "КТ „Подкрепа\": Директор на столична болница взима 100 000 лева заплата "}
{"url": "http://www.cross.bg/transport-gradski-godina-1620591.html", "text": "/КРОСС/  В четвъртък на сесия на Общинския съвет ще се гледа предложението за удължаване с още 1 година на нощния градски транспорт в София. Приходите от 4-те линии на нощния градски транспорт покриват около 20-21% от разходите. Това каза в Сутрешния блок на БНТ Антоан Десподов от Центъра за градска мобилност.4-те линии на нощния градски транспорт бяха пуснати в експлоатация през месец април 2018 г. До началото на 2019 г. са превозени около 114 000 пътници. За тази година до края на октомври са около 122 000 пътници.Най-натоварената линия е тази, която обслужва \"Студентски град\", средно на година я ползват около 45 000 души. Втората е \"Младост-Люлин\", трета - \"Гоце Делчев- Дружба\". Най-слаб е пътникопотокът по линията \"Овча купел-станция Изток\", отчете Антоан Десподов. ", "date": "2019.12.18", "title": "Нощният градски транспорт на София със загуба от близо 2 милиона лева"}
{"url": "http://www.cross.bg/elektroenergiya-klientite-otchitane-1620593.html", "text": "/КРОСС/  Във връзка с предстоящите коледни и новогодишни празници „Електроразпределение Юг\" (част от EVN) е създало организация за отчитане на електромерите по редовен месечен график и по време на неработните празнични дни. Целта е, както всеки месец, да се следва редовният график на отчитане на електроенергията за клиентите на дружеството в Югоизточна България.В случай че поради отсъствие на клиентите по време на празниците няма осигурен достъп до онези електромери, които са в границата на собственост на клиентите, отчетниците на „Електроразпределение Юг\"  ще оставят съобщение клиентите да се свържат с дружеството за уговаряне на посещение на отчетник в удобно за тях време. Това може да стане с обаждане на денонощен тел. 0700 1 0007.Създадената организация в „Електроразпределение Юг\" за отчитане цели спазване на изискванията на Правилата за измерване на количеството електрическа енергия (ПИКЕЕ) и запазване интереса на клиентите. Както и досега, конкретна информация за продължителността на отчетния период за всеки клиент е налична във фактурата за електроенергия, заедно с количеството консумирана електроенергия, срока на следващо отчитане, срока на следващо плащане, както и телефонен номер за връзка с дружеството.EVN България напомня, че традиционно месец декември се характеризира с повишена консумация на електроенергия. Тази тенденция става още по-изразена по време на коледните и новогодишни празнични и почивни дни. По-ниските температури през декември са предпоставка за по-висока консумация на електроенергия - основно за отопление и топла вода - спрямо ноември. В тази връзка всеки клиент следва да обърне внимание на начина си на потребление, което би дало директно отражение в стойността на неговата фактура за електроенергия.Важно е всеки периодично да следи своята консумация на електроенергия чрез сверяване данните от измервателния уред (електромер).  ", "date": "2019.12.18", "title": "„Eлектроразпределение Юг“ ще отчита електромерите по редовния месечен график по празниците   "}
{"url": "http://www.cross.bg/velev-vasil-rabotodateli-1620595.html", "text": "/КРОСС/  Работодатели и синдикати проведоха извънредна среща при премиера Бойко Борисов. Обсъдени са 40 мерки, които ще залегнат в тристранно споразумение, съобщи пред журналисти председателят на АИКБ Васил Велев, предаде БГНЕС.Документът ще бъде подписан в края на януари. Сред мерките фигурира и предложения на работодателите за плащането на болничните, които предизвикаха бурен дебат в последните 2 месеца. Фигурират още теми в социалната сфера и енергетиката.Васил Велев заяви, че е коментиран въпросът с индустриалния ток. Очакванията му са, че след като идната година енергийната ни борса се свърже с тези в Румъния и Унгария, цената на тока дори да се понижи минимално. ", "date": "2019.12.18", "title": " Работодатели и синдикати на извънредна среща при Борисов"}
{"url": "http://www.cross.bg/doverie-niva-nedoverie-1620632.html", "text": "/КРОСС/  Парламентът продължава да е институцията с най-ниски нива на доверие сред политическите институции в обществото. Това показват данните за основните политически институции през 2019 г. и ежемесечните данни от последните три десетилетия в проучване на Галъп Интернешънъл.В края на годината 23% изразяват доверие в парламента, а недоверие - 67%. Останалите се затрудняват да отговорят. Правителството закономерно е с по-високи нива на доверие от парламента, но и за тази институция негативните (62%) оценки значително надвишават позитивните (29%). Президентът традиционно е институцията с най-висок обществен авторитет и през 2019 г. - доверие в края на годината 56%, недоверие - 30%.През цялата 2019 г. нивата на доверие и недоверие в парламента се движиха в споменатите стойности. Като цяло, и през тази година доверието в парламента всъщност продължава да изглежда малко по-добро на фона на предходни години. Разбира се, решително преобладават негативни оценки, но се долавят и малко по-позитивни от обичайното. Тази тенденция започна през пролетта на 2017 г. с тогавашната смяна във властта. Погледът от дистанцията на времето дори показва, че става въпрос за трайно благоприятен период в трите десетилетия от началото на промените въобще - доколкото въобще отношението към парламента може да бъде благоприятно.През 2019 г. нивата на доверие в правителството останаха под 30%, а на недоверие - над 60% В момента на т.нар. „Апартаментгейт\" дяловете на доверие намаляха по-близо до 20%, а дяловете на недоверие достигнаха и по-близо под 70%. През 2018 г. пък правителството се ползваше с малко по-добри нива на популярност, в сравнение настоящата година. Краят на 2018 г. обаче донесе и рискове за популярността - вероятно заради известно повишаване на политическото напрежение по повод повишението на цени. Може би и заради победата на управляващата партия ГЕРБ в изборите за Европейския парламент през май, тенденция на спад в доверието не продължи. Победата в местните избори допълнително утвърди образа на управлението.На този фон през 2019 г. доверието в президентската институция се движи на нива от над 50%, а недоверието - около и малко над 30%. Разбира се, отражение дават и различни предизвикателства като противопоставянето на управляващи и президент или (заедно с това) естествената в хода на мандат „ерозия\" на показателите. Въпреки всичко, засега президентът запазва нива на доверие и остава всъщност единствена фигура у нас с положителен рейтинг (доверие минус недоверие). ", "date": "2019.12.18", "title": "Парламентът е институциятата с най-ниски нива на доверие "}
{"url": "http://www.cross.bg/sredstva-kilometra-poveche-1620634.html", "text": "/КРОСС/  Правителството одобри тарифата за тол таксите за превозните средства над 3 и половина тона.До въвеждането на тол системата всички автомобили ще се движат с винетки. Крайният срок за пускане на таксуването е 1-ви март 2020 г.Министърът на регионалното развитие Петя Аврамова обясни:\"Въвеждаме справедливия модел за таксуване на пътните превозни средства: \"Които рушат повече, да плащат повече\". Обхватът, за който ще важи тази тарифа, е 6050 километра при 20 000 километра републиканска пътна мрежа.На останалите 16 000 километра тежкотоварните превозни средства няма да дължат такса - нито винетна, нито тол-такса\". ", "date": "2019.12.18", "title": "Одобриха тол таксите за превозните средства над 3,5 тона"}
{"url": "http://www.cross.bg/vlak-pregazi-muzh-v-moskovskoto-metro-1620596.html", "text": "/КРОСС/  Пacaжeр пaднa пoд приcтигaщ влaк в мocкoвcкoтo мeтрo и зaгинa, прeдaдe „Мocлeнтa\", пoзoвaвaйки ce нa инфoрмaция нa Мocкoвcкия мeтрoпoлитeн.Инцидeнтът e cтaнaл тaзи cутрин oкoлo 7:40 чaca мecтнo врeмe нa cтaнция „Кoлoмeнcкaя\". Мъжът e пaднaл oт плaтфoрмaтa нa рeлcитe. Пoлучeнитe трaвми ca били мнoгo тeжки.Приcтигнaлитe нa мяcтo лeкaри ca кoнcтaтирaли cмърттa му. Cлужбитe вoдят рaзcлeдвaнe пo cлучaя. Нe e яcнo кaквo e причинилo пaдaнeтo нa пътникa. Инцидeнтът e прeдизвикaл прoмeни в рaзпиcaниeтo нa мeтрoтo.", "date": "2019.12.18", "title": "Влак прегази мъж в московското метро"}
{"url": "http://www.cross.bg/plovdiv-arhitektyrni-razlichni-1620597.html", "text": "/КРОСС/  Кoлeкциятa oт 5 мeдaлa e пocвeтeнa нa Плoвдив - Eврoпeйcкa cтoлицa нa културaтa 2019 и прeтвoрявa в cрeбрo eмблeмaтичнитe културнo-иcтoричecки и aрхитeктурни зaбeлeжитeлнocти нa Плoвдив. Тя ce рeaлизирa oт Булминт Хoлдинг в пaртньoрcтвo c Фoндaция Плoвдив 2019. Нa aвeрcитe (лицaтa) нa мeдaлитe ca изoбрaзeни c дeтaйлни грaвюри нa cимвoлни зa грaдa пoд тeпeтaтa oбeкти - Aнтичния тeaтър, Римcкия cтaдиoн, Хиcaр кaпия, Кaпaнa. Пocлeдният пeти мeдaл, кoйтo бeшe прeдcтaвeн caмo прeди дни, e кoмпoзиция oт изoбрaжeния, oбeдинявaщи три рaзлични eпoхи oт иcтoриятa нa Плoвдив.Нa рeвeрca (гърбa) нa вceки мeдaл e пocтaвeнo лoгoтo нa ECК 2019. Пълнaтa кoлeкция вeчe e нaличнa и мoжe дa бъдe зaкупeнa oт oнлaйн мaгaзинa нa прoизвoдитeля - www.bulmint.соm.Пocлeдният мeдaл - \"Плoвдив - Дрeвeн и Вeчeн\" ce явявa зaвършвaщ зa кoлeкциятa. Eднaтa пoлoвинa прeдcтaвя Aнтичния тeaтър. Пoглeдът oтгoрe рaзкривa мaщaбнocттa нa тoзи зaбeлeжитeлeн дрeвeн cтрoeж. В другaтa пoлoвинa e прecъздaдeнa пoртaтa „Хиcaр Кaпия\". В тaзи чacт oт Възрoждeнcки Плoвдив пo уникaлeн нaчин ca вгрaдeни eднa в другa cрeднoвeкoвнaтa крeпocт и зaoбикaлящитe я kъщи във възрoждeнcки cтил.Мeжду двeтe пoлoвини във вeртикaлa e изпиcaн „Плoвдив\" c блecтящ глaнц, зa дa рaзгрaничи двaтa aрхитeктурни aнcaмбълa. Мoтивитe, прeдcтaвeни в мoнeтaтa ca пoдбрaни тaкa, чe дa ce cвържaт в eднa худoжecтвeнa кoмпoзиция три рaзлични eпoхи и три рaзлични aрхитeктурни cтилa. Тoвa иcтoричecкo нacлaгвaнe прaви Плoвдив eдинcтвeн пo рoдa cи. Тeкcтът „Дрeвeн и вeчeн\" e cвързaнa cмиcлoвo c вeртикaлния нaдпиc „Плoвдив\" и oбoбщaвa цялaтa кoмпoзиция caмo в двe думи.Худoжecтвeният прoeкт нa мeдaлa e дeлo нa e Ивaн Тoдoрoв oт cтудиo „Ивeл Aрт\". Зa cъздaвaнeтo нa мeдaлa ca изпoлзвaни нaй-cъврeмeнни тeхнoлoгии в мoнeтoceчeнeтo в cвeтoвeн мaщaб. Зa тoвa cвидeтeлcтвaт изключитeлнo дeтaйлният рeлeф и мaт-глaнцoв зaвършeк, хaрaктeрeн eдинcтвeнo зa мoнeтитe и мeдaлитe във виcшe prооf кaчecтвo.Мeдaлът \"Плoвдив - Дрeвeн и Вeчeн\" e oтceчeн oт чиcтo cрeбрo, прoбa 999/1000 c диaмeтър 45 мм и тeглo 1 унция (31,1 г). ", "date": "2019.12.18", "title": "Пловдив със сребърна колекция от 5 медала, увековечаващи вечните символи на града"}
{"url": "http://www.cross.bg/sanofi-strategiya-lekarstva-1620603.html", "text": "/КРОСС/  Изпълнителният директор на Sanofi Пол Хъдсън обяви нова стратегия за развитието на компанията, базирана на четири основни приоритети:-\tФокусиране върху портфолиото от лекарства - приоритизиране на ключовите двигатели на растежа: лекарство за тежка екзема и астма (dupilumab) и ваксини;-\tУскоряване на научноизследователската и развойна дейност в шест потенциални лекарства;-\tПодобряване на оперативната ефикасност за финансиране на растежа и разширяване на маржа на приходите от дейността;-\tПреструктуриране на бизнеса на компанията и извеждането на „Лекарствата без лекарско предписание\" като самостоятелна бизнес част от групата на Sanofi.„Новата стратегия ще ни помогне да направим пробив с най-обещаващите ни лекарства. Ще подкрепим усилията ни в научноизследователската и развойна дейност с по-ясни приоритети и фокус върху постигането на резултати. Sanofi извоюва лидерски позиции в областта на диабета и сърдечно-съдовите заболявания. Вече се подготвяме за следващия ни цикъл, с нов кръг от иновативни решения за пациенти. Уверен съм, че ще постигнем дългосрочен растеж и стойност за акционерите, като същевременно ще превърнем иновациите в трансформативни лекарства за пациентите.\", каза Пол Хъдсън.Sanofi ще заложи на 6 терапии с потенциал да променят практиката в области с висока нужда от терапия или подобряване живота на пациентите -  хемофилия, рак на гърдата, редките болести, множествената склероза  и респираторните заболявания.Като част от тази стратегия Sanofi обяви придобиването на биотехнологична компания Synthorx за 2,5 млрд. долара. Това ще подобри позициите на Sanofi в областта на онкологичните и автоимунни заболявания. Молекулата THOR-707 има потенциал да се превърне в основата на следващото поколение комбинирани терапии за имуноонкология и може да се комбинира с онкологични лекарства, които вече се използват, както и с нововъзникващия набор от имуномодулиращи средства за лечение на рак в Sanofi. Това дава сериозна заявка не само за справяне с онкологичните, но и с много автоимунни и възпалителни заболявания.Нова стратегия е свързана и с преструктуриране на бизнеса на Sanofi. Компанията ще функционира с три глобални бизнес звена - Sanofi Genzyme (имунология, редки заболявания, редки кръвни заболявания, неврология и онкология), Sanofi Pasteur, подразделението за ваксини и „Обща медицина\" (диабет, сърдечно-съдови и установени продукти). „Лекарствата без лекарско предписание\" ще бъдат изведени като самостоятелна бизнес единица в групата на Sanofi с интегрирана научноизследователска и развойна дейност и производствени функции.Sanofi очаква да увеличи оперативната си печалба с 30% до 2022 г., с амбицията тя да надвиши 32% до 2025 г. Компанията също така обявява инициативи за ефективност, които се очаква да генерират спестявания от 2 милиарда евро до 2022 г. Тези спестявания ще финансират основните й двигатели за растеж, ще ускорят приоритетните проекти на компанията, както и ще спомогнат за увеличаването на оперативната печалба на бизнеса. Sanofi очаква да увеличи годишния си свободен паричен поток с приблизително 50% до 2022 г. спрямо резултата от 4,1 милиарда евро през 2018 г. ", "date": "2019.12.18", "title": "Фармацевтичната компания Sanofi обяви нова стратегия за развитието си"}
{"url": "http://www.cross.bg/ninova-bulgariya-nyama-1620600.html", "text": "/КРОСС/  Нямате информация, няма контрол, някой изкарва много пари от това, а българите се тровят Това каза лидерът на БСП Корнелия Нинова в отношение към изслушването на министър Нено Димов за отпадъците, предаде репортер на Агенция \"Фокус\". Лидерът на БСП обясни, че партията ще внесе проект на решение и предложение разисквания с цел да се защити природата на страната. Нинова обобщи резултата от дискусията. \"Какво разбрахме от отговорите на министъра на околната среда и водите.По конкретния случай за боклука от Италия, за който италианската преса писа, че е схема на италианската мафия и че е предназначена за България. Отговорът на българското правителство е: МОСВ не е давало разрешение и италианците не са ни уведомили. Г-н министър, вие не попитахте ли италианската страна, след като прочетохте тази тревожна информация - вярно ли е, че това количество е предназначено за България. Кой от италианска страна стои зад това? Кой от българска чака този боклук и какво можете да направите службите на двете държави, за да пресечете този канал за зариване на България с нерегламентираните боклуци на Италия. Не - българското правителство и българското министерство не е проявило никаква инициатива. След като италианците не са ни уведомили - кротко и тихо, ще се размине, никой няма да чуе и ще се потулят нещата. Второ какво разбрахме.Българското правителство и министъра нямат информация. Не знаят на този етап. Самите те на колко фирми са дали разрешително да внасят боклуци, какво количество са разрешили и къде се намира то\", допълни още Нинова. Тя уточни, че министърът е информирал, че има регламент да не се надвишава една втора от капацитета на България и че това минава през неговия подпис. \"В същия момент след пет минути ни казва от тази трибуна, че не знае на колко фирми е разписал и какво количество е разрешил и не знам къде се намира този боклук в България и какво се случва с него. Уважаеми колеги, вие излизате и казвате:\"Благодарим на министъра\". Това сериозно ли го правите?\", попита Нинова. Лидерът на БСП разкритикува и контролът на отпадъците. \"Т.е. никакъв контрол. МОСВ издава разрешение само по документи и очевидно тук е заровен проблемът\", допълни тя. Според нея по документи влизат суровини за производство и то пуска и няма контрол вместо това какво влиза. \"Ние бяхме взера на едно такова място с една италианска фабрика за суровини, които трябва да се преработват на пластмасов продукт. Този италиански инвеститор иска да ползва водохранилището на селото, което е за питейна вода, да измива този отпадък и да пусне водата в реката на селото. Как ви изглежда това като сериозно инвестиционно намерение или вв превръщането на България в сметище за болуци от цял свят и терен за разиграване на икономически интереси и много пари за сметка на здравето на българските граждани\", каза още Нинова. ", "date": "2019.12.18", "title": "Корнелия Нинова: Нямаме информация за отпадъците, няма контрол, някой изкарва много пари"}
{"url": "http://www.cross.bg/akademiyata-lalova-moda-1620601.html", "text": "/КРОСС/  Уникалната ни лекоатлетка Ивет Лалова стана „БГ модна икона\", получавайки приза си лично от проф. Любомир Стойков - председател на Академията за мода. Традиционната годишна награда за най-стилни и успешни българи (в категория „Спорт\") бе присъдена както за нейните изключителни спринтьорски постижения, така и за безупречната й визуална култура, професионална репутация и ярък стил. При получаването на отличието Ивет Лалова  изрази своята признателност към проф. Любомир Стойков, подчертавайки: „Благодаря на Академията за мода за тази награда! За мен е чест да я приема. Знам, че тя не е само за модна икона, но и за професионализъм. Надявам се, да ми донесе още повече късмет през идната година!\".Връчването на статуетката, изработена от бижутера Анжело Красини, се състоя в Националната художествена галерия. Ивет Лалова бе придружена от нейния съпруг Симоне Колио. Европейската ни шампионка и тазгодишна носителка на „БГ модна икона\" бе  облечена в български тоалет. Дрехата е на Елена Златева - носителка на Златна игла на Академията за мода за най-добър млад дизайнер. Тя приковава вниманието със своите черно-бели линии от пайети и ресни. Полата е скроена в типичните за дизайнерката геометрични форми с графични ефекти, а горната част се трансформира в ръчно преплетен корсет. Аутфитът е завършен с обичайният акцент на гърба.Останалите победители в тазгодишната класация на Академията за мода за най-стилни и успешни българи са: Райна Кабаиванска, Васил Петров, Цветанка Ризова, Поли Генова, Ивайло Захариев, Максим Бехар и Бояна Шарлопова.Фото: © Виктория Сиракова ", "date": "2019.12.18", "title": "Лекоатлетката Ивет Лалова стана „БГ модна икона“"}
{"url": "http://www.cross.bg/statistika-noemvri-otkakto-1620580.html", "text": "/КРОСС/  Австралия е преживяла най-горещия си ден, откакто се води статистика. Средната температура за страната е била 40,9 °C.Досегашният рекорд, който е с 6 десети по-нисък, е поставен на 7 януари 2013 г. Синоптиците прогнозират, че пикът на горещата вълна тепърва предстои по-късно през седмицата. А това означава, че рекордът може да бъде подобрен отново.Високите температури влошават още повече положението с излезлите извън контрол пожари. Междувременно месец ноември тази година е бил вторият най-топъл на Земята от 1880 г. или откакто се води статистика. Рекордът все още принадлежи на ноември 2015 г. ", "date": "2019.12.18", "title": "Температурен рекорд в Австралия"}
{"url": "http://www.cross.bg/trump-donald-glasyva-1620581.html", "text": "/КРОСС/  Импийчмънт на президентът Доналд Тръмп ще гласува днес Камарата на представителите в Съединените щати.На ниво комисия му бяха отправени две обвинения - за злоупотреба със служебно положение и възпрепятстване работата на Конгреса.Доналд Тръмп е обвинен, че е замразил обещана на Украйна военна помощ, за да накара президента Зеленски да започне разследване срещу Джо Байдън. Засега той е водещият съперник на Тръмп за президентските избори догодина. ", "date": "2019.12.18", "title": "Конгресът ще гласува импийчмънта на Доналд Тръмп"}
{"url": "http://www.cross.bg/kyrkinski-mariys-horata-1620582.html", "text": "/КРОСС/  След Варна, Пловдив и Бургас предстои сборният моноспектакъл \"Мариус 50\" в София. Куркински е автор на сценичния вариант на моноспектакъла, режисьор и изпълнител.\"Мариус 50\" съдържа откъси от всички моноспектакли на режисьора и актьор от \"Дон Жуан\" (1993) до \"Черното пиле\". В него не влизат единствено два от моноспектаклите му - \"Евангелие на Матея\" и \"Песен на песните\". Художник е Милен Борицов, музика - Емилиян Гацов. Продуцент на спектакъла е Кирил Кирилов, продуцентска къща \"Ажур Пико\".В \"Арена Армеец\" на 21 декември от 20 часа публиката ще преживее най-сюблимните за режисьора моменти от девет негови моноспектакъла.\"Получи се нов моноспектакъл\", сподели Куркински, който е щастлив, че хора от публиката, на които държи, са дали такъв отзив. \"И аз усетих такова нещо - получи се един разказ за мен, като човек и актьор, за професията на актьора и за мен лично в тази година, в този момент от живота ми, което няма нищо общо с отделните моноспектакли\", добави режисьорът.\"Всички откъси, които изпълнявам, създават един образ какво съм аз в момента. Като че ли превеждам хората през различни територии от мен, от съзнанието ми, от душата ми. По-скоро отразявам сегашното ми състояние\", каза Куркински.\"Мислех си, че ми е лесно в театъра, мислех, че ще направя един сборен моноспектакъл, но се оказа много трудно това преживяване. Като задача, режисьорска, актьорска и сценарна. Кои моменти да избера... Получи се така, че не избрах най-атрактивните, а полъха от тях, следствието от тях - къде на моята душа ѝ е било най-леко. Това, според него е най-важното, да покажа кога ми е било най-леко на душата, а не изстъпление.Оказа се, че тези моменти не са лесно събираеми. \"Мариус 50\" събира различни епохи и автори - Чехов, Андрей Платонов, Джулиан Барнс, Николай Хайтов. Много далечни разстояния трябва да се бягат за бързо време. Моноспектакълът е като спортно състезание, заяви Куркински.Той сподели, че като по-млад си е позволявал да конструира моноспектакъла в главата си и да го изпълни за първи път пред публика.\"На \"Дамата с кученцето\" така стана, в \"Юбилей\" усетих, че не ми достига човешки материал, но успях да превключа на друга скорост\", сподели актьорът и продължи: \"По-късно, когато правих Хайтов, не си го позволявах - започнах да се страхувам с годините да излизам така смело като на състезание. Дори на \"Черното пиле\" виках хора да ме гледат\".\"Сега на 50, като че ли ми се появи смелост и дори във Варна изиграх моноспектакъла за пръв път пред публика. Казах си, че в това има смисъл, защото наистина желязото се кове докато е горещо и виждам кое става, кое не, саморежисирам се, публиката ми казва - с мълчанието си, с реакциите си. Аз и публиката правим едно показно как се създава представление. Мисля, че хората това го усещат и им е много приятно\", заяви Мариус.Той е убеден, че именно за това хората идват в театъра - да бъдат докоснати и общото дихание да създаде произведението на изкуството. Малката зала обаче и предразполага, а когато моноспектакълът е поставен в пространство от мащабите на спортната \"Арена Армеец\"?\"Невъзможно е да я изпълня цялата (зала - бел. ред.), но си казах, че искам там да бъде. Не от грандоманщина, а да поканя повече хора, които искат да дойдат, да видят какво се е получило с мен и с тях през годините. Искам да видя дали това по-голямо място ще се превърне в театър, в тишина, в споделени класически текстове. Това е важен опит за мен и публиката.И във Варна, и в Пловдив усетих, че това се получава. Колкото повече хора има, като че ли се увеличава силата на словото\", каза Куркински, защото според него, когато има страх и вълнение, значи се работи със сърце, с огън, с разум, ако щете и с воля.\"Това е изпитание. Маниашки звучи, но като работиш това (актьорската професия - бел. ред.), така трябва да бъде\", заяви Куркински.Мариус играе от дете. 40 от 50-те му години са на театралната сцена, която неведнъж е споделял като „рай\". И винаги с уточнението, че не може да използва понятието, говорейки за светски неща.От „камбанарията\" на юбилея и улегналостта, актьорът сподели, че през годините хората са били различни, по различен начин са усещали какво се случва в обществен план.„Сега обстановката е съвсем друга. Като че ли хората са отрезвени, разбрали, че не предстои кой знае каква сериозна промяна в социален аспект и че всичко ще трябва да бъде търсено в личен план - в малки общества, семейни кръгове, лично спасение, човешко, в отношение към ближния. Тъй като съм с публиката през всичките тези години, аз усещам какво става с нея, усещам какво става с хората в страната, усещам как се променя тяхното настроение - кога са в еуфория, кога са в очакване, кога са в отчаяние. През всичките тези години преминахме заедно през тези етапи, за което им благодаря\", каза Куркински.Той не е съгласен с твърдението, че обществото ни е обсебено от външното и материалното.\"Хората са много съсредоточени все повече в себе си, те виждат заплахата от многообразието, от разширяването на душата, многото гласове, които могат да виреят в тях, многото състояния, които им се предлагат. И избягват, и се затварят в себе си. А и моноспектакълът е много самотно занимание като жанр, така че мисля, че се получи една осмислена работа между мен и публиката, стихване - по-скоро скрийте усмивките си. Няма много на какво да се радваме, радостта ни трябва да бъде по-тиха, по-смирена\".Куркински е от обществените личности, които нито претендират да имат знанията да анализират, нито се интересуват от политическия свят. Но дори и някой да го нарече \"луд\", той е убеден в едно - имаме мир и не бива да се оплакваме. А като нация, българите сме прекалено малко, за да се разделяме.\"Убеден съм, че има спусната отвън задача страната ни да се превърне в място за търговия, за продажби, дори паметта на този народ да бъде заличена. Доколко българските политици ще устоят на натиска, аз имам надежда в тях. Въпреки че всички говорят много против тях, не е лесно да се устои\".За 30 години преход, актьорът смята, че хората и политиците като че ли са се справили. \"Можеше да бъде много, много по-тежко\", каза той и посочи, че на избрани по законен начин управници по-скоро трябва да се помага, а не непрекъснато да имаме дребнави скандали на партийно равнище и толкова много партии.\"Някои ще кажат, ти луд ли си? Не, ние не бива да се оплакваме, имаме мир - това не е малко. По-малко разделение и да се помага на хората, от които зависи нещо. Защо за това не се помисли\", попита актьорът.\"Каквото и да става, хората на културата и на изкуството не бива да казват \"няма пари\". Това е срамота. Те трябва да правят всичко възможно да излизат на сцена, да създават произведения, да помагат с труда си. Дори съжалявам, че говоря за това, защото заговори ли актьор за условията, в които твори, това е фатално. Актьорът трябва да говори само за работа и творчество, и за отношенията в сферата на изкуството, друго не бива\", категоричен е Мариус Куркински.В кариерата си досега Куркински има един игрален филм - \"Дневникът на един луд\" от 1996 година. Тазгодишното издание на \"Киномания\" започна с режисьорския му дебют \"Засукан свят\" по Николай Хайтов. Лентата обаче гледа само малка част от публиката на кинофестивала. Истинската премиера тепърва предстои. Тя ще е през февруари 2020 година, анонсира Мариус.\"През 1996 г. много исках да правя кино, но годините бяха по-трудни и не се получи разпространението. Със \"Засукан свят\" исках да се науча как се прави кино, филм - по учебник, сподели актьорът и режисьор.\"Не исках да импровизирам и да се държа фриволно по време на снимките, а всичко да бъде строго описано и това се спази, почти на 80% - от замисъла до изпълнението\", добави Куркински.През годините почти няма театрална сцена у нас, на която Мариус Куркински да не се е качвал. Бил е на сцената във Варна, в Пловдив, в хасковския театър и на почти всички столични сцени. Той е от класовете на проф. Крикор Азарян и Тодор Колев - факт, който никога не пропуска да отбележи. Много пъти е мислил да преподава.„Още като завърших бях асистент по сценична реч на Елисавета Сотирова, но напуснах, защото мислех, че не е редно от студентска скамейка, без никакъв опит, да ставаш преподавател. Проф. Азарян ме покани после за асистент по режисура в един много критичен момент за него, аз отказах също. Трябваше може би да отида при него. Съжалявам, но отиването ми при него предполагаше един друг тип комуникация с него - човешка комуникация. А аз бях категорично решил с него да нямам такава комуникация, а да имам само като преподавател, човек, който учи от него театър. Това са някакви идеали на младостта.Сега разбирам, че може би не е трябвало, че може би е бил необходим и човешкият контакт. Но той много хареса това нещо. Аз говорих само на „вие\" с него, това са важни неща като етика. Той ме попита \"искаш ли да променим начина на общуване\", аз казах, че не мога да си позволя\", сподели Куркински.Той добави, че наскоро бил на представление в НАТФИЗ. \"Много съм обнадежден. Маргарита Младенова, Ивайло Христов - това са сериозни професионалисти и наследство\", каза той и сподели, че има идея за школа само за преподаване на моноспектакли.\"Ще видим. Плановете си за в бъдеще ще ги запазя в тайна, защото искам да бъдат по-категорични\", заяви Куркински и отбеляза, че школата на моноспектаклите с публиката на България е много силна школа.\"Със сигурност ще започна работа с \"Ажур Пико\" да поставя пиеса, защото вече много ми се работи с актьори. Не съм работил с актьори от \"Синята птица\", 2016 г., което е много време, а това ми е най-любимото - да ставам, да отивам в театъра и да работя с актьори. Това е рай, най-щастливото за мен място. Липсват ми вече актьорите\", сподели Мариус Куркински, когото ще гледаме на 21 декември от 20 часа в \"Арена Армеец\" в София.В заключение благодари за взаимния процес на сцената за 40-годишната си кариера дотук на сцена на първо място на публиката, на хората, с които е работил и на хората, с които сега работи: \"На Кирил, с когото работя в последните години като продуцент, на Ваня, която ми е асистент зад кулисите, на звука, на Пламен, на Йордан, на осветлението, на художника Милен Буричен, на Емилиян, композиторът. Дано не забравям някого, защото е много важно. Никога не съм благодарил, винаги съм забравял - не от черна неблагодарност, а от това, че мисля повече за себе си\". /БГНЕС ", "date": "2019.12.18", "title": "Мариус Куркински: Заговори ли актьор за условията, в които твори, това е фатално"}
{"url": "http://www.cross.bg/pernik-rezhim-kunev-1620583.html", "text": "/КРОСС/  В Перник няма да има вода между 06.00 часа и 21.00 часа днес. Причината са подготвителни промени във водопреносната система преди въвеждането на новия режим на водата от понеделник. В рамките на новия едноразов режим перничани ще имат водоподаване между 14 и 22 часа всеки ден, като тези часове няма да са валидни за всички квартали и населени места. За всяко населено място си има режим, предаде репортер на БГНЕС.Водата в града няма да поскъпва, каквото предвиждат новите пределни цени на КЕВР за много места в страната. От пернишкото ВиК съобщиха, бизнеспланът ще бъде преработен и ще бъдат изгогвени нови разчети с предложение към комисията-регулатор. Междувременно Министерството на регионалното развитие съобщи, че ще осигури над 2 милиона лева, с които да започне изпълнението на първите спешни мерки за решаване на водния проблем на Перник. Сумата не е част от средствата, които правителството по-рано през месеца отпусна за ремонт на пречиствателните станции на яз. Студена.Радан Кънев иска обсъждане на пернишката водна криза в Еврокомисията.С водната криза в Перник трябва да се запознае и Европейската комисия. Това заяви пред журналисти в Страсбург евродепутатът Радан Кънев.Радан Кънев подчерта, че вече събира подписи сред българските евродепутати за устен въпрос към Еврокомисията за проблемите с водата в Перник.\"В България се харчат стотици милиони по водни проекти, финансирани от ЕС. Резултатът е 130 хиляди българи без достъп до питейна вода, защото водата в Перник вече няма тези качества. Тревожна е перспективата за зимата, тъй като не се знае откъде ще има вода в града до снеготопенето. Надяваме се и на достатъчно сняг на Витоша\", каза Кънев и допълни, че очаква становище от страна на комисията в средата на януари. Според него страната ни може да търси съдействие в две посоки.\"Едната посока е подпомагане, включително финансово, за спешни мерки и поне временно решаване на проблема. Другата е помощ в разследването и установяване на причините как се стигна до тук.\" ", "date": "2019.12.18", "title": "Перник без вода днес, новият режим – от следващата седмица"}
{"url": "http://www.cross.bg/protzenta-bakshisha-alibegov-1620586.html", "text": "/КРОСС/  Ние акцентирахме върху няколко неща и едно от тях беше бакшиша. Той е регламентиран на Запад вече много отдавна. За него има два начина - или го вкарваме в касовия бон и както в чужбина сме свикнали да виждаме отдолу 10 процента, 8 процента - и тук вече трябва да се види тези пари облагат ли се с данък за персонала или не, или просто НАП приема, че 8 процента е бакшиша в България и когато се правят проверки, се дава 8 процента право на отклонение на оборота.Това каза в сутрешния блок на БТВ „Тази сутрин\" Ричард Алибегов, председател на Българската асоциация на заведенията. В момента какво се случва - при проверка в търговски обект, без значение какъв е той, всичко което е над касовата наличност, за това се глобява заведението, допълни той. Реално търговеца в момента се глобява за нещо, за което той всъщност няма как да вземе никакво отношение, каза още Алибегов.Ние предлагаме бакшиша да бъде записан или в касовата бележка, или да бъде записан в менюто, както е на Запад - там всички хора сядат и знаят, че във въпросното място има 8 процента бакшиш, той е вътре в сметката. И вече държавата трябва да каже, този бакшиш ще се облага ли, или той си отива чисто при работника, защото това реално са пари, които са изкарани лично от него и според мен те не подлежат на каквото и да е облагане, каза още Ричард Алибегов. ", "date": "2019.12.18", "title": "Собствениците на заведения искат регулация на бакшиша"}
{"url": "http://www.cross.bg/gradysa-mugli-sofiya-1620584.html", "text": "/КРОСС/  В сутрешните часове отново ще има мъгли или ниска слоеста облачност в котловините и низините, предаде репортер на БГНЕС.В местата с мъгли температурите ще бъдат по-ниски - около минус 1-минус 2 градуса. През деня ще има разкъсана облачност, валежи не се очакват. Максималните температури ще бъдат между 10 и 14 градуса, в северозападните райони около 8 градуса, по Черноморието около 13-14 градуса. За София минималната температура ще бъде около минус 2 градуса, а максималната около 12 градуса. В четвъртък съществена промяна на времето не се очаква, остава без валежи със сутрешни мъгли в котловините и низините.По Черноморието и Южна България дневните температури слабо ще се повишат и ще бъдат около 13-16 градуса, за София около 10 градуса. ", "date": "2019.12.18", "title": "Мъгливо, но топло ще е времето днес"}
{"url": "http://www.cross.bg/otlagane-yslygi-godina-1620585.html", "text": "/КРОСС/  Парламентарната социална комисия ще обсъди отлагане или отмяна на Закона за социалните услуги, който трябва да влезе в сила на първи януари 2020 година. Социалният министър Деница Сачева вече определи идеята за отлагането на действието на закона като разумно предложение.Депутатите от комисията ще обсъдят общо  четири законопроекта - единият внесен от Десислав Чуколов и група независими депутати и предвижда отмяна на Закона за социалните услуги. Другият проект, внесен от независимият депутат Ангел Исаев, предвижда навсякъде терминът „социални услуги\" да се замени със „социална подкрепа\".Текстове, внесени от депутати от „Воля\", предвиждат отлагане влизането в сила на закона до 31 декември 2020 година. Има и още един проект, внесен от Искрен Веселинов и депутати от „Обединени патриоти\". В него също се иска отлагане на действието на закона до първи юли 2020 година.Новият социален министър Деница Сачева вече се обяви \"за\" отлагане:\"Това дава възможност от една страна да се влезе от режим на протести в режим на разговори. И от друга страна дава възможност да се видят всички гледни точки\", посочи Сачева. ", "date": "2019.12.18", "title": "Обсъждат отлагане или отмяна на Закона за социалните услуги"}
{"url": "http://www.cross.bg/bezopasnost-dvizhenieto-klas-1620587.html", "text": "/КРОСС/  Учениците в 7-ми клас няма да полагат изпит по пътна безопасност. Говорим за анкетно проучване, тест, който да се случи в рамките на първия срок на учебната година. Ние сме наясно, че децата са изключително натоварени и заети, това заяви председателят на Държавната агенция „Безопасност на движението по пътищата\" Малина Крумова. За БТВ „Тази сутрин\" тя обясни, че новите предложения са част от цялостна концепция, която да създаде общество, запознато с безопасността на движението и да създаде възпитани участници в него. Освен анкетното проучване в 7-ми клас, сред предложените нововъведения са кандидат-шофьорите да имат увеличаване на часовете за кормуване, шофиране в тъмната част на денонощието, както и на оживен булевард. По думите на Крумова безопасността на движението е обща отговорност за всички. В случая говорим не само за знания и умения, а и за мотивация, възпитание и поведение - за една комплексна култура за безопасност на движението, подчерта тя. Според нея шофьорският курс е практически елемент на обучение, който трябва да започва от най-ранна детска възраст и да продължи дори след получаване на свидетелството за управление на МПС.Крумова уточни, че и в момента има утвърдена програма за преподаване на пътна безопасност от 1 до 12 клас. Освен това смята, че е ключово да се погледне как тази програма се преподава и дали включва достатъчно практическа част, така че децата да я усвоят по-лесно.Експертът отбеляза, че в рамките на ЕС се говори за концепция, която включва преподаването на пътна безопасност чрез други предмети като математика и физика. Безопасността по пътищата може да бъде интегрирана в задачи, за да бъдат разбрани от учениците, допълни тя. По думите й дали безопасността по пътищата ще стане предмет в училищата у нас е въпрос на много разговори.  ", "date": "2019.12.18", "title": " Учениците в 7-ми клас няма да полагат изпит по пътна безопасност"}
{"url": "http://www.cross.bg/gorivo-gorivata-probi-1620590.html", "text": "/КРОСС/   51 обекта са проверени до момента в рамките на кампанията за контрол на горивата, които се предлагат на пазара. Това заяви в Сутрешния блок на БНТ Димка Иванова, директор на Дирекция \"Контрол на горивата към Държавната агенция по метрологичен и технически надзор. От тези обекти са взети 77 проби, 6 от тях с несъответствия с изискванията за качество.Бяха взети проби от течни горива - автомобилен бензин, гориво за дизелови двигатели, както и гориво за извънпътна техника и трактори, коментира още Димка Иванова. Най-честите отклонения от изискванията за качество - това е при горивото за дизелови двигатели - пламна температура, а при автомобилния бензин - дестилационни характеристики. Димка Иванова определи горивата в България като качествени, но се появяват и отклонения, които могат да се проявят при неправилно съхранение и транспорт. 4.3% са потвърдени проби за некачествено съдържание, каза тя.Инж. Георги Илиев коментира последствията за автомобилите от некачественото гориво. Той каза , че липсва регламент за реалното съдържание на пропан-бутана. Съдържанието на пропан към бутан трябва да бъде 40/60 принципно, в България се ползва 60/40, което води до масови оплаквания от клиенти през зимата. Има и голямо съдържание на сяра в пропан-бутана, което е пагубно за инжекторите.Само през декември са иззети около 14 000 литра гориво с несъответствие към изискванията за качество. Експертите съветват да пазим касовата бележка от последно зареждане, за да можем да търсим обезщетение от търговеца. ", "date": "2019.12.18", "title": "14 хиляди литра гориво е изтеглено от пазара"}
{"url": "http://www.cross.bg/minkova-telk-rabota-1620588.html", "text": "/КРОСС/  Хаос в ТЕЛК - Ловеч. Областната болница закри експертната лекарска комисия, което доведе до напрежение. 3000 души се обслужват от Комисията. Причината - завръщането на председателя на комисията д-р Донка Минкова от продължителен неплатен отпуск и вълна от оставки на нейни колеги, които отказват да работят с нея. Д-р Минкова беше арестувана в началото на годината по подозрение, че е издавала експертни решения срещу подкуп. Председателката на ТЕЛК - Ловеч се завърна на работа след като съда реши, че може да изпълнява служебните си задължения.Решението на Ловешкия окръжен съд и фактът, че прокурорът не обжалва това решение, за мен говори само едно нещо - че не ме признават за виновна. Би трябвало да нямам проблем да се върна на работа. Когато направих опит да се върна на работа ми беше предложено от изпълнителния директор на болницата д-р Нановска споразумение да ми изплатят 4 брутни заплати и аз да се оттегля. Но аз няма да се оттегля, защото 13 години съм работила за стабилизирането на тази институция и мисля, че съм я стабилизирала, разказа д-р Донка Минкова. Може би се притеснява изпълняващата длъжността председател на ТЕЛК в момента. Аз бях  в платен отпуск. Връщайки се на работа, аз установявам едно невероятно нарушение. То е толкова сериозно, че аз дори не повярвах, че може да се случи това нещо. Нямах време да информирам изпълнителния директор. От 31 януари до може би днес всички решения са нищожни. Моята следваща стъпка ще е да обжалвам всички решения, заяви още Минкова. За обвинението си тя смята, че то е лично отмъщение на определен кръг хора.Няма, как да съм взимала хиляди левове и да живея в жилище 64 квадрата, както и да карам автомобил от 2001 година, заяви Минкова. Тя разказа, че е взела от пациентка подарък - печена пуйка. Това било описано и в досъдебното производство, но тя първоначално отказала подаръка. ", "date": "2019.12.18", "title": "Хаос в ТЕЛК – Ловеч"}
{"url": "http://www.cross.bg/rozhdenitzite-na-dekemvri-1620567.html", "text": "КРОСС/ Инж. Петър Кънев, депутат от БСП в 44-ото НСАлександър Арабаджиев, юрист, съдия в Съда на Европейския съюз в ЛюксембургАтанас Андасаров, художникАкад. Емил Янев, диригент, основател и художествен ръководител на хор \"Христина Морфова\"Старши комисар доц. д-р Неделчо Стойчев, ректор на Академията на МВРНидал Алгафари, режисьор, продуцент и пиар експерт, един от създателите на предаването \"Ку-ку\"Петко Михайлов, директор \"Маркетинг и събития\" в Медийна група БългарияСветослав Гаврийски, главен изпълнителен директор на Алианц банк, бивш управител на БНБ и министър на финанситеХайри Садъков, депутат от ДПС в 44-тото НС ", "date": "2019.12.18", "title": "Рождениците на 18 декември"}
{"url": "http://www.cross.bg/best-best-hotel-1620569.html", "text": "/КРОСС/ България е на първо място по ръст на входящия туризъм от другите балкански страни, стана ясно по време на годишните награди за Туристическа индустрия. 28 златни рози бяха връчени на петата церемония Balkan Awards of Tourism Industry 2019 миналата вечер в 5-звездния столичен хотел Маринела.Туристическата индустрия от България, Турция и Северна Македония спечели гласовете на международното жури от експерти, което оценяваше кандидатите за престижните награди.Две български общини бяха отличени за развитието на туризма, а златните рози получиха кметът на община Челопеч инж. Алекси Кесяков и зам.-кметът на община Ловеч Цветан Георгиев.\" Ръстът на македонския изходящ туризъм към България през септември 2019 г. спрямо септември 2018 г. успешно се повишава с 4,8%, а към Сърбия за същия период - с 3,4%. За Гърция ръстът се повишава с 2,8%, а за Турция - с 1,8%\", отчете на сцената Анета Стояновска, мениджър на македонската компания  Makedonija Soobrakjaj AD, който получи приза Най-добра травел агенция на годината.България има най-голям ръст входящ туризъм за Балканите също от Турция и Гърция, категорични са призьорите от двете съседни страни.  Традиционно Банско привлича туристи от всички съседни държави през зимния сезон, а засилен интерес има от турски туристи към Варна и то целогодишно.Наградите бяха връчени от Андреана Каишева, главен експерт Министерство на Туризма,  Янис Папалудис - председател на асоциацията на Балканската туристическа индустрия, НП Теодосиос Валас - посланик  на РГърция у нас, Ахмед Башев от посолството на РТурция в България, доц.  Йордан Йорданов от Сдружение Туризъм и др.Призьорите получиха уникални рози от 24 каратово злато, ръчно изработени от партньорите на събитието - \"Магията на Българската роза\". Водещи на събитието бяха журналистите Патриция Кирилова и Васко Мавриков.В музикалната програма на престижното събитие участваха легендата на родната естрада Джина Иванова от Трамвай № 5, младата звезда Цвети Радойчева, любимката на публиката от шоуто \"Черешката на тортата\" - Галиана Арсова, танцьорите от ансамбъл САЯ и др.Партньори на събитието са козметичният гигант Рефан, лидерите в дигитания печат Фреш Принт и винарска изба Едоардо Миролио.Ето и всички призьори:1.   BEST TOURIST ATTRACTION INNOVATION  2019 - LOVECH MUNICIPALITY2.      BEST FESTIVAL TOURISM 2019 - CHELOPECH MUNICIPALITY3.      BEST BALNEOLOGY & SPA TOURISM 2019-  Hotel Sevtopolis Medical & SPA, Pavel Bania4.      BEST  MEDICAL TOURISM  2019 - The fastest growing brand - Мedical Park, Turkey5.       Best Tourism Management 2019 -Asteri Chain Hotels,  Bulgaria6.      Best Tourism Marketing 2019 - Web site guide www.VELINGRAD-BG.COM7.      BEST ECO TOURISM 2019 - GERANEA ECOPARK  BALCHIK, BULGARIA8.      BEST SEA&SPA TOURISM 2019  - Azalia Hotel Balneo &SPA, KK „St Konstantin and Elena\"9.      BEST MOUNTAIN&SPA TOURISM 2019 - Borovets Hills SKI & SPA Hotel, Bulgaria10.  Best Mountain Boutique Tourism 2019 - ORES BOUTIQUE HOTEL, Bansko11.  Best Mountain Destination 2019 - Guest House „TRIMATA GLUPATZI\", Ribaritsa, Bulgaria12.  BEST TRAVEL AGENCY 2019 - MAKEDONIJA SOOBRAKAJ, North Мacedonia13.  BEST  TOURIST DESTINATION 2019 - Agim Tours, North Macedonia14.  The fastest growing hotel chain  - Asteri Cain Hotels, Bulgaria15.  BEST SEA APART HOTEL - ARGISHT PARTEZ, GOLDEN SANDS16.    Best Spa Hotel on the Balkans 2019 - ARTE SPA&PARK HOTEL, Velingrad17.  Best winter hotel - Riverside Boutique Hotel, Bansko18.  Best 4 Star Family Spa Hotel 2019 - Park&SPA HOTEL MARKOVO, Plovdiv19.   Most Preferred 4 Star Hotel 2019 - ZDRAVETS HOTEL, Velingrad20.   Best 3 star business hotel 2019 - Hotel Park Bachinovo, Blagoevgrad21. BEST TOURIST INNOVATIONS 2019 - Booking Agora - product of Karaci Tours22. BEST SPA TOURISM INVESTMENTS 2019 - Grand Resort Spa & Balneo, Pavel Banya23. BEST CULINARY TOURISM  - RESTAURANT Hemingway, PLOVDIV24. Best Tourist Attraction 2019 - PARTY SHIP and SEAFOOD RESTAURANT POSEIDON, Sozopol25. BEST WINE TOURISM 2019 - EDOARDO MIROGLIO  Winery, Bulgaria26. Best contribution to tourism development - SALIH KUNGIOV, Manager Hotel Zdravets, Velingrad27. Best Bulgaria's Tourist Ambassador to the World 2019 - REFAN, Bulgaria28. BEST TOURIST PRODUCTS ON THE BALKANS  - THE MAGIC OF BULGARIAN ROSE, BULGARIA ", "date": "2019.12.18", "title": "28 златни рози за отличниците в туризма на Балканите"}
{"url": "http://www.cross.bg/monitor-telegraf-tryd-1620571.html", "text": "/КРОСС/ в. Сега - И ГЕРБ, и БСП се подиграват открито с Изборния кодексв. Сега - Под натиск от Брюксел властта склони да обсъжда защита на длъжницитев. 24 часа - По риза на Рождествов. Труд - Спокоен „Брекзит\" за 130 000 българив. Телеграф - Блъскаме колата за нови фаровев. Монитор - Обират домовете с чистачки - доносницив. Сега - Търгът за „Български поток\" тръгва нановов. Сега - Фалшивата новина за детските градини и мръсните пари се оказа истинскав. 24 часа -  С 1200 лв. за порязан пръст и лекари с фиктивни договори болници източват парите за здравев. 24 часа - кскметът на Пловдив Тотев „забравил\", че преговарял за 80 млн. лв. заем, сега критикував. Труд -  По-скъпа вода от 1 януари 2020 г.в. Труд -  Лекарите: Не сме лоши хора с големи заплати в. Телеграф - Дават повече за раждане и болно сърцев. Телеграф - Без декларации при покупка на имот и автомобилив. Монитор - Борисов прати проверки в болницитев. Монитор - Автобусите според чакащите на спиркатав. 24 часа - Доц. д-р Стойчо Стойчев, политолог:Смени се шефът на кабинета на президента Радев - промени се и начинът, по който се конфронтира с премиерав. Труд - Проф. Димитър Пеев, дългогодишен директор на Института по ботаника към БАН, пред „Труд\": \"Екоорганизациите се комерсиализираха, нямат чисто отношение към природата\"в. Телеграф - Проф. Донка Байкова, специалист по хранене и диететика: 30 минути почивка между ястията по Коледав. Монитор - Представляващият ВСС Боян Магдалинчев: \"Изборът на Гешев беше съпроводен с \"екстри\", които не очаквахме\"в. Сега - Хвани ГЕРБ за Изборния кодекс, та удряй БСП за същотов. 24 часа - Честита висока пенсия на румънците... докато цените растат, а леята падав. Труд - Докога ще чакаме закон за частния фалитв. Телеграф -  Евтини на колите, скъпи на фаровев. Монитор - Имаме талант за „Оскар\", не и реализация ", "date": "2019.12.18", "title": "Преглед на вестниците "}
{"url": "http://www.cross.bg/ikonomika-protzenta-gurtziya-1620570.html", "text": "/КРОСС/  Сред балканските страни отстъпваме шампионското място в тази негативна класация само на Косово, чийто показател е 38,8% и на Черна гора с 38,2%.Македония е близо до нас не само като територия - нейният показател за дял на сивата икономика е 37,6%.Хърватия е с 35%. Румъния е някъде около златната среда на Балканите с 34,8%. Сърбия има 34,5%, Босна и Херцеговина 34,5%, Гърция показва „добър\" резултат от само 1/3 сив дял от икономиката си. Най-добре на полуострова са Турция - с 29,6% и Албания, която е с едва 28,3%.Във връзка с този документ гръцкият в. „Катимерини\" пише, че гръцката държава би могла да инкасира приходи три пъти по-големи от взиманията по Единния данък върху собствеността (ENFIA) всяка година, ако незаконната икономика на Гърция беше ограничена до средното ниво на развитите страни в Европа.Документът на МВФ „Обясняване на сивата икономика в Европа\" поставя Гърция сред държавите с най-големи незаконни икономики. Сивата икономика на страната достигна 30,2% от общата икономика през 2016 г., последната година, за която са налични данни. Това е равно на дела, който страната загуби по време на кризата.Проучването на МВФ установи най-високите проценти на незаконна икономика в Източна Европа, като в Косово тя достига до 38,8% от БВП, в България - 37,8% и Естония - 36,8%. От друга страна, незаконната икономика на Австрия възлиза на едва 9,4% от БВП, в Люксембург тя достига 9,7%, а в Швейцария 9,8%. Според анализаторите на МВФ развитите икономики са имали средно 15-20 процента сива икономика, а развиващите се икономики са между 30 и 35 процента.Следователно, ако Гърция намали сивата си икономика до 15 процента, тя би могла да включи почти 30 милиарда евро в доходите си, след като БВП е малко под 200 милиарда евро, пише „Катимерини\". Анализаторите изчисляват, че средната данъчна ставка върху този доход, около 20-30 процента, ще означава допълнително 6-9 милиарда евро годишно за държавата, което би възлизало на три или четири процента от БВП.За страната ни при БВП от порядъка на 120 млрд. лева влизането в графата на развитите икономики, т.е. ограничаване на сивия сектор в икономиката до максимум 20 %, би означавало сериозен ръст. ", "date": "2019.12.18", "title": "МВФ: Делът на сивата икономика в България е сред най-високите в Европа"}
{"url": "http://www.cross.bg/geshev-dluzhnost-ivan-1620579.html", "text": "/КРОСС/  Иван Гешев встъпва в длъжност. На тържествена церемония в столичната Съдебна палата той става официално новия главен прокурор.В присъствието на членове на Висшия съдебен съвет, магистрати и дипломати, Иван Гешев ще положи клетва, с което на практика започва неговият мандат. По традиция на церемонията са поканени председателят на парламента, президентът, както и бивши главни прокурори. ", "date": "2019.12.18", "title": "Новият главен прокурор встъпва в длъжност"}
{"url": "http://www.cross.bg/chasa-provede-zala-1620568.html", "text": "/КРОСС/ София.От 11.30 часа президентът Румен Радев ще открие паметник на Капитан Петко войвода в Борисовата градина.***София.От 09.00 часа ще се проведе заседание на Народното събрание.***София.От 10.00 часа ще се проведе заседание на Министерски съвет.***София.От 09.30 часа в зала „Тържествена\" на Съдебната палата, ще се проведе Церемония по встъпване в длъжност на новия главен прокурор на Република България.***София.От 10.00 часа в аула „Максима\" ще се проведе Общото събрание на Университета за национално и световно стопанство.***София.От 10:30 часа в зала „Арена, хотел „Арена ди Сердика\", София ще се проведе откриването на проект: \"Ефективна правна помощ за бежанци и мигранти в България.\"***София.От 10.30 часа, в зала „Мусала I+II\" на Хотел Хилтън, гр. София ще се проведе Годишното информационно събитие (ГИС) на Оперативна програма „Иновации и конкурентоспособност\" 2014-2020 г.***София.Oт 11:00 часа в зала 510, ет. 5 на Института по механика - БАН, ще се проведе форум на тема: „Проектът Национален център по мехатроника и чисти технологии през 2019 г.\" (BG05M2OP001-1.001-0008).***София.От 11.00 часа в пресцентъра на НСИ на ул. „Панайот Волов\"-2, ще се проведе пресконференция по повод завършването на проекта „Изграждане на статистическа база и информационна система за мониторинг на европейски и национални стратегии и регионална политика\".***София.От 11.00 часа в Заседателната зала на ЦНСССКЦИЕ на бул. „Васил Левски\" - 106, Центърът за насърчаване на сътрудничеството в областта на селското стопанство между Китай и страните от Централна и Източна Европа ще представи, издадените през последните месеци на 2019 г. книжки от поредицата си „Млади предприемачи\".***София.От 11.00 часа в сградата на Централния кооперативен съюз, ще се проведе пресконференция по повод стартирането на нова платформа за е-посредничество между работодателите и хората с увреждания - JOBS4ALL.BG.***София.От 11.30 часа в Музея на спорта в София посланичката на Швейцария Мюриел Берсе Коен и председателката на Българския олимпийски комитет Стефка Костадинова ще бъдат домакини на специално събитие за Лозана 2020.***София.От 11.30 часа в Гранд хотел София, зала „София\", ет. 2, ще се състои представянето на резултатите от проучването на празните опаковки от цигари, показващи тенденциите и нивата на незаконна търговия с цигари за 3-тото тримесечие на 2019 г.***София.От 14.00 часа в Информационния център на Министерство на отбраната, ще се проведе пресконференция по повод отварянето на офертите по процедурата за придобиване на бойни машини за пехотата.***София.От 14.00 часа, в сградата на ГД „Пожарна безопасност и защита на населението\", ще се проведе пресконференция за предприетите дейности по линия на държавния контрол и пожарната безопасност за предстоящите празници ще бъде представена на брифинг в ГДПБЗН.***София.От 14.00 часа в Централното фоайе на Българската академия на науките, ще се състои откриване на изложбата, посветена на 130 години от идването на Михайло Драгоманов в България.***София.От 18.00 часа в Мраморно фоайе на Столична библиотека, ще се проведе традиционният Коледен концерт от цикъла \"Вълшебният свят на музиката\".***София.От 19.00 часа в камерна зала \"България\" ще се проведе концерт на оперната певица Моника Кертес.***Варна.От 10.00ч в Културно-развлекателен комплекс „Морско казино\" ще се състои коледно тържество на децата от Карин дом.***Варна.От 10.00 ч. ще се проведе заседание на ПК \"Култура и духовно развитие\" към Общински съвет - Варна.***Варна.От 14.00 ч. - заседание на ПК \"Наука и образование\".***Велико Търново.От 16.00 часа в читалище „Надежда -1869\" ще бъде представена книгата „Ние, ловците\" с автор Милка Денева.***Велико Търново.От 18.00 часа в Изложбени зали „Рафаел Михайлов\" започва Коледен концерт на хор „Кантилена\".***Велико Търново.От 18.00 часа в голяма зала на Община Велико Търново започва Коледен концерт на Балет „Виргиния\".***Велико Търново.От 19.00 часа в МДТ „Константин Кисимов\" започва „Бяла Коледа\" - концерт на „Биг Бенд Велико Търново\", Стефка Оникян и др.***Велико Търново.От 19.00 часа в спортен комплекс „Ивайло\" започват безплатни тренировки на стадиона.***Велико Търново.От 19.00 часа на Коледния базар започва „Да направим добро за Коледа\" -благотворителен концерт.***Видин.От 10.30 часа в заседателната си зала на пл. „Бдинци\" 2 екипът на Областен информационен център.***Габрово.От 18.00 часа на сцената на Габровския драматичен театър ще се играе детския спектакъл „Принцесата, която не искаше да играе\".***Горна Оряховица.От 15.00 часа в зала 102 ще бъдат наградени победителите в конкурса \"Моето коледно чудо\", организиран от Местната комисия за борба с противообществените прояви на малолетни и непълнолетни.***Горна Оряховица.От 18.00 часа в зала 1 на Община Горна Оряховица започва коледният концерт на Детска вокално-драматична студия \"Mamma mia\".***Гоце Делчев.От 14.30 часа в Общински исторически музей - Гоце Делчев ще се проведе конкурс за най-красива сурвачка.***Добрич.От 12:00 часа в комплекс „Резиденция\", ще се проведе церемонията по награждаване на най-добрите спортисти, отбори и млади таланти на Добрич за 2019 г.***Кърджали.От 17.30 часа в Керимовата къща Дружество на художниците от Кърджали и Арт галерия „ДАР\" ще открият традиционната си Коледна изложба.***Пловдив.В 09.00 часа в зала 2 на Окръжния съд ще се проведе заседание по делото срещу Светослав К. , обвинен в умишлено убийство на 40-годишна жена.***Пловдив.В 10.00 часа в зала 10 на Окръжния съд ще се проведе заседание по делото срещу Петър А., Стефан М.,Валентин Г., Желязко К. и Георги И., обвинени за грабеж в особено големи размери.***Пловдив.В 10.00 часа в кабинет № 316, етаж 3 в Съдебната палата ще се проведе редовната месечна работна среща между магистрати и журналисти.***Пловдив.В 14.30 часа в зала 12 на Районния съд ще се проведе заседание по делото срещу Любка К.-Д., обвинена от Софийска районна прокуратура за поднасяне на неверни твърдения пред надлежен орган и за оклеветяване на нейни близки във връзка със закана за убийство.***Пловдив.В 19.00 часа в многофункционална спортна зала \"Колодрума\" ще се проведе церемония по награждаване на най-добрите спортисти на града за 2019 година.***Разград.От 11.00 часа в конферентната зала на хотел \"Cartoon\" в град Разград ще се проведе съвместно заседание на Регионалния съвет за развитие на Северен централен район и на Регионалния координационен комитет към него.***Свищов.От 9 до 20 декември във фоайето на ПБНЧ „Еленка и Кирил Д. Аврамови - 1856\" се провежда Коледен благотворителен базар.***Свищов.От 11.30 часа в Градска библиотека гостуват учениците от 3-ти „Б\" клас при СУ „Николай Катранов\" с „Коледни вълшебства\".***Свищов.От 18.00 часа в салона на ПБНЧ \"Еленка и Кирил Д. Аврамови - 1856\" започва благотворителен концерт с коледните песни на Веселин Маринов.***Смолян.От 10:30 ч. в офиса на ОИЦ - Смолян ще се проведе информационна среща на тема: \"Представяне на дейността на ОИЦ - Смолян през 2019 г.\".***Смолян.От 18.00 часа в Регионален исторически музей „Стою Шишков\", ще се проведе концерт и хоровод „На пататник в музея\".***Стара Загора.От 18:30 часа, в залата на Културен център, (залата на Синдикалния дом), Читалище \"Настроение\" и ПТФ \"Настроение\" ще представят Коледния концерт - спектакъл \"Имам аз една мечта!\".***Хасково.От 10:55 часа в Езикова гимназия \"Проф. д-р Асен Златаров\" ще бъде официално открит новият кабинет по химия.***Шумен.От 13.30 часа в конферентната зала на Арена Шумен ще се проведе пресконференция преди шоу-спектакъла „Светът на златните момичета\". - отразява Ивелина.***Шумен.От 18.00 часа в ХГ \"Елена Карамихайлова\" ще бъде открита традиционната изложба \"Зимен салон\" на Дружеството на шуменските художници и Представителството на СБХ - Шумен.***Шумен.От 18.30 часа в театралния салон на НЧ \"Тодор Петков - 1963\" започва празничният концерт на Ансамбъла за народни песни и танци \"Мадара\" и на Детския фолклорен ансамбъл ", "date": "2019.12.18", "title": "Предстоящи събития на 18 декември "}
{"url": "http://www.cross.bg/brad-dzhenifur-anistun-1620572.html", "text": "/КРОСС/ Американският актьор Брад Пит присъства на коледно парти у бившата си съпруга Дженифър Анистън, което се проведе тази събота, съобщава списание „Пийпъл\".Дженифър винаги е обичала годишния празник по украшение на коледното дърво, както и Коледа. Затова, както обикновено, тя събра голяма компания. Що се отнася до Пит, те общуват и поддържат приятелски отношения, пише изданието.Освен холивудския актьор, на коледното парти у Анистън са били и Гуинет Полтроу, Кейт Хъдзън, Джими Кимъл и други.През февруари Брад Пит също уважи 50-ия рожден ден на бившата си съпруга. Празнуваха го в един от хотелите в Лос Анджелис.Актьорите бяха женени пет години от 2000 до 2005 г., докато Пит не се срещна с Анджелина Джоли на снимачната площадка на екшън филма „Мистър и мисис Смит\". ", "date": "2019.12.18", "title": "Брад Пит празнува Коледа с Дженифър Анистън"}
{"url": "http://www.cross.bg/kompaniya-prilozheniyata-chelnata-1620573.html", "text": "/КРОСС/  Анализаторската компания „App Annie\" публикува класация на най-изтегляните мобилни приложения и игри на десетилетието.Първите четири места в списъка заемат приложения на една и съща компания: Facebook, Facebook Messenger, WhatsApp и Instagram. В челната петица попада и Snapchat.Общо в десетте най-добри влизат осем програми на американски компании - в допълнение към вече посочените са Skype, Youtube и Twitter. Две от приложенията в челната десятка са китайски - TikTok и UC Browser.Най-печелившите програми на мобилни платформи са Netflix, приложението за запознанства Tinder и стрийминг услугата Pandora Music.Първото място в класацията на най-популярните игри заема Subway Surfers, създаден от датската компания „Kiloo\". Експертите приписват успеха й на огромната й популярност сред индийските потребители. В челната петица влиза и пъзела Candy Crush Saga, симулаторите My Talking Tom и Temple Run 2 и стратегията Clash of Clans. Последната се оказва и най-печелившата мобилна игра.Авторите на проучването посочват, че първите места в класацията по популярност сред приложенията не означават водещи позиции в печалбата. Те отбелязват също, че приложенията за комуникация и социални мрежи са най-търсени. ", "date": "2019.12.18", "title": "Най-популярните приложения на десетилетието"}
{"url": "http://www.cross.bg/parkingi-grazhdanite-grazhdani-1620574.html", "text": "/КРОСС/  Столична община въвежда безплатни буферни паркинги, за всеки които, остави колата си и използва градския транспорт.Мярката се предприема във връзка с прогноза за 18 декември за превишения на ФПЧ над две от станциите на ИАОС над 150 мкг/куб.м.Безплатните паркинги са разположени по линиите на метрото на бул.\"Цариградско шосе\", бул.\"Черни връх\", бул.\"Ломско шосе\", бул.\"Александър Малинов\" и на бул.\"Драган Цанков\".Призоваваме гражданите, които имат възможност, да не използват личните си автомобили, а тези, които се отопляват на твърдо гориво - да преминат на алтернативно отопление. Продължава и миене на столични булеварди с автоцистерна.Екипи на Столичен инспекторат извършват и проверки за източници на замърсяване от строителни, търговски, промишлени обекти и по сигнали на граждани.На сайта  https://air.sofia.bg всички граждани могат да следят в реално време  измерваните стойностите на ФПЧ, прогнозите за следващите дни.На специално мобилно приложение SofiAir, което може да се свали и използва на телефони с Android  и iOS операционни системи, гражданите могат да получат информация за предприетите мерки при повишена концентрация на ФПЧ. ", "date": "2019.12.18", "title": "Столична община въвежда безплатни буферни паркинги"}
{"url": "http://www.cross.bg/shofyorite-da-karat-vnimatelno-v-raiiona-na-pravetz-na-am-hemys-1620575.html", "text": "/КРОСС/  На 17 декември, от 8:30 ч. до 17 ч., движението от 50-ти км до 52-ри км на АМ „Хемус\" в посока Варна ще се осъществява в изпреварващата лента. Ограничението на трафика в активната лента е поради ремонтни действия на виадукта при 51-ви км.  Необходимо е шофьорите да карат с повишено внимание и съобразена скорост и от км 0 до км 6 на АМ „Тракия\" в двете посоки. Утре от 8:30 ч. до 17 ч. в участъка ще се полага хоризонтална маркировка  Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ.", "date": "2019.12.18", "title": "Шофьорите да карат внимателно в района на Правец на АМ „Хемус“ "}
{"url": "http://www.cross.bg/modest-patriarh-bili-1620558.html", "text": "/КРОСС/  Св.Модест e известен като покровител на земеделците и овчарите. Името на св.Модест рядко може да се види и чуе в цялата българска етническа територия, но в района на Странджа той е особено популярен. Почита се като защитник на добитъка - едър и дребен и вероятно затова е обичан в Странджа, където скотовъдството е основен поминък.Празникът се чества с колоритни обредни практики. На този ден впрегатните животни - биволи, коне, волове, не бива да се впрягат. Жените месят и раздават специални обредни хлябове и пити, задължително намазани с много олио, \"за да е мазен вратът на добитъка\". Ако в някой дом добитъкът често умира, домакините слагат на този ден пред иконата на светеца малко яремче или рогца от алуминий, а понякога и от сребро.***Светителят Модест, архиепископ Йерусалимски, се родил в Севастия Кападокийска (в Мала Азия, на границата с Армения; виж Кападокия) в християнско семейство и от ранни години почувствувал влечение към строгия иночески живот.Св. Модест приел монашески постриг и по-късно бил настоятел на създадената през IV век обител на преподобния Теодосий Велики - основателя на общежитийното монашество в Палестина.В това време (614 г.) персийският цар Хозрой се обедининил с юдеите да изтреби християните и предприел опустошително нашествие в Сирия и Палестина. Десетки хиляди християни били убити, християнските храмове били разрушени, Йерусалимският патриарх Захарий и много други християни били взети в плен заедно със Светия Кръст Господен.В това смутно време на св. Модест било възложено временно да управлява Йерусалимската църква като местоблюдител на патриаршеската катедра. Той грижливо събрал останките на убитите монаси от обителта на св. Сава Освещени и с почет ги погребал. С помощта на св. александрийски патриарх Йоан Милостиви, той прекратил разрушаването на Йерусалимския храм на Гроба Господен, на Храма във Витлеем и на други християнски светини.Четиринадесет години по-късно патриарх Захарий се върнал от плена с Господния Кръст. След неговата смърт св. Модест бил поставен за патриарх на Йерусалим (632 г.).Св. Модест починал на 18 декември 634 година на 97 годишна възраст. ", "date": "2019.12.18", "title": "Св. Модест, патр. Йерусалимски. Св. мчк Севастиан и дружината му"}
{"url": "http://www.cross.bg/voiina-soyuz-nova-1620562.html", "text": "/КРОСС/ 218 пр.н.е. - Втора пуническа война: Картагенският военачалник Ханибал разбива римляните в битка при Требия.1398 г. - Тюркският предводител Тамерлан покорява Делхи.1408 г. - Основан е град Чачак, Сърбия.1642 г. - Експедицията на Абел Тасман акостира в Нова Зеландия.Абел Тасман1787 г. - Ню Джърси става 3-я щат на САЩ.1860 г. - В Цариград се подписва акт за възстановяване на българската автономна църква под върховенството на папата.1865 г. - Приета 13-тата поправка в Конституцията на САЩ.1890 г. - В Лондон е открита първата електрифицирана линия на метрото.1916 г. - Първата световна война: Завършва най-кървавото сражение в историята на войната - битката при Вердюн, взела 950 000 жертви.1940 г. - Втората световна война: Хитлер одобрява плановете за Операция Барбароса - внезапно нападение над СССР.1956 г. - Япония е приета за член на ООН.1961 г. - Армията на Индонезия извършва нашествие в Нидерландска Нова Гвинея.1966 г. - Астрономът Ричард Уокър открива Епиметей - естествен спътник на Сатурн.1969 г. - Във Великобритания е отменено изпълнението на смъртно наказание.1973 г. - Съветска космическа програма Союз: От космодрума в Байконур е изстрелян космическия кораб Союз 13.  ", "date": "2019.12.18", "title": " 18 декември в историята"}
{"url": "http://www.cross.bg/ot-kakvo-se-sustoim-1620553.html", "text": "/КРОСС/  От какво се състоим? От тяло и дух. Кое от тях е по-доброто? Разбира се, духът.Августин Блажени ", "date": "2019.12.18", "title": "От какво се състоим?"}
{"url": "http://www.cross.bg/tema-reforma-konstitytzionna-1620566.html", "text": "/КРОСС/ Тема: Има ли рецепта за българското здравеопазване? Проф. Григор ГорчевТема: Възможна ли е конституционна реформа? Коментар на Атанас Славов и Борислав ЦековТема:  Перник и водата - епизод пореден: в града влиза в сила нов режимТема: Как некачественото гориво поврежда двигателя - експеримент на живоТема: Защо хорото пред Народния театър предизвика недоволство?Тема: Възможна ли е конституционна реформа?Тема: Още по-драстичен режим в Перник - на живо: По колко часа на ден ще има вода в града?Тема: Къде отива боклукът, който внасяме от чужбина и гори ли се в ТЕЦ-ове и заводи?Тема: Парно заменя отоплението с печките в столичния кв. „Факултета\". Подробности за най-новата инсталация на „Дистръктив криейшън\".Тема: Как парчета стъкло попаднаха в бебешка храна от млечна кухня във Варна?Тема: Бакшиш по регламент - трябва ли да влезе в касовата бележка?Тема: Листовки още в училище - как ще се обучават децата на пътна безопасност? Коментар на Малина Крумова;  ", "date": "2019.12.18", "title": "Теми и гости в сутрешните блокове на телевизиите"}
{"url": "http://www.cross.bg/vodata-tzenite-tzeni-1620565.html", "text": "/КРОСС/  От началото на следващата година се предвижда увеличение цените на водата в почти цялата страна с между 0,1 и над 9% - съобщават от Комисията за енергиийно и водно регулиране. На днешното обществено обсъждане стана ясно, че поскъпването ще е в 24 населени места, като най-скъпата вода ще плащат във Кърджали, Видин, Бургас и София. Най слабо е повишението в Пловдив.Доклад, който беше разгледан на днешното обществено обсъждане в КЕВР показва, че от догодина, в сравнение с 2019, водата в Кърджали поскъпва с 9.26 %, в София-град - с 6,64 на сто. Увеличение се предвижда и за Перник, където в момента има режим на водата - 3,29 %.За областите Кърджали, Видин, Габрово и Смолян увеличението на цените на ВиК услугите е между 6 и 9 процента. За Силистра и Добрич предложеното увеличение е съответно 4.27 и 2.75 процента, се посочва в доклада на КЕВР.Четири области - Хасково, Търговище, Кюстендил и Пазарджик, са без приети бизнес-планове и за тях няма предстоящо увеличение на цените.В някои области - като Разград, цените на ВиК услугите ще бъдат намалени.Поскъпването на водата се налага, защото е крайно време ВиК дружествата да инвестират в крайно остарялата водопреносната мрежа, заяви в сутрешния блок на БНТ Ивайло Касчиев. Все пак какво точно ще е поскъпването на водата решават местните дружества.Д-р Ивайло Касчиев, директор на дирекция \"ВиК\" в КЕВР: Комисията утвърждава пределни цени и е преценка на всяко едно дружество дали и кога да утвърди новите цени. Реално те влизат в сила след решение на управителите на съответните дружества.Предстоящото поскъпване на водата породи недоволство. Жителите на село Илинденци, община Струмяни се обявиха срещу високите и в момента цени на водата, кубик от която струва 1, 24 лева.Няколко месеца те не плащат сметките си с мотива, че увеличението не е оправдано.Омбудсманът Диана Ковачева се обяви срещу поскъпването на водата.Окончателното приемане на новите цени е на 23 декември на закрито заседание на Комисията по енергийно и водно регулиране. ", "date": "2019.12.18", "title": "Водата в цялата страна поскъпва от 1 януари "}
