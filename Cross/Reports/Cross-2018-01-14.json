{"url": "http://www.cross.bg/rachev-vuzdyh-vizhdame-1565448.html", "text": "/КРОСС/ Въздухът в София е по-чист сега в сравнение с преди 15 години, когато работеше \"Кремиковци\". Това каза пред \"Дарик\" климатологът Георги Рачев в коментар за смога, който се наблюдаваше няколко дни подред в началото на седмицата и предизвика негодуванието на столичани.\"Ние ще ставаме все по-чувствителни към чистота на въздуха и всеки следващ смог непрекъснато ще предизвиква в нас желание да дишаме чист въздух. Това е нормалният, който е типичният зимен смог. Всички продукти от горенето се смесват с водата в атмосферата, с мъглата, която ние виждаме. Ние виждаме този смог и си въобразяваме, че виждаме фини прахови частици. Тях не можем да ги видим\", коментира Рачев.Той обясни още, че въздухът се самоочиства в два случая - когато напече слънцето и започне топлият въздух да се издига във височина и когато има вятър.\"Сега ще се радваме на една седмица на много прекрасно, чисто време по отношение честотата на въздуха в София, защото ни очаква сериозна динамика и ще има вятър\", допълни той.\"Ние трябва да имаме станции, които в реално време да показват какво е замърсяването. Ние се хващаме за това, което виждаме. Софиянци никога не сме дишали толкова чист въздух, колкото в момента\", категоричен бе Рачев.Зимата ще продължи да бъде топла, въпреки застудяването, което се наблюдава. Температурните аномалии за месеца бяха от 3 до 5 градуса за различните краища на България. \"Тази нощ ще започнат валежи в Западна България от сняг, които утре ще обхванат по-голямата част от Северна България. В сряда ни чака пореден циклон - ще има дъжд, сняг, поледица, вятър, накъде е възможна и вихрушка\", поясни климатологът.Февруари месец се очертава да бъде също с температури над нормата.  ", "date": "2018.01.14", "title": "Доц. Рачев: Софиянци никога не са дишали по-чист въздух"}
{"url": "http://www.cross.bg/grad-suobshtava-pery-1565453.html", "text": "/КРОСС/ Силен земетресение с магнитуд 7,1 удари крайбрежието и южната част на Перу, причинявайки срутване на домове и разрушени пътища. Двама души за загинали, 17 са изчезнали има и много ранени, съобщава \"Ройтерс\".Земетресението е в 4:18 часа местно време на дълбочина около 36 километра, съобщи US Geological Survey (USGS). Епицентърът му е в Тихия океан на 40 километра от град Акари.Управителят на Арекипа Ямила Осорио съобщава, че един 55-годишен мъж починал в град Якуа. Хорхе Чавес, ръководител на Института за гражданска защита на Перу (INDECI) съобщава, че в град Бела Юнион има друг смъртен случай. Доплва, че към момента има данни за 65 ранени.\"Има засегнати домове и е възможно броят на жертвите и ранените да се повиши\", коментира Чавес.Министърът на здравеопазването на Перу съобщава, че 17 души са изчезнали, след като мина, разположена на изток от крайбрежния град Чала, се е срутила след земетресението.Няколко общини са без електричество, а много пътища и къщи от кирпич са разрушени, допълва Осорио. Много обитатели крайбрежния град Ломас са. ", "date": "2018.01.14", "title": "Загинали и изчезнали след силното земетресение в Перу"}
{"url": "http://www.cross.bg/zaginal-chovek-raiiona-1565451.html", "text": "/КРОСС/ Един човек е загинал при тежка катастрофа по път I-8 ГКПП \"Калотина\" - София в района на Сливница, предава „Фокус\".В инцидента са участвали ТИР и два автомобила. По първоначални данни един човек е загинал.Инцидентът е регистриран към 15.15 часа. Мястото е отцепено, извършва се оглед, тепърва ще се установяват и причините за тежката катастрофа.Пътни полицаи регулират движението в района. ", "date": "2018.01.14", "title": "Катастрофа между две коли и ТИР край Сливница, има загинал"}
{"url": "http://www.cross.bg/oryahovitza-gorna-nikolova-1565452.html", "text": "/КРОСС/ Заместник-министърът на регионалното развитие и благоустройството и ръководител на Управляващия орган на ОПРР Деница Николова ще открие обновената детска градина  „Елена Грънчарова\" в гр. Горна Оряховица.Събитието ще се състои утре - 15 януари 2018 г., от 11.30 часа.Детското заведение е реконструирано по проект „Подобряване на образователната среда в гр. Горна Оряховица\", финансиран по Оперативна програма „Региони в растеж\" 2014-2020 г. ", "date": "2018.01.14", "title": "Деница Николова ще открие обновена с европейски средства детска градина в Горна Оряховица"}
{"url": "http://www.cross.bg/sutrydnichestvo-ykraiina-partnyorstvo-1565450.html", "text": "/КРОСС/ Първият заместник-председател на комитета на руската Държавна дума по работите на Общността на независимите държави (ОНД), евразийската интеграция и връзките със съотечествениците Константин Затулин ( „Единна Русия\" ) внесе предложение за денонсация на Договора за дружба, сътрудничество и партньорство между Русия и Украйна в частта му, отнасяща се до взаимното признаване на границите на двете държави, предава РИА Новости.Депутатът е на мнение, че договорът е „изгоден единствено\" за Украйна. „Тъй като, без да определяме механизмите за партньорство, сътрудничество и дружба, във втората част на договора ние признаваме териториалните граници на Украйна, а те съответно нашите - към момента на подписването и ратификацията на документа. Тоест, става дума за това, че нашата страна, подписвайки този договор през 1997 година и ратифицирайки го през 1999 година, потвърждава, че приема, например, Крим и Севастопол за част от територията на Украйна\", отбеляза Затулин.Според неговите думи тогава, през 90-е години, руската страна се е борила активно против положенията на документа, отнасящи се до границите.„(Представителите на Русия) говориха, че това не трябва да се прави, че даже и да сме съгласни с това, трябва да уговорим доста по-конкретни условия от тези в договора\", напомни руският депутат. „Нашата трактовка на договора се състои в това, че, разбира се, нашите признания са направени във връзка с темата на договора: дружба, сътрудничество и партньорство. Т.е. - няма дружба, сътрудничество и партньорство, следователно възниква повод да заявим: „Значи трябва всички въпроси да се решават отново, включително и по въпроса за границите\". Затова, лично аз предлагам да денонсираме този договор, поне в частта му, отнасяща се до признаването на границите\", заяви Затулин пред РИА Новости.Договорът за дружба, сътрудничество и партньорство между Русия и Украйна е основополагащ документ в руско-украинските отношения. Той предполага стратегическо партньорство между двете страни „основано на взаимното уважение, суверенното равенство, териториалната цялост, ненарушимостта на границите, мирното разрешаване на споровете, неизползване на сила или силови заплахи, включително икономически или други форми на натиск\". ", "date": "2018.01.14", "title": "В руския парламент предложиха частична денонсация на Договора за сътрудничество с Украйна"}
{"url": "http://www.cross.bg/gradysa-minys-snyag-1565445.html", "text": "/КРОСС/ През нощта срещу 15 януари снеговалежите в Западна България ще се усилят, а в Източна ще има временни разкъсвания на облачността. Вятърът от изток-североизток ще отслабне.Минимални температури - от минус 8 градуса в североизточните райони до около и малко над нулата в крайните югозападни и по Южното Черноморие.Утре времето ще бъде облачно, на много места в валежи от сняг, по-значителни в Западна България. В крайните югозападни райони ще вали дъжд и сняг, а в югоизточните ще остане без валеж. Ще духа слаб изток-североизточен вятър.Максимални температури в Северна България - между минус 4 и минус 2 градуса, в Южна и по Черноморието - между минус 1 градуса и плюс 4 градуса, в София около минус 1 градус.Над Черноморието ще има значителна облачност. Към края на деня и през нощта срещу вторник по северното крайбрежие ще превали сняг. Ще духа слаб североизточен вятър.Максимални температури между нула и плюс четири градуса. Температурата на морската вода е 8 градуса. Вълнението на морето ще бъде 3 бала, но през деня ще отслабне до 2 бала.В планините ще бъде облачно с валежи от сняг. Ще духа умерен югозападен, по високите и открити части силен западен вятър. Максималната температура на височина 1200 метра ще е около минус 4 градуса, на 2000 метра - около минус 8 градуса.Във вторник сутринта все още на отделни места, главно в Северна България е възможно да превали слаб сняг. Впоследствие валежите ще спрат, ще има и временни разкъсвания на облачността. Вятърът за кратко ще стихне. Минималните температури ще са между минус 8 и минус 3 градуса, а максималните в по-голямата част от страната ще са от плюс 2 до плюс 7 градуса.През нощта срещу сряда на отделни места е възможно да превали слаб дъжд и ще има условия за образуване на поледици. В сряда ще духа слаб до умерен югозападен вятър, температурите бързо ще се повишат. Привечер от запад ще започнат валежи от дъжд.  ", "date": "2018.01.14", "title": "Новата седмица идва със сняг"}
{"url": "http://www.cross.bg/taksite-masa-subirane-1565441.html", "text": "/КРОСС/ На 15 януари - понеделник, в Министерството на регионалното развитие и благоустройството в присъствието на министър Николай Нанков ще бъде подписан договорът за проектиране, изграждане и въвеждане на електронна система за събиране на таксите за ползване на републиканската пътна мрежа. Тя ще бъде на база изминато разстояние за превозни средства с обща технически допустима максимална маса над 3,5 т (тол) и на база време за леките автомобили с обща технически допустима максимална маса до 3,5 т (електронна винетка).Договорът ще бъде подписан от председателя на Управителния съвет на Агенция „Пътна инфраструктура\" инж. Дончо Атанасов и от Михаел Вебер, представляващ изпълнителя КОНСОРЦИУМ „КАПШ ТРАФИК СОЛЮШЪНС\". На церемонията ще присъстват членовете на УС на АПИ инж. Веселин Давидов и инж. Светослав Глосов и Андре Лаукс, главен оперативен директор на „КАПШ ТРАФИККОМ\".Стойността на договора за изграждане на електронната система за събиране на таксите за ползване на републиканската пътна мрежа е 149 997 000 лв. без ДДС. Срокът за изпълнение е 19 месеца. Изграждането на тол системата ще бъде за сметка на изпълнителя. След успешното й внедряване инвестицията ще се възвърне със събраните приходи. ", "date": "2018.01.14", "title": "На 15 януари се подписва договорът за изграждането на тол системата"}
{"url": "http://www.cross.bg/rihter-chasa-pery-1565438.html", "text": "/КРОСС/ Земетресение с магнитуд 7,3 по скалата на Рихтер е регистрирано край бреговете на Перу, показва справка на интернет-страницата на Геологическата служба на САЩ (USGS).Трусовете са регистрирано в 4:18 часа местно време (11:18 часа българско време) на 31 км. югозападно от град Акари и на 19 от Яука на дълбочина 10 км.Няма данни за жертви и разрушения. ", "date": "2018.01.14", "title": "7,3 по Рихтер разтресе Перу"}
{"url": "http://www.cross.bg/vsichki-levitza-volgin-1565437.html", "text": "/КРОСС/ Най-добронамерен съвет към всички приятели, които имат леви убеждения като мен, но които, за разлика от мен, настояват БСП да подкрепи Истанбулската конвенция, защото това било \"модерно\", \"ляво\", \"прогресивно\" и т.н.Погледнете какво се случи с всички традиционни леви партии, които вместо да се борят за правата на работещите хора, вместо да воюват срещу неравенствата, тръгнаха по пътя на \"модерността и прогреса\" и почнаха да защитават някакви \"сексуални идентичности\", заговориха за \"дгендъри\", \"трети полове\" и всички останали псевдоинтелектуални дребнотемия. Подобно говорене е най-сигурният начин левицата да са самоубие. И традиционната левица на Запад това прави. Докато защитава \"сексуалните малцинства\", десните партии й отмъкнаха електората.Една истинска левица трябва да се занимава с РЕАЛНИТЕ проблеми на хората, а с \"идентичностите\" нека си губят времето обърканите псевдоинтелектуалци.Петър Волгин, Фейсбук", "date": "2018.01.14", "title": "Волгин: Левицата да се занимава с проблемите на хората, а не с \"идентичностите\""}
{"url": "http://www.cross.bg/feiisbyk-zykurburg-miliarda-1565440.html", "text": "/КРОСС/ Решението на Марк Зукърбърг да даде преднина на личните и семейсни снимки и истории в нюзфийда пред тези за звезди и търговци му е струвало 3.3 милиарда долара. Нетната стойност на компанията е намаляла с 4.4%, пише \"Индипендънт\".След като Фейсбук обяви промените в четвъртък, стойността на акциите се срина с близо 4% преди отварянето на пазарите в петък. До приключването на търговията в петък акциите на Фейсбук се търгуваха на $179.37, което е спад с повече от 4.4 на сто спрямо цената им в четвъртък.Форбс изчисли, че за основателя и изпълнителен директор на Фейсбук Зукърбърг това е лична загуба в размер на 3.3 милиарда - 4.4% спад на личното му богатство.33-годишният Зукърбърг, който започна Фейсбук през 2004 г. на 19 г., все още притежава 17 на сто от дружеството.Той обясни решението за промяната в алгоритъма с думите, че иска в сайта да има по-голяма приоритет на публикациите от приятелите и семейството за сметка на тези, идващи от бизнеса.\"Изградихме Фейсбук, за да помогнем на хората да останат свързани и да ни сближат с хората, които имат значение за нас\", каза той. \"Но напоследък получихме обратна връзка от потребителите, според които публикациите на бизнес компании, марки и медии са изтласкали на заден план личните моменти, които ни правят по-свързани едни с други\".Заради това променям целта, която екипът ни трябва да постигне - от помощ за потребителите да намерят търсено съдържание към помощ да имат по-смислени социални контакти, обясни Зукърбърг.Някои обаче предполагат, че мотивът е друг - споделяйки повече новини и по-малко лична информация във Фейсбук, съдържанието е все по-безполезно за рекламодателите, на които Фейсбук разчита, за да прави пари. Вероятно от компанията са смятали, че като насърчат потребителите да споделят повече лични новини, ще увеличат и печалбите си. Но се случи точно обратното - пазарите изглежда реагираха зле на промяната, поне в началото. ", "date": "2018.01.14", "title": "Зукърбърг загубил $3.3 милиарда заради промените в newsfeed-а"}
{"url": "http://www.cross.bg/kyzmanov-pari-podaruk-1565439.html", "text": "/КРОСС/ Допълнителните пари за заплатите в МВР не са подарък. Това заяви в ефира на bTV зам.-председателят на Синдикалната Федерация на служителите в МВР - Илия Кузманов.Даването на обещаните 100 млн. лв. е обмислена стъпка, смята Кузманов. По думите му парите не се дават безусловно. Кузманов изтъкна, че освен за повече пари има договорка и за промени в Закона за МВР.Служителите на реда трябва да се справят по-добре с контрабандата в замяна на 100-те млн. лв. допълнителни пари.\"Условията са ние да участваме в тяхното събиране с по-добра работа по контрабандата и трафика и при добри резултати те дори ще се увеличат от 1 януари 2019 г.\", каза Кузманов.Илия Кузманов акцентира, че се надява диалогът с политическия кабинет на МВР да се подобри значително.Зам.-председателят на СФСМВР подчерта, че синдиката не иска смяна на министъра.Припомняме, полицаите ще получат 100 млн. лв. допълнително за възнаграждения. Това стана ясно след продължилата повече от час среща между полицейските синдикати, ръководството на МВР и премиера Бойко Борисов в четвъртък.Премиерът Борисов лично се е ангажирал със сумата. Но това не било пазарлък за спирането на протестите. ", "date": "2018.01.14", "title": "100 млн. за полицаите не били подарък, трябвало да си ги изкарат"}
{"url": "http://www.cross.bg/tanker-nadezhda-tankerut-1565442.html", "text": "/КРОСС/ Горящият след сблъсък на 6 януари ирански петролен танкер е потънал във водите на изключителната търговска зона на Япония.Танкерът „Санчи\" бе свободно плуващ и горящ повече от седмица след сблъсък с друг кораб в Източнокитайско море.Няма надежда да бъдат открити оцелели от 29-те членове на екипажа на иранския петролен танкер.\"Няма никаква надежда да бъдат открити оцелели от членовете на екипажа. Танкерът е потънал на около две трети, огънят се разраства и е обкръжил изцяло кораба, до който вече няма достъп\", каза говорителят, цитиран от Франс прес.  ", "date": "2018.01.14", "title": "Горящият ирански танкер потъна"}
{"url": "http://www.cross.bg/selo-putya-pleven-1565443.html", "text": "/КРОСС/ Заради катастрофа е ограничено движението по път Плевен - Луковит. От Агенция \"Пътна инфраструктура\" съобщават, че по пътя има ПТП и разпилян товар.Обходния маршрут за автомобилите над 12 т е по път III-1308 село Горни Дъбник-път II-13 Искър- Кнежа- Червен бряг.Обходният маршрут за леки автомобили е по път III-305 село Ракита- село Радомирци. ", "date": "2018.01.14", "title": "Катастрофа блокира пътя Плевен - Луковит"}
{"url": "http://www.cross.bg/dobrich-vodata-tzenata-1565444.html", "text": "/КРОСС/ В Добрич протестираха срещу поскъпването на водата, съобщава БНР.Близо 200 души протестираха срещу планираното увеличение на цената на водата в града.Утре в София на обществено обсъждане в Комисията за енергийно и водно регулиране в ще се дискутира и обсъжда поскъпването на цената за кубик вода в област Добрич. Планувано е цената да стане 3 лева и 28 стотинки. Увеличението е с 32 стотинки.Исканията на протестиращите са водата да остане на сегашните цени. Те искат и ръководството на ВиК дружеството в Добрич да подаде оставка.Протестиращите са категорични, че четири месеца след като инж. Тодор Гигински е назначен за управител на ВиК в Добрич, търпимостта на гражданите е изчерпана.\"Централната градска част почти през ден е без вода и без необходимото налягане. Водата в този град - това винаги е под въпрос. Да не говорим за този директор, който ни го спуснаха отнякъде, някакъв си некадърник\", коментират пред радиото протестиращи.Разговори с Министерството на регионалното развитие и благоустройството по проблемите на ВиК дружеството вече са водени. Кметът на града Йордан Йорданов заяви, че два пъти е разговарял с МРРБ, но резултат не е имало. ", "date": "2018.01.14", "title": "200 души на протест в Добрич срещу цената на водата"}
{"url": "http://www.cross.bg/sidon-hamas-predstavitel-1565446.html", "text": "/КРОСС/ Бомбена експлозия рани представител на \"Хамас\" в ливанския град Сидон, унищожавайки колата му, съобщава телевизионният канал на \"Хизбула\" \"ал-Манар\".Раненият е Мохамед Хамдан, известен още като Абу Хамза. Той е бил \"леко ранен\" при нападението, съобщава \"Хамас\" в Сидон, за палестинската телевизия Paltoday.Сидон се намира на 40 километра южно от Бейрут. Свидетели твърдят, че човекът, който е насочен в атаката, изглежда е бил ранен в крака. Той е транспортиран в болница, където е лекуван.В Сидон се намират и два от 12-те палестински бежански лагера в Ливан. Атаката е извършена в жилищен район в Северен Сидон. ", "date": "2018.01.14", "title": "Атентат рани представител на \"Хамас\" в ливанския град Сидон"}
{"url": "http://www.cross.bg/more-trabzon-cherno-1565449.html", "text": "/КРОСС/ На косъм от трагедия. Пътнически самолет спря малко преди да падне в Черно море. Машината на турската авиокомпания \"Пегасус еърлайнс\" излязла от пистата при кацане на летището в град Трабзон, Североизточна Турция.Самолетът изпълнявал курс Анкара-Трабзон. Губернаторът на Трабзон Юджел Явуз заяви, че всички 162 души пътници и екипаж са били евакуирани и са в безопасност.На снимки от произшествието се вижда как самолетът е затънал в кал.Сред пътниците на борда се е стигнало до паника. ", "date": "2018.01.14", "title": "Турски самолет спря в калта на метри преди да падне в Черно море"}
{"url": "http://www.cross.bg/blok-shest-milano-1565447.html", "text": "/КРОСС/ Шест души са ранени при експлозия в жилищен блок близо до Милано, съобщи агенция АНСА.Два апартамента на последния етаж на сградата в град Сесто Сан Джовани са напълно разрушени при взрива, който вероятно е причинен от изтичане на газ, уточни в Туитър местната противопожарна служба.Мъж на 73 години има сериозни изгаряния.Няма хора с опасност за живота.  ", "date": "2018.01.14", "title": "Шест души са пострадали при експлозия в блок край Милано"}
{"url": "http://www.cross.bg/dobrich-vodata-dryzhestvoto-1565429.html", "text": "/КРОСС/ Протест срещу очакваното увеличение на водата ще има днес в Добрич. Инициаторите, обединени в гражданска организация, са против повишението и искат оставката на ръководството на най-задлъжнялото ВиК дружество в България.В понеделник в София ще се проведе обществено обсъждане в Комисията за енергийно и водно регулиране на повишаването на водата в Добрич до 3 лева и 28 стотинки.Протестът ще започне в 11 часа днес пред сградата на областната управа в Добрич и ще продължи под формата на шествие по пешеходната зона. Предвидено е и за кратко да бъде блокирано кръстовището на булевардите \"25 септември\" и \"Трети март\". Основните искания на протестиращите са цената на водата да не бъде променяна, както и оставката на директора на дружеството инж. Тодор Гикински, назначен от Министерството на регионалното развитие през август месец миналата година. От своя страна Тодор Гикински излезе с писмено изявление до медиите, в което казва, че от години за първи път дружеството отчита положителни финансови резултати. Ръководството на ВиК-Добрич-АД се опасява, че лица, които от години са водили дружеството към декапитализация и са допринесли за натрупаните десетки милиони задължения, спекулират с икономическите притеснения на жителите на област Добрич, се казва още в изявлението.  ", "date": "2018.01.14", "title": "Добрич протестира срещу цената на водата"}
{"url": "http://www.cross.bg/faiied-dodi-harods-1565427.html", "text": "/КРОСС/ Престижният лондонски магазин Хародс обяви днес, че ще махне статуя, представляваща принцеса Даяна и нейния приятел Доди ал Файед, издигната там след кончината двойката в автомобилна катастрофа в Париж през август 1997 г., предаде Франс прес. Статуята ще бъде предадена на бившия собственик на магазина и баща на Доди - Мохамед ал Файед.Бронзовата скулптура е наречена \"Невинните жертви\". Тя представлява лейди Ди изправена срещу Доди. Двамата са вперили поглед един в друг, а с едната си ръка освобождават птица, която разперва криле. Статуята бе поръчана от Мохамед ал Файед. Тя бе поставена в магазина през 2005 г. и остана там и след продажбата на Хародс на Катар холдинг, финансовия клон на суверенния фонд на Катар.Но генералният директор на магазина Майкъл Уорд сега смята, че е настъпил моментът за махане на статуята. Той подчертава, че синовете на Даяна - принцовете Уилям и Хари - са поръчали своя собствена статуя в памет на майка си. Тя ще е дело на твореца Йън Ран-Броудли и ще бъде открита през 2019 г. в градините на двореца Кенсингтън в Лондон, където живееше принцеса Даяна.\"Ние сме много горди, че изиграхме нашата роля в отдаването на почит на живота на лейди Даяна, принцесата на Уелс, и на Доди ал Файед\", каза Майкъл Уорд. Той не уточни на коя дата, че бъде махната статуята от Хародс. През 2000 г. магазинът Хародс изгуби правото да бъде доставчик на британското кралско семейство, редовно обвинявано от Мохамед ал Файед, че има нещо общо със смъртта на влюбената двойка.  ", "date": "2018.01.14", "title": "Хародс маха статуя на принцеса Даяна и Доди ал Файед"}
{"url": "http://www.cross.bg/salmonela-laktalis-zaradi-1565430.html", "text": "/КРОСС/ Над 12 милиона кутии адаптирано мляко за бебета в 83 страни се изтеглят от пазара заради опасност от салмонела. В скандала е замесена френската компания \"Лакталис\". Изпълнителният директор на фирмата потвърди степента на риска от заразяване пред френски медии.Изтеглянето на продуктите е започнало през декември, след като са били открити бактерии на салмонела в завод. Заведени са съдебни дела от родители, които твърдят, че децата им се почувствали недобре след употреба на млякото.Френският млечен гигант \"Лакталис\" е един от най-големите производители на млечни продукти в света, с годишни продажби на стойност 17 милиарда евро.Салмонелата може да причини тежка диария, стомашни спазми, повръщане и дехидратация. Заболяването може да бъде животозастрашаващо, особено при малки деца.Досега са докладвани 35 случая във Франция и един в Испания. Друг възможен случай се разследва в Гърция, съобщиха в петък френските власти. Не се уточнява кои точно са засегнатите държави.  ", "date": "2018.01.14", "title": "Изтеглят над 12 милиона кутии адаптирано мляко от пазара в 83 страни заради салмонела"}
{"url": "http://www.cross.bg/konventziya-stoiinev-konkretni-1565433.html", "text": "/КРОСС/ „Истанбулската конвенция е тема, която излишно се политизира и бих казал даже се истеризира\". Това каза в интервю за предаването „Неделя 150\" по БНР Драгомир Стойнев, зам.-председател на парламентарната група на БСП.\"Първо, тази конвенция не е задължителна. Но пък, от друга страна ние от БСП винаги сме защитавали българските жени и сме пазили семейните ценности. И считам, че е много по-важно да има ефективност от действията, отколкото някаква политическа декларативност\". Стойнев посочи, че от БСП имат готовност да се промени българското законодателство, относно насилието над жени и даде  пример: „Ние вече ще подготвим законодателни инициативи. Вчера бе взето такова решение - домашното насилие да бъде инкриминирано, да се инкриминира преследването, като поведение със заплашителен характер, срещу конкретни лица, да се криминализират насилствените бракове и принудителното съжителство на съпружески начала, да се засили наказателната отговорност за нарушаване на заповед за защита от домашно насилие, като се предвидят по-високи санкции, особено за извършителите, да се изградят кризисни центрове във всеки областен град, като това стане от държавна делегирана дейност. Т.е. конкретни стъпки, които ще предотвратят именно насилието срещу жени и ще бъдат много по-голяма полза на българското общество, отколкото приемането на дадена конвенция\".По въпроса, какви са притесненията на БСП, относно приемането на Истанбулската конвенция, Стойнев отговори: „Считам, че този дебат не отговаря на нашите семейни ценности, особено на моите християнски виждания. И на този етап, това по никакъв начин не засяга насилието над жените. Т. е., тази конвенция, ако искаше реално да реши конкретни въпроси, то тогава наистина не трябваше да се смесват именно допълнителни, такива, те не са разпоредби и членове, които наистина за голяма част от хората са изцяло неразбираеми. Така че, считам, че тази конвенция на този етап няма да доведе до някаква ефективност, освен една политическа декларативност, която виждам, че ГЕРБ са готови да я приемат. Което, за мен  пък лично, още повече показва тяхната същност, че те де факто се съгласяват на всичко, което идва от Европейския съюз, вместо да го подложат на дебати. Това е разликата между БСП и ГЕРБ\".  ", "date": "2018.01.14", "title": "Стойнев: Истанбулската конвенция е тема, която излишно се политизира и истеризира"}
{"url": "http://www.cross.bg/protest-pirin-otnovo-1565428.html", "text": "/КРОСС/ Еколози, участници в шествията \"Спасете Пирин\", отново излизат на протест. Те ще се съберат в 16 часа пред сградата на Министерския съвет. Петко Ковачев от Института за зелена политика коментира пред БНР:\"Вече нарастващите екологични проблеми, които Министерството на околната среда и водите с лека ръка пропуска в нарушение на законите. Ще припомним и 2009-а година, когато също протестиращи граждани и студенти бяха бити от полицията. Официален протест, който си започва от площад \"Независимост\" пред МС и ще приключи на площада пред парламента.\"  ", "date": "2018.01.14", "title": "Защитници на Пирин отново излизат на протест"}
{"url": "http://www.cross.bg/dyshi-postradali-sgrada-1565432.html", "text": "/КРОСС/ 8 загинаха, а 50 души пострадаха при огромна експлозия и последвал пожар в сграда в Северна Португалия в събота през нощта.Той е причинен от взрив на камина в двуетажна сграда в  Тондела, на около 250 км от столицата Лисабон, информира Ройтерс. Други източници твърдят, че става въпрос за бойлер.По данни на Гражданска защита са пострадали най-малко 40 души.Пожарът предизвикал паника сред около 60-те души в сградата - участници във вечерен любителски турнир по карти.Хората започнали да се струпват по изходите на сградата, докато тя се изпълвала с гъст дим, разказват очевидци.На мястото пристигнали десетки пожарникари и два спасителни хеликоптера за превозване на пострадали към болниците. ", "date": "2018.01.14", "title": "Взрив уби 8 души в Португалия"}
{"url": "http://www.cross.bg/plovdiv-politziyata-pochinal-1565434.html", "text": "/КРОСС/ Мъж е намерен починал на паркинга на ресторант на бул.  \"Цар Борис III Обединител\", съобщиха от полицията в Пловдив.Сигнал е подаден малко след  9.15 часа тази сутрин. Лекарски екип констатира смъртта на мъжа.Изясняват се причините, както и самоличността на починалия. По първоначални данни, той е около 60-годишен.На място са екипи на полицията. ", "date": "2018.01.14", "title": "Намериха починал мъж в центъра на Пловдив"}
{"url": "http://www.cross.bg/makedoniya-imeto-reshat-1565435.html", "text": "/КРОСС/ Референдум сред гръцкото население за името на Македония. Това предлага  коалиционният партньор на премиера Алексис Ципрас \"Независими гърци\" на Панос Каменос. Това мнение той е изразил в интервю за гръцкo издание, цитирано от \"Катимерини\".По думите му, неговите сънародници трябва да решат дали искат да предадат своята история и цивилизация на друг народ. Това е безпрецедентна стъпка, признава той.Припомняме, че Гърция и Македония се опитват да решат спора за името и въпреки че в последно време властите и на двете страни показват желание за отстъпки, определени кръгове са против компромисите.По-рано външният министър на Македония Никола Димитров заяви, че решение няма и покани пратеника на ООН Матю Нимиц да се включи отново в преговорите. ", "date": "2018.01.14", "title": "Коалиционният партньор в Гърция иска референдум за името на Македония"}
{"url": "http://www.cross.bg/keti-marinov-angelov-1565431.html", "text": "/КРОСС/ \"Не бих казал, че капацитетът на МВР пада. В условията, които работим, колегите се справят повече от добре\". Това заяви по bTV  главният секретар на МВР Младен Маринов.Той не разглежда извършените убийства в началото на българското европредседателство като координиран опит да се дискредитира България.Предприети са всички мерки, за да бъде задържан българинът, живеещ в чужбина, подал фалшивите заплахи за бомба в НДК, летището и Народното събрание. Заплахите му са не само до България, а и до различни европейски институции, като Европейската комисия.„Има данни, че лицето не е в най-добро психологическо състояние. Анализът на разговорите ни дава основание да смятаме, че това не е нормално поведение\", каза Маринов. По думите му мъжът се активирал, когато има фокус на обществото и медиите върху определени събития в определена страна.Не трябва да се говори за това кой е помогнал за разкриването на престъпление, каза Маринов по повод убийството на бизнесмена Петър Христов. По думите на главния секретар на МВР не може да се изключи версията, че престъплението е знак за отмъщение за това, че Христов е помогнал за разкриването на „Наглите\". „Работим по всички версии, които криминалистите са издигнали\", категоричен беше Маринов.Главният секретар на МВР коментира също, че самоубилият се Росен Ангелов, когото полицията посочи като извършител на шесторното убийство в Нови Искър е искал да заличи съвсем съзнателно всички възможни следи, които водят към него, след като е убил Кети.Росен Ангелов се е самоубил ден след началото на издирването муЕдин от мотивите, който е подтикнал Росен Ангелов да извърши шесторното убийство в Нови Искър е желанието му да обере домовете, в които е чистела жертвата му Кети КюховаМаринов повтори, че мотивът на Ангелов е освен връзката му с Кети и фактът, че той е имал намерение да ограби едно от жилищата, в което тя е чистила, и да я вкара като суъчастник. Това я е накарало да го отхвърли.„От разследването имаме информация, че тя е избягвала срещи с него. Росен ѝ е предал нейни неща чрез посредник. На 31 декември срещата между тях е протекла много бързо. Най-вероятно Кети е тръгнала да бяга, тъй като е убита в гръб с 3 куршума и още един контролен изстрел в главата. Той е искал да заличи съвсем съзнателно всички възможни следи, които водят към него\", обясни Младен Маринов.„Убийството не е станало на мястото, където открихме трупа на Кети. След като е извършил убийството на Кети, се е върнал в помещението, което е обитавал, преоблякъл се е и след това е планирал действията по отношение на семейството\", каза още главният секретар на МВР.„След като е извършил престъплението в къщата, Ангелов е взел семейния автомобил, взел е тялото на Кети и в направил опит да го скрие възможно най-далеч, за да затрудни разследването, а може би и да го наведе към версия, че извършител е Кети, след което е избягала\", допълни той.Той изрази надежда, че ще се стигне до развръзка по стрелбата срещу данъчния служител, който почина от раните си.„Когато се стреля по държавни служители, които са на високо ниво в йерархията, това означава, че някой някъде е притиснат и държавата е свършила работа по отношение на хора, които искат да изкарат лесни печалби, но са осветени и техният канал е бил прекъснат. Да, ще е лош сигнал, ако не разкрием извършителя, не по-маловажен е поръчителят\", каза Младен Маринов. ", "date": "2018.01.14", "title": "Младен Маринов: Не виждам в убийствата координиран опит да се злепостави България"}
{"url": "http://www.cross.bg/politziyata-vodach-dvizhenie-1565436.html", "text": "/КРОСС/ Турски шофьор е предизвикал катастрофа на път Е-79 между Враца и Мездра в събота, съобщиха от полицията.Вина за инцидента има турския водач Ахмед Е., който се е преобърнал вдясно по посоката на движение.Щети по влекача „Мерцедес\" и товара - няма, а тираджията се е отървал без наранявания.От полицията уточняват, че пробата за алкохол на шофьора е отрицателна. На турския водач е издаден акт по закона за движение по пътищата и наказателно постановление от дежурния при ОД на МВР.  ", "date": "2018.01.14", "title": "Турски ТИР се обърна между Враца и Мездра"}
{"url": "http://www.cross.bg/snyag-valezhite-zapadna-1565419.html", "text": "/КРОСС/ В по-голямата част от страната валежите ще спрат днес. Слаб сняг ще превалява в Западна България.Максималните температури ще са между -3° и 2°.През нощта срещу понеделник валежите от сняг в Западна България ще се усилят. По високопланинските проходи в западната част на Стара планина ще има виелици и навявания. В понеделник сняг ще вали в Северна и Западна България. Ще се образува нова снежна покривка.Във вторник валежите спират и дневните температури ще са с няколко градуса по-високи. В сряда след обед на повече места ще превали дъжд. Температурите ще се повишат бързо, но за кратко. В четвъртък отново ще застудее. Дъждът ще премине в сняг и бързо ще спре. ", "date": "2018.01.14", "title": "Валежите спират временно днес "}
{"url": "http://www.cross.bg/na-yanyari-sa-rodeni-1565416.html", "text": "/КРОСС/ Асен Драгнев - композитор, аранжорВеселин Калановски - актьор, тв водещВеселин Койчев - джаз-музикантГеорги Димитров-Джеки - футболист, треньорд-р Глинка Комитов - бивш директор на НЗОК  ", "date": "2018.01.14", "title": "На 14 януари са родени"}
{"url": "http://www.cross.bg/kyoniger-shtefen-alternativa-1565420.html", "text": "/КРОСС/ Щефен Кьонигер, политически говорител от фракцията \"Алтернатива за Германия\" направи скандално изказване от трибуната на областния парламент на Бранденбург. В него се обърна към всички хора с особена сексуална наклонност.Цялата 2-минутна тирада е използвана, за да може нагледно Кьонигер да обяви пред колегите си със социална роля на пола, че AfD отхвърлят направено предложение.Клипът обиколи социалните мрежи а в Youtube събра хиляди гледания.\n\t\t\t\t\t", "date": "2018.01.14", "title": "Щефен Кьонигер от \"Алтернатива за Германия\" за джендърманията"}
{"url": "http://www.cross.bg/chasa-zapochnat-seloto-1565418.html", "text": "/КРОСС/ ***София. Премиерът Бойко Борисов ще се срещне с японския премиер Шиндзо Абе.***София. От 16.35 часа Акие Абе, съпруга на японския министър-председател, ще се срещне с децата от Детския радиохор в сградата на БНР (София, бул. Драган Цанков 4).***Батановци. От 08.00 часа започва обхождането на къщите в града от сурвакарска група, част от традиционни зимни сурвакарски игри.***Белово. От 18.00 часа на пл. „Освобождение\" с ритуал по вдигане на знамената и отслужване на водосвет за здраве и благоденствие ще започнат тържествата по повод 140 години от освобождението на града. От 19.00 часа ще започне празничен концерт с участието на Валя Балканска и Петър Янев, Николина Чакардъкова, Боби Шапков и Неврокопски танцов ансамбал.***Благоевград. От 09.00 часа Неврокопският митрополит Серафим ще оглави Неделната св. Литургия в храм „Въведение Богородично\".***Брацигово. От 11.00 часа в мемориален парк „Априлци\" ще започнат празничните чествания 173 години от рождението на революционера Васил Петлешков.***Брезник.От 14.00 часа на пл. „9-ти септември\" официално ще бъде открит ХV Маскараден фестивал \"СУРОВА БРЕЗНИК\" 2018, който ще продължи до 18.30 часа.***Брезник./ с. Банище.От 08.00 часа сурвакари ще започнат традиционното обикаляне на къщи в селото.***Брезник./ с. Бегуновци.От 08.30 часа сурвакари ще започнат традиционното обикаляне на къщи в селото.***Брезник./ с. Гигинци.От 08.00 часа сурвакари ще започнат традиционното обикаляне на къщи в селото.***Брезник./ с. Долна Секирна.От 10.00 часа сурвакари ще започнат традиционното обикаляне на къщи в селото.***Брезник./ с. Кошарево.От 08.00 часа сурвакари ще започнат традиционното обикаляне на къщи в селото.***Брезник./ с. Ноевци.От 08.00 часа сурвакари ще започнат традиционното обикаляне на къщи в селото. От 18.00 часа на площада в селото ще бъде запален ритуален огън, ще има факелно шествие, заря и закриване на празника.***Брезник./ с. Садовик.От 09.00 часа сурвакари ще започнат традиционното обикаляне на къщи в селото.***Брезник./ с. Слаковци.От 09.00 часа сурвакари ще започнат традиционното обикаляне на къщи в селото.***Брезник./ с. Сопица.От 08.30 часа сурвакари ще започнат традиционното обикаляне на къщи в селото.***Брезник./ с. Ребро.От 09.00 часа сурвакари ще започнат традиционното обикаляне на къщи в селото.***Бургас. От 11.00 до 16.00 часа на Славейковото пазарче ще се проведе фермерски пазар.***Видин. От 19.00 часа в в ресторанта на центъра в кв. „Нов път\" кметът на Видин Огнян Ценков ще награди победителките от конкурса „Мис Василица\".***Добрич.От 11.00 часа пред сградата на Областна администрация - Добрич ще се проведе протест срещу предложението за увеличение на цената на водата в града.***Земен.От 07.00 часа сурвакари ще започнат традиционното обикаляне на домовете в града. От 12.00 часа на площада при НЧ \"Светлина - 1924 г.\" ще се състоят сурвакарски игри.***Земен./с. Габров дол.От 10.00 часа сурвакари ще започнат традиционното обикаляне на къщи в селото.***Земен./с. Дивля.От 11.00 часа в центъра на селото ще започнат сурвакарски игри.***Земен./с. Елов дол.От 10.00 часа на площада в селото ще се проведе среща със сурвакарските групи от с. Горна Врабча и с. Сиришник и сурвакарски игри.***Земен./с. Пещера.От 08.00 часа сурвакари ще започнат традиционното обикаляне на къщи в селото.***Дупница.От 11.00 часа от местността Рибарника в града ще започне шествие на свободата, посветено на 140 години от Освобождението на града от османско робство. В програмата се предвижда поднасяне на венци и цветя на паметните плочи на майор Орлински и на опълченците от Дупница, празничен концерт и дискусия, посветена на Освобождението.***Перник./с. Ковачевци.От 10.00 часа на площада пред НЧ \"Георги Димитров - 1928 г.\" ще бъдат посрещнати .- сурвакарските групи от с. Сирищник, Светля и Ракиловци и ще започнат сурвакарски игри и празнична програма.***Кюстендил./с. Драговищица. От 13.00 часа в центъра на селото ще се проведе празникът „Сурва весела година\".***Пазарджик. От 09.00 часа Константийският епископ Яков ще оглави архиерейска света Литургия в храм „Св. Богородица\". От 10.30 часа ще започне Благодарствен молебен към Всеподателя Бога по повод 140 години от Освобождението на град Пазарджик от османско владичество.***Пазарджик.От 10.50 часа литийно шествие ще тръгне пред паметната плоча на Генерал Брок, където ще се извърши полагане на цветя и венци. От 12.00 часа започва поклонение на Братската могила. Празничен концерт с участието на Илия Ангелов и Ансамбъл „Пазарджик\" , посветен на Освобождението на Пазарджик ще започне в 13.00 часа в ДКТ „К.Величков\".***Перник.От 08.30 часа сурвакари ще започнат традиционното обикаляне на къщи в кв. „Бела вода\". От 11.00 часа сурвакари ще обхождат домовете в кв. „Църква\".***Перник. / с. Витановци.От 08.00 часа сурвакари ще започнат традиционното обикаляне на къщи в селото.***Перник. / с. Голямо Бучино.От 08.00 часа сурвакари ще започнат традиционното обикаляне на къщи в селото.***Перник./с. Дивотино. От 08.00 часа ще започне празникът Сурова в село Дивотино. По стара традиция сурвакарската група ще направи обхождане на къщите за здраве и берекет. . По-късно в 13.30 часа на площада пред „Ханчето\" ще се разиграе ритуалът „Сурвакарска сватба\", а от 15.00 часа ще бъдат подредени вкусни гозби в салона на местното читалище „Чичо Стоян\". От 16.00 часа центъра на Дивотино ще бъде огласен с изпълненията на София Илиева. Концертът ще започне от 16.00 часа и ще продължи до 18.00 часа, след което небето ще бъде озарено от празнична заря.***Перник. / с. Драгичево.От 09.00 часа сурвакари ще започнат традиционното обикаляне на къщи в селото.***Перник. / с. Зидарци.От 08.30 часа сурвакари ще започнат традиционното обикаляне на къщи в селото.***Перник. / с. Кралев дол.От 06.00 часа сурвакари ще започнат традиционното обикаляне на къщи в селото. От 17.00 часа на площада пред НЧ \"Св.Паисий Хилендарски - 1927 г.\" ще бъде запален ритуален огън и ще се играе мечкарско хоро.***Перник. / с. Мещица.От 08.30 часа сурвакари ще започнат традиционното обикаляне на къщи в селото.***Перник. / с. Расник.От 07.30 часа сурвакари ще започнат традиционното обикаляне на къщи в селото. От 12.00 часа на площада в селото ще започнат сурвакарски игри.***Перник. / с. Селищен дол.От 09.00 часа сурвакари ще започнат традиционното обикаляне на къщи в селото.***Перник. / с. Черна гора.От 08.00 часа сурвакари ще започнат традиционното обикаляне на къщи в селото.***Перник. / с. Ярджиловци.От 08.00 часа сурвакари ще започнат традиционното обикаляне на къщи в селото. От 14.30 часа трите сурвакарски групи от селото ще се срещнат на площада пред НЧ „Христо Ботев - 1940 г.\"***Радомир./с. Друган.От 06.00 часа сурвакари ще започнат традиционното обикаляне на къщи в селото.***Радомир./с. Извор.От 10.00 часа сурвакари ще започнат традиционното обикаляне на къщи в селото.***Радомир./с. Кондофрей.От 08.00 часа сурвакари ще започнат традиционното обикаляне на къщи в селото.***Радомир./с. Копаница.От 07.30 часа сурвакари ще започнат традиционното обикаляне на къщи в селото.***Радомир./с. Стефаново.От 07.30 часа сурвакари ще започнат традиционното обикаляне на къщи в селото. ", "date": "2018.01.14", "title": "Предстоящи събития в страната на 14 януари 2018"}
{"url": "http://www.cross.bg/dyshi-zagivat-domovete-1565422.html", "text": "/КРОСС/ Хиляди филипинци напуснаха домовете си заради активизирането на вулкана Майон. За втори пореден ден той изхвърля пара и пепел в атмосферата, съобщава ДПА.В неделя сутринта тътените от вулканичната дейност са били чути от местните жители, съобщиха от  Филипинския институт по вулканология и сеизмология.От института препоръчаха на хората да се въздържат да навлизат в 6-километровия радиус на опасната зона. От събота над 2200 жители на градовете Гинобатан, Камалиг и Анолинг са избягали от домовете си, заяви говорител на полицията. Част от тях са настанени в училищни сгради, които са превърнати в евакуационни центрове.Високият 2472 м вулкан е избухвал около 50 пъти от 1616 г. Последното му смъртоносно избухване е от май 2013 г., когато петима туристи загиват, а седем души са ранени.Най-страшното изригване е през 1814 г., когато загиват над 1200 души, а населено място е погребано под вулканична кал. При избухване през 1993 г. загиват 79 души. ", "date": "2018.01.14", "title": "Хиляди филипинци напуснаха домовете си заради активизирал се вулкан"}
{"url": "http://www.cross.bg/havaii-aiidzh-slyzhitel-1565421.html", "text": "/КРОСС/ Губернаторът на американския щат Хавай Дейвид Айдж се извини за фалшивата тревога за балистична ракета, съобщава Ройтерс.Представителят на властите определи случилото се като неприятно и заяви, че ще се направят подобрения така, че повече това да не се повтаря. Айдж каза още, че всичко се дължи на човешка грешка, като служител е натиснал \"погрешен бутон\".На пресконференцията беше и Върн Мияги, ръководител на Службата за справяне с извънредни ситуации, който пое отговорност за грешката.Президентът Доналд Тръмп е бил информиран за случилото се, заяви Белият дом.  ", "date": "2018.01.14", "title": "Държавен служител погрешка изпратил \"Към вас лети балистична ракета\" до жителите на Хавай"}
{"url": "http://www.cross.bg/dimitrov-novak-grigor-1565423.html", "text": "/КРОСС/ Григор Димитров ще започне участието си на Откритото първенство на Австралия срещу австриеца Денис Новак. Това стана ясно, след като по-рано днес бяха изиграни всички двубои от квалификациите за основната схема.24-годишният Новак е 224-ти в световната ранглиста и си осигури мач с първата ракета на България, след като победи Иля Ивашка, Данило Петрович и Го Соеда в пресявките.Съперникът в първи кръг на първия за годината турнир от Големия шлем е непознат за Димитров. Двамата не са играли един срещу друг в официални срещи. През 2017 г. трябваше да си съперничат на турнира във Виена, но заради натоварената си програма тогава българинът отказа участие.Очаква се срещата между българина и Новак да започне около 6:00 ч. българско време в понеделник (15 януари). Тя е трета от сутрешната сесия на централния корт.При успех Димитров ще играе с победителя от мача Елиас Имер - Макензи Макдоналд. ", "date": "2018.01.14", "title": "Григор започва срещу непознат австриец в Мелбърн"}
{"url": "http://www.cross.bg/makron-emanyuel-knigata-1565424.html", "text": "/КРОСС/ Еманюел Макрон написал пикантна книга за любовта си с Брижит Макрон. Това разкритие се съдържа в нова биография на френската първа дама, която ще се появи на пазара през седмицата, предаде Ройтерс.В книгата, озаглавена „Брижит Макрон: освободената жена\", съседка на Еманюел Макрон от родния му град Амиен разказва, че книгата, написана от него съдържала 300 страници. Съседката твърди, че тя е набрала на машина ръкописа.Говорителка от канцеларията на Макрон отказа да коментира твърдението.В откъс от биографията на първата дама, появил се в медиите, съседката разказва, че не е запазила копие от книгата, написана от Еманюел Макрон. Тя я описва като пикантна и леко цинична. В нея имената на главните действащи лица били заменени, допълва жената.Еманюел Макрон се влюбва като тийнейджър в учителката си Брижит от гимназия в Амиен. Там тя преподава френски и ръководи училищната театрална трупа. Еманюел и Брижит се влюбват именно по време на репетиция на една от пиесите, поставени от трупата. Връзката им не е одобрена от родителите на Макрон, тъй като Брижит по онова време е омъжена майка на три деца. Впоследствие тя се развежда и се жени за Макрон през 2007 г.Макрон в миналото призна, че е написал най-малко две книги, но миналата година пред сп. „Поан\" сподели, че не би искал те да се публикуват, защото не е доволен от тях. Той е автор и на книгата „Революция\", публикувана по време на предизборната му кампания.Запитан дали не съжалява, че не се е посветил на писането, Макрон каза, че „животът му все още не е приключил\".Макрон не е единственият политик, който пише. Настоящият премиер на Франция Едуар Филип е съавтор на книгата „В сянката\" - политически трилър, пълен и с много страстни сцени. ", "date": "2018.01.14", "title": "Еманюел Макрон написал книга за любовта си с Брижит"}
{"url": "http://www.cross.bg/zaradi-hilyadi-ostanaha-1565426.html", "text": "/КРОСС/ Повече от 10 хиляди потребители останаха без ток в източната канадска провинция Ню Брънзуик заради дъждове и снеговалежи, съобщи телевизионният канал Си Би Си.По данни на националното метеорологично бюро миналата нощ в югозападната част на региона са паднали между 50 и 100 мм дъжд - почти равни на месечната норма, което на места е довело до наводнения. След това, заради понижение на температурите, дъждът преминал в сняг.В резултат на наводненията и обледяването е имало масови повреди по електропроводите. Специалисти от електрическата компания NB Power („Ен Би пауър\") съобщиха, че аварийни екипи вече работят по отстраняване на повредите. ", "date": "2018.01.14", "title": "Над 10 хиляди канадци останаха на тъмно заради лошото време"}
{"url": "http://www.cross.bg/voenna-tyrtziya-anadolskata-1565425.html", "text": "/КРОСС/ Турция изпрати колона с военна техника към границата със Сирия след призива да се предадат, с който президентът Реджеп Тайип Ердоган се обърна към кюрдските отряди \"Сили за защита на народа\", съобщи Анадолската агенция, цитирана от ТАСС.Според нея сред техниката е имало и пет танка, превозвани с товарни автомобили. Анадолската агенция отбелязва, че тежката военна техника е била изпратена за подсилване на пограничния контингент.По-рано днес турските въоръжени сили откриха ответен артилерийски огън по позициите на СЗН. По информация на Анадолската агенция артилерийските обстрели били извършени в момента, когато Ердоган държеше реч в окръг Елязъг, където заяви, че ако \"терористите в Африн не се предадат, то Турция ще ги унищожи за седмица\".Анкара смята СЗН и сирийската партия Демократичен съюз за продължение на забранената в Турция Кюрдска работническа партия. През последните месеци Ердоган нееднократно споменаваше за възможна военна операция срещу тях в сирийския окръг Африн.  ", "date": "2018.01.14", "title": "Турция изпрати военна техника към границата със Сирия"}
{"url": "http://www.cross.bg/gerb-stoiinev-bulgariya-1565455.html", "text": "/КРОСС/ БСП предпочита да води дебат, докато ГЕРБ слушат Брюксел и не зачитат семейните ценности на българите. Това коментира за Агенция „Фокус\" заместник-председателят на ПГ на „БСП за България\" Драгомир Стойнев във връзка с призива на ГЕРБ към опозицията да послуша президента на ПЕС Сергей Станишев за Истанбулската конвенция.Той посочи, че на база на обсъжданията, БСП чува мнението на българския народ. „Ние се ръководим от мнението на българските граждани. Това е разликата между нас и тях\", коментира заместник-председателят на ПГ на „БСП за България\".Стойнев определи изявленията на ГЕРБ от днес като пиар акция и посочи, че хората вече познават тяхната същност. „ГЕРБ не мислят за нравите, обичаите и семейните ценности - това, което е в България. Те са чуждопоклонническа партия\", допълни заместник-председателят на ПГ на „БСП за България\". Попитан дали парламентарната група на партията ще има представители на организираното в сряда обсъждане на Истанбулската конвенция в Народното събрание, Стойнев заяви, че това ще прецени ръководството на БСП във вторник.„Хубаво е да има дебат, но той трябваше да се състои преди конвенцията да влезе в парламента. Защо се бърза? Защото има натиск отвън и ГЕРБ като едни послушни хора, които изпълняват това, което им се каже, предпочетоха да внесат тази конвенция без дебат. Когато започват дебатите, те започват да си променят мнението. Същото важи за тях и по отношение на полицаите\", каза Стойнев. Той припомни, че преди Нова година от БСП са искали в бюджета МВР да бъдат разписани допълнително 100 млн. лв. за полицаите. Стойнев обърна внимание, че тогава от ГЕРБ са отхвърлили предложението на опозицията, но след протестите от страна на служителите на МВР, приемат такова решение.„Спомнете си , когато им обяснявахме, че новите молекули в бюджета на НЗОК са крайно необходими за болните хора\", коментира Стойнев и обясни, че чак когато е станало напечено, от ГЕРБ са склонили да го приемат. ", "date": "2018.01.14", "title": "Стойнев: БСП предпочита дебата, а ГЕРБ слушат Брюксел и не зачитат семейните ценности"}
{"url": "http://www.cross.bg/ypravlenie-protest-pirin-1565456.html", "text": "/КРОСС/ Протестиращите срещу плана за управление на Пирин са пред БНБ в столицата. Първоначално предвиденият пред Министерския съвет протест е преместен, протестиращи съобщават, че там има полицейска блокада с частични заграждения.В момента движението е блокирано от сградата на Българската народна банка до Народното събрание. Следващият четвъртък отново ще има протести, съобщава БНР.Българската асоциация за алтернативен туризъм настоява да бъде отменено правителственото решение за промени в действащия План за управление на Национален парк \"Пирин\", да бъде възложено на министъра на околната среда и водите да подготви изменение в Плана, като се даде възможност за строителство на втора кабинкова линия.Участниците в протеста коментират, че: \"Това е протест, организиран от граждани. Предполагам, че ще има редовен протест, който се организира от \"За да остане природа в България\", в четвъртък, който предполагам, че ще е по-многолюден и във всички градове. Ще продължават протестите, докато не се отмени решението на Министерския съвет.Едно е чисто екологичното нарушение. Това че е национален парк, го прави много по-различен от всеки един локален и регионален проблем. Другото е, че начинът, по който беше създадена тази ситуация - с решение между празниците и с административни хватки.\" ", "date": "2018.01.14", "title": "Протест срещу плана за управление на Пирин пред НС"}
{"url": "http://www.cross.bg/ministur-konventziyata-treti-1565454.html", "text": "/КРОСС/ ГЕРБ не са се отказали от ратификацията на Истанбулската конвенция. Това стана ясно от изявлението на външния министър Екатерина Захариева, цитирана от news.bg. Тя се опита да влее разум, както самата се изрази, в БСП и им припомни, че именно борбата на левицата е за защита на правата на жените.Първият ни дипломат заподозря социалистите, че искат да извлекат политически дивиденти като се противопоставят на конвенцията. Захариева посочи, че няма да сме задължени да признаем еднополовите бракове. Конвенцията не ни задължава да признаем трети, четвърти, пети пол, увери тя. Социален пол пък бил термин от десетки години.Конвенцията не е приета на бързо или без дебат, подчерта външният министър. От 2013 текат спорове по нея. Проучвания показват,че 91% от убийствата на жени се извършват от мъже, само в 9% убийствата са от непознат мъж. По-големият процент е на близки мъже на жените жертви.Захариева увери, че герберите са готови на широк дебат. Конвенцията ще учи децата,че не е нормално да се бие жената. Щяла да осигури превенция и сигурност на жертвите на насилие.Правосъдният министър Цецка Цачева пък изтъкна, че борбата с насилието над жени е във фокуса на всички европейски институции. Можело да ратифицираме конвенцията с резерви. Депутатите щели да решат окончателното съдържание на ратификацията.Тя недоумява как българските социалисти се противопоставят на Конвенцията. Всички притеснения, неясноти и възражения могат да бъдат разсеяни, успокои Цачева. Категорично не става дума за трети пол, подчерта правосъдният министър. Няма нужда да бързаме, настоя тя.  ", "date": "2018.01.14", "title": "ГЕРБ успокояват, че няма да признаваме трети, четвърти или пети пол"}
{"url": "http://www.cross.bg/stava-ispaniya-smurtta-1565414.html", "text": "/КРОСС/ 1477 г. - Московският велик княз Иван III завладява Новгород.1539 г. - Испания анексира остров Куба.1690 г. - В Германия е създаден духовият инструмент кларинет.1701 г. - В Русия е създадено първото морско училище.1724 г. - Филипе V абдикира от престола на Испания в полза на сина си Луис I, но седем месеца по-късно се връща на трона, поради смъртта на младия крал от вариола.1762 г. - Със смъртта на императрица Елисавета става възможно прекратяването на седемгодишната Руско-пруска война.1897 г. - За първи път е изкачен най-високият връх в Южна Америка Аконкагуа.1901 г. - В София е пуснат първият електрически трамвай1943 г. - Втората световна война: В Казабланка се провежда среща между Уинстън Чърчил и Франклин Рузвелт за обсъждане на съвместните действия през следващата фаза на войната.1954 г. - Основана е корпорацията Америкън Моторс.1967 г. - Речта на уволнения от Харвард професор Тимоти Лири, изнесена по време на The World's First Human Be-in в Сан Франциско дава начало на световното движение Хипи.1972 г. - Маргрете II става кралица на Дания.1985 г. - Тенисистката Мартина Навратилова печели своя стотен турнир.1993 г. - В Балтийско море потъва полският ферибот Ян Хавелиуш, загиват 55 души екипаж и пътници.1994 г. - България се включва в инициативата на НАТО Партньорство за мир.2004 г. - Грузия възстановява националния си флаг, използван преди 500 години.2005 г. - Спускаемият модул на апарата от съвместната програма на НАСА и ЕКА Касини Хюйгенс достига до повърхността на Титан", "date": "2018.01.14", "title": "На 14 януари..."}
{"url": "http://www.cross.bg/tema-godina-nova-1565417.html", "text": "/КРОСС/ Нова телевизия, „Събуди се\"Тема: Спомени и снимки за преговори, дълъг път на реформи и едно европредседателство. 10 години по-късно неразказваните истории на Соломон Паси.Тема: За новите си проекти,  свързани с българското кино и сцена - Герасим Георгиев-Геро, за метафорите и превъплъщенията на сцената и живота.Тема: В рубриката \"Да хванеш гората\": Историята на четвърто поколение московчанин, които избира родопско село пред мащабите на руската столица.Тема: Режисъорът Николай Волев, за равносметката за един живот като на кино.Тема: Бизнесменът бунтар Ивайло Пенчев. Как се прави бизнес в България и за рисковете да си милионер у нас. История на успеха и още: Как се покоряват европейските пазари?БТВ, „Тази събота и неделя\"Тема: За правото да дишаме чист въздух. Доц. д-р  Диана Петкова, председател на Българското дружество по белодробни болести.Тема: Криминална канонада в началото на българското европредседателство. Гост: Младен Маринов, главен секретар на МВРТема: Българската култура във фокуса на Европа.Гост: Боил Банов, министър на културатаТема: Бойко Кръстанови Лорина Камбурова, за любовта от пръв поглед и кога „не\" е\"да\".Тема: Сериалът „Скъпи наследници\" в ефира на БТВ от понеделник. Какво ще гледаме?Тема: Започна Ромската Нова година.БНТ, „Денят започва с Георги Любенов\"Тема: Една година от смяната на властта на \"Дондуков\" 2. Говори Маргарита Попова.Тема: Битки на езиковото поле. Разговор с проф. Владко Мурдаров.Тема: Пет години от смъртта на Георги Калоянчев. Спомен за актьора с Ивайло Калоянчев и Славчо Пеев.Тема: Как Маша Илиева стана музикално вдъхновение?Тема: На живо: Днес е ромската Нова година.Тема: Нови регулации за потребителите през 2018 година. ", "date": "2018.01.14", "title": "По телевизиите в неделя"}
{"url": "http://www.cross.bg/nina-sinaiiskiya-sina-1565413.html", "text": "/КРОСС/ Синайският полуостров, Египет и Йордания, картаНяма точни сведения за времето, когато християнството проникнало на Синайския полуостров, но в началото на ІV век там, на Хорив и в разположената по източния бряг на Червено море Раитска пустиня живеели много отшелници в строго подвижничество. Към 311-313 г. те били нападнати от сарацинско племе и в Синайския манастир били избити всичките четиридесет монаси. Това нападение било описано от знаменития египетски подвижник Амоний.Между загиналите иноци имало бележите подвижници, които проявили удивително мъжество и величаво християнско спокойствие при нападението на тази развилняла се орда, която напразно изтезавала Божиите люде, за да узнае къде са скрили несъществуващите им богатства. Игуменът Павел насърчавал своите събратя:- Ние всеки час се готвим за смъртта. Ако е угодно Богу да ни освободи от живота, нима ще скърбим и ще се плашим? Не трябва ли да благодарим и да се радваме?Манастирът \"св. Eкатерина\" в Синай (Египет), снимка от \"птичи поглед\". Източник:touregypt.net.Нил Старши († 426 г.), който в самото начало на V век се подвизавал на Синайския полуостров заедно със сина си Теодул, е описал второ подобно нападение на бедуините, които разрушили в 400 година Синайската обител и предали на смърт много иноци, а други отвлекли в робство. Между пленените бил и Теодул, който бил откупен от епископа на гр. Елуза. Преподобни Нил открил сина си в дома на епископа, който ръкоположил и бащата, и сина за свещеници и те отново са завърнали в своята Синайска обител.За да защити Синайските подвижници от бъдещи угрози на бедуините, Юстиниан Велики (527-565 г.) построил в първата година от царуването си прочутия до днес Синайски манастир \"Св. Екатерина\", където се съхраняват два скъпоценни старобългарски пергамента - Синайски псалтир и Синайски требник.Света Нина е родена в Кападокия. Баща й бил роднина на св. Георги Победоносец, а майка й - сестра на Йерусалимския патриарх. Дванадесетгодишна св. Нина заминала за Йерусалим, а по-късно и за Иверия (дн. Грузия). Св. Нина живяла благочестиво и целомъдрено, проповядвала Евангелието и призовавала християните и друговерците към покаяние. ", "date": "2018.01.14", "title": "Преп. отци, избити в Синай и Раита. Св. Нина"}
{"url": "http://www.cross.bg/izzhivyavat-svoite-tvurde-1565415.html", "text": "/КРОСС/ Твърде много от нас не изживяват своите мечти, защото изживяват своите страхове. - Лес Браун", "date": "2018.01.14", "title": "Твърде много от нас не изживяват своите мечти..."}
