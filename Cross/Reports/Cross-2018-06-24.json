{"url": "http://www.cross.bg/yanaki-stoilov-gerb-1577555.html", "text": "/КРОСС/ „Най важно е да не се обърне колата на България, защото въпреки магистралите, в последните години все сме в канавката\".Това каза в интервю за предаването „Беновска пита\" по Канал 3 Янаки Стоилов от БСП.„Голямата политика, не е политиката на ежедневните новини. След като БСП се заявява като опозиция, трябва да се превърне в алтернатива.По-важното от спечелването на изборите е, след като ги спечелиш какво ще промениш\", посочи той. По думите му, БСП може да спечели изборите или е в състояние да влезе в управлението.„Предстои БСП да проведе национално съвещание, на което да предложи своята алтернатива на ГЕРБ. Ако тя е сериозна, това е заявка за това, което предстои\", каза още Янаки Стоилов.Канал 3, „Беновска пита\" ", "date": "2018.06.24", "title": "Янаки Стоилов: БСП е алтернативата на ГЕРБ"}
{"url": "http://www.cross.bg/zaradi-stopanstvo-samo-1577546.html", "text": "/КРОСС/ Зачестяват случаите на незаконна сеч в област Добрич заради брането на билки, предупреждават от горското стопанство.Извършват се масирани проверки, като само за няколко дни са съставени десетки актове заради сеч, с цел беритба на липов цвят.Най-драстичното нарушение е на четирима жители на село Каблешково, които са отсекли 25 големи липи.По случая е уведомено Районното управление на полицията в Тервел и е образувано досъдебно производство, а дървесината и двете каруци на извършителите на престъплението са били конфискувани.Съставени са актове и за сеч на клони от сребролистна липа.От Държавното ловно стопанство напомнят, че брането на билки за стопански цели се извършва само с разрешително и по начин, който не нанася щети по дърветата. ", "date": "2018.06.24", "title": "Незконна сеч в област Добрич заради билките"}
{"url": "http://www.cross.bg/ruka-teodor-ezeroto-1577551.html", "text": "/КРОСС/ Русенецът Теодор Цветков плува пет часа в езерото Липник с една ръка за каузата на Фондация \"Александър Русев\".Едната му ръка бе привързана с колан до тялото, така младият мъж преплува разстоянието от 10 км, което си беше поставил за цел.Идеята му бе да привлече вниманието към работата на фондацията с деца с увреждания.Тя се ръководи от Илиян Русев-Скури, като двамата с Теодор помагат безвъзмездно на малчуганите.Теодор Цветков е треньор по плуване в Спортното училище, а мечтата му е да помага и да направи света по-добро място за живеене.След плуването той сподели, че се чувства гладен и уморен, но много щастлив.От двете страни на езерото бяха поставени кутии за дарения, а събраните средства ще отидат за изграждане на водно рехабилитационен комплекс за деца с увреждания. ", "date": "2018.06.24", "title": "Българин преплува 10 километра с една ръка  за благотворителна кауза"}
{"url": "http://www.cross.bg/pristanishteto-veroyatno-kraii-1577547.html", "text": "/КРОСС/ Откриха тялото на възрастна жена рано тази сутрин край новото пристанището в Поморие.Трупът е намерен случайно от охранителя на морската гара, който излязъл да обходи района по изгрев слънце, около 6 часа, но се натъкнал на неприятната гледка, край брега до близкото заведение, пише \"Флагман\".Жената е била с плавници и шнорхел.По непотвърдена информация е чужденка - вероятно англичанка или рускиня.Тя е на възраст около 50-55 години. Около пристанището има много скалисти образования и е вероятно жената да се е ударила в някой от камъните. ", "date": "2018.06.24", "title": "Намериха тяло на жена с плавници и шнорхел в Поморие"}
{"url": "http://www.cross.bg/klasiraneto-belgiya-angliya-1577553.html", "text": "/КРОСС/ Англия разби абсолютния аутсайдер Панама с 6:1 и постигна най-голямата си победа на световни футболни финали.С успеха \"трите лъва\" се изравниха с Белгия на върха в класирането на група G.Двата отбора, които днес си гарантираха класирането за осминафиналите, имат по шест точки и голова разлика 8:2.Англия разби абсолютния аутсайдер Панама с 6:1 и постигна най-голямата си победа на световни футболни финали.С успеха \"трите лъва\" се изравниха с Белгия на върха в класирането на група G. Двата отбора, които днес си гарантираха класирането за осминафиналите, имат по шест точки и голова разлика 8:2. ", "date": "2018.06.24", "title": "Англия вкара шест гола на Панама и излезе с едни гърди пред Белгия "}
{"url": "http://www.cross.bg/pozhar-izbyhna-v-park-bakadzhika-v-yambol-1577552.html", "text": "/КРОСС/ Все още не е уточнено колко декара горят и са изгорели в парка.Според различните информации те варират от 50 до 100 дка.Пожарът вече е локализиран и няма опасност за останалата част от гората.Сигналът е подаден в 14,10 часа.Три екипа на Пожарната, екипи от Горското стопанство и доброволци са се включили в гасенето и продължават да бъдат на мястото.Със селскостопанска техника е направен просек, за да се ограничи огънят. Все още няма официална информация за причината за възникването на пожара. ", "date": "2018.06.24", "title": "Пожар избухна в парк „Бакаджика” в Ямбол"}
{"url": "http://www.cross.bg/hilyadi-dolara-solo-1577550.html", "text": "/КРОСС/ Бластерът, използван от героя на Харисън Форд Хан Соло в \"Завръщането на джедаите\" от култовата сага \"Междузведни войни\", беше продаден на търг за 550 хиляди долара, съобщи Би Би Си.Оръжието е изработено предимно от дърво и досега е било притежание на художествения директор на филма Джеймс Шоп.Светлинният меч на Люк Скайуокър от първите два епизода на сагата беше купен по-рано за 450 хиляди долара. ", "date": "2018.06.24", "title": "Купиха бластера на Хан Соло от за 550 хиляди долара"}
{"url": "http://www.cross.bg/rabotim-doncho-atanasov-1577554.html", "text": "/КРОСС/  С обхода на Ахелой, в кратки срокове успяхме да дадем на България, на южното Черноморие, на този край, да дадем прекрасен проект и успяхме да им дадем нещо, което чакаха 40 години. Това каза по телефона в предаване на телевизия Канал - 3 Дончо Атанасов, председател на Агенция „Пътна инфраструктура\"Не беше възможно да работим и да осигурим втори вход на Ахелой, от Слънчев бряг, без директно трасе.Реализирали сме два изхода и един вход, в близките дни ще има още един вход откъм Слънчев бряг\". Това каза в интервю за предаването „Беновска пита\" по Канал 3 председателят на Агенция „Пътна инфраструктура\" инж. Дончо Атанасов, в телефонна връзка.„Най-активно се работи по магистрала „Хемус\", работим и по отсечката Видин- Ружинци- Монтана, работим и по най-важния път Русе-Велико Търново, работим и по-най-тежкия участък в Кресненското дефиле. До края на годината трябва стартираме търгове за 250 километра магистрали\", заяви Дончо Атанасов.Канал 3, „Беновска пита\" ", "date": "2018.06.24", "title": "За пътищата и политиката"}
{"url": "http://www.cross.bg/lydogoretz-nedyalkov-dalas-1577549.html", "text": "/КРОСС/ Феновете на ЦСКА побесняха от трансфера на бившия си капитан Антон Недялков от \"Далас\" в \"Лудогорец\".Защитникът бе продаден за 1,5 млн. долара в Тексас в самия край на миналата година, а преди два дни сензационно подписа договор с \"Лудогорец\".Трансферът разтърси българския футбол и доведе до конфликт между \"червените\" фенове и акционерите в клуба.  \"Дали Антон Недялков е заминал за САЩ да се \"развива\" без ясната идея, че шест месеца по-късно ще отиде в \"Лудогорец\" за огромна заплата? - попита един от лидерите на ДСектор Г\" Росен Петров-Животното пред \"България Днес\". - Или може би Недялков го е измислил онзи ден, нищо, че е един ловешки глупак.Имал семейни проблеми и затова отишъл в \"Лудогорец\". Какви проблеми, той няма семейство. Няма жена и деца, а родителите му са алкохолици.От 15 годишен избяга от вкъщи и спеше на пода в интерната в Ловеч. Коефициентът му на интелигентност е малко над нулата. И точно той да е измислил цялата схема...По този начин да разбие отбора, който се бореше за титла и купа. За Недялков имаше още три оферти - една от Първа Бундеслига, една от Турция и трета извън Европа. Първата е със същите параметри като тази от \"Далас\".А Гриша Ганчев му предложи същата заплата като в Америка. А Юлиян Инджов му даваше тристаен апартамент, за да остане в ЦСКА. Кой нормален футболист ще предпочете да се развива в Америка пред възможността да играе в Бундеслигата? И шест месеца по-късно да се върне в \"Лудогорец\". По същата схема искаха да продадат Каранга в Русия през зимата...\" ", "date": "2018.06.24", "title": "Феновете на ЦСКА бесни заради трансфер на бившия си капитан от \"Далас\" в \"Лудогорец\""}
{"url": "http://www.cross.bg/ninova-migrantite-korneliya-1577535.html", "text": "/КРОСС/  \"Борисов гледа на мигрантите като на работна сила и средство да подобри демографията ни. Нека ме опровергае като отмени Стратегията за миграция и убежище, където пише това\" - това пише лидерът на БСП Корнелия Нинова в декларация  разпратена до медиите.„Борисов е притеснен, защото беше разкрит тайният смисъл на разговорите за мигрантите.\" Това заяви председателят на БСП Корнелия Нинова пред БТВ.Тя обясни, че от Франция дойде новината, че по време на срещата на върха в София, са се водили разговори за подписване на двустранни споразумения, например между Германия и България, Германия и Гърция, за да се върнат тук мигрантите, които са минали за първи път през страната ни.Нинова каза, че ще повярва на Борисов, че мисли за интересите на държавата, ако се върне от срещата в Брюксел и отмени тази част от стратегията за мигрантите на Министерския съвет, в която се казва, че страната ни гледа на тях като работна сила, която ще оправи икономиката и ще реши демографската криза.\"Кой мозък в Европа измисли, че ще решим демографския проблем като внесем мигранти от арабски държави? Да отмени и изречението, което казва, че ще осигурим на мигрантите социални осигуровки, здравни осигуровки, жилища.Първо да ги осигури на българите\", подчерта тя. Нинова каза също, че досега Борисов безрезервно е слушал Меркел и получавал потупване по рамото. \"Сега ли се сети, че има проблем. Звъни на Орбан в опит да вземе завоя, но този завой е много остър и може колата да излети от пътя. Когато през 2016 г. прочетох от трибуната на парламента тайното постановление 208 на правителството му за заселване на мигранти в България, всички ни се нахвърлиха какви сме антиевропейци.Тогава ние не се поколебахме да влезем в спор и с нашето политическо семейство ПЕС. Същото направихме и с Истанбулската конвенция. Докато ГЕРБ слушаха и изпълняваха чужди решения, ние се изправихме и срещу опоненти и срещу наши, за да защитим България\", посочи тя.„Няма да спрем с критиките към управлението. Ще продължим, докато ги има проблемите в сектор Сигурност. Назначаването на политически фигури и изпълняването на политически поръчки е причината, която демотивира полицаите.Вот на недоверие ще има и мотивите не са свързани само с бягството от ловешкия затвор\", обясни председателят на БСП. Тя посочи като един от мотивите- битовата престъпност и обещанието за 6000 нови полицаи, във всяко село - полицай, което не се е случило, като в същото време битова престъпност расте.Нинова бе категорична, че вътрешният министър изобщо не е на място. „Няколко правителства на ГЕРБ системно, упорито изтеглят държавата от сигурността.ГЕРБ прие закон, с който прехвърли охраната на хората върху частни фирми. Тук се генерират около 1,5-1,7 млрд. лв.\", каза Нинова.Тя посочи, че това се случва и в други сектори. „Те създадоха условия частна болница да може да се създаде в двора на общинска или държавна и да се изтеглят дейности към частните. Същото се случи и в образованието- с прехвърляне на средства от държавните и общински училища към частни\", обясни председателят на БСП.Трябва ние да работим и през август, за да решим проблемите на майките с децаКорнелия Нинова каза, че ако се търси решение на проблема на майките на деца с увреждания, то трябва характер, за да се отрежат интересите.„Интересите на фирмите, които доставят помощните средства и печелят от това, интересите на различни организации, които ги представляват\", обясни Нинова. Лидерът на левицата подчерта, че депутатите трябва да работят този август, за да се решат проблемите на тези хора. ", "date": "2018.06.24", "title": "Корнелия Нинова: Борисов гледа на миграните като средство за подобряване на демографията ни"}
{"url": "http://www.cross.bg/bilki-venetz-zdrave-1577536.html", "text": "/КРОСС/ Православната църква празнува днес рождението на Свети Йоан Кръстител или Еньовден.В народните вярвания, при изгрева на Еньовден билките имат най-голяма лечебна сила и затова се берат рано сутринта.Стотици великотърновци и туристи се събраха на старинната Самоводска чаршия, за да спазят традицията да минат за здраве под венец от 77 билки.Празникът започна при изгрев слънце с 10-километров поход за бране на билки по търновските височини и арбанашките поляни:\"Ходихме на най-високото място, за да посрещнем слънцето. Когато има роса в тревата, човек да си сложи на челото, да си измие лицето.\"Ходя и аз също да си бера и точно пред къщата си правя венец и цял ден минаваме под този венец за здраве.\"На Самоводската чаршия в старата столица деца и възрастни минаха под венец от 77 билки. За да придобие магическа сила, преди това венецът беше ритуално опушен с жарава от лечебни треви.\"Празникът е един символ на слънцето, което ни дава енергия и здраве.\"\"Всички билки, които се събират днес, са много лековити.\" ", "date": "2018.06.24", "title": "Великотърновци се събраха на Самоводската чаршия по повод Еньовден"}
{"url": "http://www.cross.bg/ralitza-dobrich-telk-1577538.html", "text": "/КРОСС/  Лекарска комисия в Добрич лиши дете с увреждане от средства и терапия.Прегледът бил проведен само от един медик, въпреки разпоредбите на закона, че за процента инвалидност трябва да се произнесат трима експерти.Ралица е на 3 години.Ражда се с една хромозома повече - Синдром на Даун.Досега според комисиите ТЕЛК увреждането й е било 50%.Според последния документ детето е 20% по-здраво.ТЕЛК-Добрич не дава обяснение защо Ралица е с намален процент, въпреки че за последните три години освен съсСиндрома, детето живее и с проблеми с щитовидната жлеза. А прегледът, който определя степента на увреждането й, е бил в намален състав.\"В телковото решение ми пише, че Ралица е преглеждана от хирург, че има мек корем.Има три подписа на ТЕЛК-а, с които се казва, че са присъствали трима лекари в кабинета.Аз такива лекари не видях\", посочва пред Нова телевизия майката Галя Георгиева.От ТЕЛК Добрич заявиха за NOVA, че макар и лекарите да не са били на прегледа, са запознати с документацията, процедурата била такава, за да не чакат пациентите. А ниският процент в ТЕЛК-а на Ралица означава, че оттук нататък тя няма право да посещава рехабилитация. ", "date": "2018.06.24", "title": "Чиновници от ТЕЛК в Добрич лишиха от терапия дете със синдром на Даун"}
{"url": "http://www.cross.bg/mesta-lozenetz-edno-1577537.html", "text": "/КРОСС/  1300 са свободните места, след като приключи третото класиране за първи клас в столицата.Общо 55 училища са запълнили капацитета си, като единствено в районите \"Изгрев\" и \"Студентски град\" няма нито едно свободно място, информира Bulgaria ON AIR.След тях най-търсени са районите \"Лозенец\", \"Оборище\" и \"Възраждане\".Там има по под 20 свободни бройки. В \"Лозенец\" има 14 места, като най-много са в 122-ро ОУ \"Николай Лилиев\" - шест. В \"Оборище\" същият брой деца могат да бъдат записани, но това може да стане само в едно училище - 1-во ОУ \"Пенчо П. Славейков\".До 14 септември всеки един родител може да изтегли документите на детето си от училището, в което е записано, и да го премести в желаното от него школо, ако там има свободно място.Добре е да проверят предварително дали обявените свободни места са все още налични, тъй като има училища, в които има само по 1 - 2 бройки и може да бъдат вече заети. При попълването на местата не важи критерият на уседналост и всяко едно дете може да бъде записано където родителите му пожелаят. ", "date": "2018.06.24", "title": "Училищата в \"Лозенец\", \"Оборище\" и \"Възраждане\" са най-предпочитани в столицата"}
{"url": "http://www.cross.bg/detza-marinova-detzata-1577541.html", "text": "/КРОСС/ Протестиращите майки на деца с увреждания  ще търсят правата си в съда срещу хора, които публично ги дискриминират, обяви една от тях Ина Маринова.Тя не приема извинението на лидера на КТ Подкрепа Димитър Манолов, който през седмицата им каза да се засрамят и да си приберат нещастните деца от улицата.Манолов съжали за думите си и обясни, че не са изтълкувани правилно.Майките ще продължат с палатковия си протест в страната до приемането на закон за личната помощ, с който всеки човек с увреждане ще получава подкрепа според нуждите си.Реално протестите на майките текат три години, като за това време са организирани шест демонстрации.\"Всички бяха с искане за Закон за личната помощ и никой до момента не обръщаше внимание. Сега изведнъж, откакто създадохме фланелката \"Системата ни убива\", някак обществото ни забеляза и се активизираха лицата, които реално спъват една реформа\", каза Ина Маринова пред Дарик.Тя подчерта искането на майките за създаването на орган, който да казва от какво имат нужда децата им, а не колко са увредени.\"ТЕЛК за нас е субективен орган, който не дава ясна представа човек от какво има нужда. Необходима е структура, която да направи оценка на потребностите на децата, за да може обективно да се прецени дали има нужда от чужда помощ или не\", посочи майката. Тя даде за пример децата със синдром на Даун.\"Те изпаднаха от системата - ТЕЛК в много градове им дават под 50% увреждане. Това е подигравка, защото става дума за генетично заболяване. Няма как да се махне допълнителната хромозома на детето\", обясни Ина Маринова.  По повод словесните атаки към протестиращите майки, тя бе категорична, че няма да успеят да ги уязвят. \"Ние сме обикновени майки, за нас няма политически цели и финансови дивиденти. Ние сме водени единствено от каузата\", посочи Маринова.Тя обаче подчерта, че майките на деца с увреждания ще търсят правата си в съда срещу хората, които си позволяват публични нападки. \"За нас това е огромна дискриминация.Това е недопустимо. Ако в една Германия се чуе такова нещо, този човек ще бъде осъден от държавата, някой щеше да се самосезира\", коментира тя.", "date": "2018.06.24", "title": "Майките на деца с увреждания ще съдят тези които ги дискриминират"}
{"url": "http://www.cross.bg/irak-velikobritaniya-voiinitzi-1577539.html", "text": "/КРОСС/   Хиляди са военните престъпления на британците, за които са готови да свидетелстват гражданите на Ирак.Повече от десет години на Лондон лъже, хитрува и изопачава, дори да прибягва до репресии, подкупи и отравяне на защитниците на правата на човека.Но Великобритания направи една грешка и сега престъпленията й ще бъдат разгледани наново.Участието в нападението срещу Ирак, като част от американската коалиция, се превърна в една от най-непопулярните военни операции в историята на Великобритания.През зимата на 2003 г. в антивоенни маршове в столицата Лондон участват стотици хиляди хора, а популярният военен експерт Дейвид Кели публично заяви, че Саддам Хюсеин няма програми за създаване на оръжия за масово унищожение.Правителството на мнението на обществеността.През март британски войници дебаркират в Ирак, а през юли 59-годишният Дейвид Кели, който беше на върха на своята популярност и научна кариера, внезапно се самоуби.Разследването на загадъчното му самоубийство продължава няколко години, но така и не дава отговор на всички въпроси.Една година по-късно, дори официалната преса на Великобритания трябваше да признае, че Саддам Хюсейн наистина няма оръжия за масово унищожение. Независимо от това, британските войници остават в Ирак.Тогава се появяват и първите доказателства за техните военни престъпления...Международният наказателен съд по подразбиране обвинява за геноцид и нарушаване на Женевската конвенция не редовите войници, а тяхно командване.Така че Тони Блеър има реален шанс да седне в подсъдимата скамейка в Хага. \n\t\t\t\t\t", "date": "2018.06.24", "title": "Великобритания ще трябва да отговаря за военни престъпления в Ирак"}
{"url": "http://www.cross.bg/prahoobrazno-selo-ypotreba-1577542.html", "text": "/КРОСС/ Двама мъже са задържани за притежание и употреба на дрога - съобщават от ОДМВР-Разград.Около 16.50 часа на 23 юни в град Исперих е спрян за проверка лек автомобил „Фолксваген Шаран\".28-годишният водач, В.В. от село Китанчево, управлявал МПС след употреба на наркотици.Тестът с „Drug check 3000\" реагирал положително на амфетамин. При извършения личен обиск в джоб на дънките му са намерени 0,6 грама розово прахообразно вещество, което реагира на амфетамин.В хода на проверката е установено, че возещият се в колата А.Я. на 29 години от село Здравец държи в дрехите си 8,4 грама розово прахообразно вещество, което при нарко-полевия тест реагира на амфетамин.По случая е образувано разследване. ", "date": "2018.06.24", "title": "Задържаха двама край Изперих заради дрога"}
{"url": "http://www.cross.bg/bibliotekata-polychi-poslednite-1577543.html", "text": "/КРОСС/ Националната библиотека „Св. св. Кирил и Методий\" получи половин милион лева за спешен ремонт, съобщава бТВ.„Състоянието е много трагично.При последните дъждове преляха улуците, които са запушени, вода проникна през корниза и влезе в помещенията на сградата\", обяснява зам.-директорът на библиотеката Валентина Аксентиева.Инцидентите, свързани с покрива, са постоянни през последните години.През март падна част от козирката. За щастие, при този инцидент нямаше пострадали. Проблемите навън създават неприятности и вътре.Много от книгите са повредени от водата или са покрити с прах от паднала мазилка. „Има и още една опасност - електрическата мрежа минава точно в обсега на теча.Ако стане късо съединение, немислимо е какво ще стане с фонда на библиотеката\", казва още Аксентиева. ", "date": "2018.06.24", "title": "Половин милионалева за спешен ремон получи Националната библиотека"}
{"url": "http://www.cross.bg/dryzhba-horata-blok-1577544.html", "text": "/КРОСС/ Заради поредния опит за нагло застрояване на зелена площ, жителите на столичния квартал „Дружба\" са готови за нови протести.Хората ще се съберат на протест на 27 юни от 7.30 часа в парка пред блок №105 в „Дружба\" 1. - това пише в отворено писмо до медиите изпратено от инициативния комитет на протеста.Вече е стартирала и подписка за отчуждаването на частната собственост в парка между блоковете 105, 99, 125 и 108 СУ \"Никола Беловеждов\" в квартал \"Дружба\" 1.Хората настояват паркът да бъде облагороден и поддържан и не искат в него да бъде изграждан 7-етажен блок, каквито са намеренията на частен инвеститор. До момента са събрани близо 1 000 подписа.\"Кварталът ни се презастроява с активното съдействие на кмета на район „Искър\" - Ивайло Цеков. Категорично сме против всякакво ново строителство с изключение на детски градини\", заяви д-р Николай Георгиев от Обществения съвет на „Дружба\" 2.По повод исканията на гражданите общинският съветник Борис Цветков е отправил питане към столичния кмет Йорданка Фандъкова какви действия се предприемат и кога ще се премине към отчуждителни процедури. ", "date": "2018.06.24", "title": "Дружба излиза на протест заради поредното незаконно застрояване на зелена площ"}
{"url": "http://www.cross.bg/gerb-naselenie-plan-1577545.html", "text": "/КРОСС/ Българската социалистическа партия изпрати до медиите откъс от Националната стратегия в областта на миграцията, убежището и интеграцията 2015-2020 г. - изготвена от ГЕРБ.В документа се вижда,че ГЕРБ имат план да подменят българското коренно население с мигранти от третите страни. ", "date": "2018.06.24", "title": "БСП разкри коварния план на ГЕРБ за подмяна на българското население с мигранти"}
{"url": "http://www.cross.bg/formi-stareeneto-txnip-1577548.html", "text": "/КРОСС/ Учени от Центъра за онкологични изследвания в Германия идентифицираха протеин, който е с ключова роля за стареенето и продължителността на живота, съобщи Лента.Известно е, че стареенето на клетките и тъканите е обусловено от оксидативния стрес, когато при функционирането на митохондрията в цитоплазмата се увеличават активните форми на кислорода.Те водят до увреждания на ДНК, протеини и липиди.В подобни условия клетката бързо губи способността да изпълнява функциите си и в края на краищата умира. Предложената през 50-те години на миналия век теория за свободните радикали гласи, че именно този процес е главната причина за стареенето, предаде БТА.Активните форми на кислорода обаче имат и сигнална роля, активирайки Т-лимфоцитите, и допринасят за унищожаване на увредени клетки. Затова недостигът на активни форми на кислорода може да предизвика рак.Учените установили, че окислително-възстановителният баланс, изразяващ се в оптимално ниво на активните форми на кислорода и антиоксидантите, е гарантиран от съединение, известно като взаимодействащ с тиоредоксин протеин TXNIP.Тиоредоксин-1 обезврежда излишъка от активни форми на кислорода, като защитава ДНК от увреждания и забавя стареенето. Съединението TXNIP потиска тиоредоксин, като предизвиква натрупване на свободни радикали. Учените сравнили Т-лимфоцити в кръвта на 55-годишни и 20-25-годишни доброволци и констатирали, че клетките на по-възрастните хора произвеждат по-голямо количество TXNIP. Това било характерно също за плодовите мушици.След това в лабораторни условия били развъдени насекоми, у които взаимодействащият с тиоредоксни протеин се синтезира в по-големи или по-малки от нормата количества.Продължителността на живота на мушиците с голямо количество TXNIP била по-кратка в сравнение със средните показатели, а на посестримите им с малко количество TXNIP - по-дълга. ", "date": "2018.06.24", "title": "Учени откриха ключов за стареенето протеин"}
{"url": "http://www.cross.bg/chasa-voda-sofiiiska-1577527.html", "text": "/КРОСС/ На 25 юни 2018 г. (понеделник), във връзка с направа на връзка между новоизграден и съществуващ  уличен водопровод на ул. „8-ми декември\" жк. „Студунтски град\", се налага спиране на водоподаването от 09:00 до 19:00 часа на клиентите на „Софийска вода\", живеещи в района на:ул. „Проф. Виталий Танджер\", ул. „Проф. Николай Генчев\", ул. „8-ми декември\", бл. 7, бл. 7а,бл. 8, бл. 9При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: между бл. 8 и бл. 9.На 25 юни 2018 г. (понеделник), във връзка с изграждане на водопроводни връзки на ул. „Каменица\" кв. „Горна баня\", се налага спиране на водоподаването от 08:00 до 20:00 часа на клиентите на „Софийска вода\", живеещи в района на:ул. „Каменица\", ул. „Роза\", ул. 646,ул. „Диамант\",по ул. „Каменица\" от ул. 748 до ул. „Еделвайс\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Каменица\" ъгъла с ул. „Роза\".На 25 юни 2018 г. (понеделник), във връзка с изграждане на сградно водопроводно отклонение на ул. „Оборище\" Център, се налага спиране на водоподаването от 09:00 до 17:00 часа на клиентите на „Софийска вода\", живеещи в района на:по ул. „Оборище\" от ул. „Кракра\" до бул. „Васил Левски\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Оборище\"№5.На 25 юни 2018 г. (понеделник), във връзка с подмяна на сградно водопроводно отклонение на ул. „Христо Ботев\" с. Герман, се налага спиране на водоподаването от 09:00 до 19:00 часа на клиентите на „Софийска вода\", живеещи в района на:ул. „Христо Ботев\", ул. „Шипка\"по ул. „Вела Пеева\" от ул. „Патриарх Герман\" до ул. „Шипка\"по ул. „Божур\" от ул. „Шипка\" до ул. „Христо Ботев\" При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноски на адрес: ул. „Христо Ботев\" ъгъла с ул. „Вела Пеева\".На 25 юни 2018 г. (понеделник), във връзка с подмяна на сградно водопроводно отклонение на ул. „Константин Фотинов\" кв. „Васил Левски\", се налага спиране на водоподаването от 09:30 до 17:00 часа на клиентите на „Софийска вода\", живеещи в района на:по ул. „Константин Фотинов\" от ул. „Баба Тонка\" до ул. „Поп Грую\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноски на адрес: ул. „Константин Фотинов\"№120А.На 25 юни 2018 г. (понеделник), във връзка с подмяна на сградно водопроводно отклонение на ул. „Никола Бонев\" гр. Бухово, се налага спиране на водоподаването от 09:00 до 16:00 часа на клиентите на „Софийска вода\", живеещи в района на:по ул. „Сан Стефано\" от ул. „Васил Левски\" до ул. „Св. Св. Кирил и Методий\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноски на адрес: ул. „Никола Бонев\"№30.На 25 юни 2018 г. (понеделник), във връзка с подмяна на сградно водопроводно отклонение на ул. „Васил Левски\" с. Мрамор, се налага спиране на водоподаването от 09:30 до 15:30 часа на клиентите на „Софийска вода\", живеещи в района на:по ул. „Васил Левски\" от ул. „Захари Стоянов\" до ул. „Църна бара\" и ул. „Църна бара\"При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноски на адрес: ул. „Васил Левски\" ъгъла с ул. „Република\".", "date": "2018.06.24", "title": "Без вода за 12 часа остават утре няколко софийски квартали"}
{"url": "http://www.cross.bg/razvoda-vreme-taka-1577526.html", "text": "/КРОСС/ В откровено интервю за списанието \"Rolling Stone\", актьорът Джони Деп говори свободно в детайли за банкрута си, за пороците и живота си след развода.С журналисти от изданието той се срещнал в таен апартамент в Лондон (за който плащал минимум 10 000 долара на нощ), където пушел микс от тютюн и марихуана и през цялото време пиел много.\"Не е истина, че харча месечно по 30 000 долара за вино, харча много повече,\" казва той по време на интервюто.Освен това той признава, че много страдал след развода си с Амбър Хърд.\"Паднах толкова ниско, не можеше да е по-ниско от това. Не можех да понасям болката,\" признава той.Той разкрива също така и, че започнал да пише мемоари за групата \"The Hollywood Vampires\", с която обикалял на младини. Пишел ги на стара пишеща машина.\"Винаги съм искал само да правя добро и смятам, че го правя.Не знаех какво ще се случи. Една сутрин напълних чашата с водка и седнах зад машината да пиша.Вечерта очите ми бяха пълни със сълзи, така че дори не можех да прочета текста,\" разказва Деп.В течение на развода, той останал почти без пари, но дълго време не можел да прецени сериозността на ситуацията. ", "date": "2018.06.24", "title": "Джони Деп прахосал за месец десетки хиляди долари за вино"}
{"url": "http://www.cross.bg/vestnik-izdanieto-chasa-1577528.html", "text": "/КРОСС/\"Стандарт\"Ввицепрезидентът предупреди и че \"липсата на реформи в Дъблинското споразумение е сериозна опасност за нас\".  .\"Телеграф\"\"230 хиляди на море за уикенда\", По данни на Института за анализи и оценки в туризма, най-посещавани са Варна и Бургас, а от чуждите дестинации - Гърция.  \"Почивката при съседите е по-скъпа с хилядарка\", изчислява още вестникът.\"50 процента от персонала в Албена - от Украйна и Бесарабия\", четем във вестник \"24 часа\". \"От 1 юли идват и 50 виетнамци - иначе трябваше да затворим 1/3 от курорта\", коментира изпълнителният директор на \"Албена\" АД Красимир Станев за изданието.\"Всяка трета кола - със зимни гуми в жегата\", пише на първа страница вестник \"Труд\". \"Това е толкова опасно, колкото да караш с летни гуми през зимата\", посочва рали шампионът Крум Дончев, заедно с когото изданието е проверило над 1 500 автомобила.\"Ракията лекува. Капачка алкохол на ден пази от сърдечен удар\", информира вестник \"Стандарт\", като се позовава на данни от изследване на Кралския университет в Белфаст.\"Пробутват ни домашна лютеница менте \", алармира вестник \"Телеграф\".  Магазините в цяла Европа  са пълни с продукти с надписи \"традиционни\", \"домашни\" и \"занаятчийски\" храни, които всъщност са произведени във фабрики, четем още на страниците на изданието.\"Студът свършва в четвъртък\", съобщава вестник \"24 часа\". Във вторник и сряда времето няма да е хубаво и по морето, допълват от изданието. \"Юли започва с повече слънце\", а \"лятото ще бъде топло, но без екстремни жеги\", пише още \"24 часа\". ", "date": "2018.06.24", "title": "Преглед на печата днес"}
{"url": "http://www.cross.bg/vypertal-grad-zhilishtna-1577540.html", "text": "/КРОСС/ Двайсет и четирима човека бяха ранени снощи при експлозия в жилищна сграда в западния германски град Вупертал, предаде ДПА.Четирима от ранените са в тежко състояние, съобщи говорител на полицията. На място работят много спасители. На снимки се виждат купища отломки на улицата пред сградата.Засега не е изяснено как и защо е станала експлозията, каза говорителят. ", "date": "2018.06.24", "title": "Експлозия в жилищна сграда рани 24 човека в германския град Вупертал"}
{"url": "http://www.cross.bg/nyama-nadzor-bongalov-1577534.html", "text": "/КРОСС/ \"Само в женския затвор в Сливен няма мобилни телефони\". Това каза в интервю за предаването „Събуди се\" по НОВА телевизия бившият зам.-министър на правосъдието Димитър Бонгалов , по повод дискусията, достатъчно добре ли се охраняват нашите затвори.\"Имаше телефони дори в затвора от открит тип в Смолян, където няма дори покритие. От външен обект, човекът си беше забравил телефона и си го беше занесъл в общежитието\", изтъкна той.Бонгалов коментира, че опасност за обществото представляват бегълците от затворите от закрит тип. По думите му, ако престъпникът е настанен в общежитие от открит тип, това означава, че социалният работник е дал оценка, че този човек вече не би повторил престъплението си.В същото време той призна, че няма обективен критерий, с който да бъде оценена работата на самия социален работник. \"Методиката за оценка на риска е много неясна. И аз не мога да разбера как преценяват социалните работници. Не мога да разбера тази методика. Условно социалният работник е „Господ\" в затвора.Той може повече, отколкото началника на затвора. При тези критерии, които не са обективни, социалният работник може да прави, каквото си иска. Има няколко такива случая\", разкри той. Бившият зам.-министър Димитър Бонгалов изтъкна, че вече трета година страната няма електронен надзор за хората с пробация: \"При предходния екип на правосъдието, този на министър Захариева, имаше един случай с видеоклип от Белене.Паникьоса се и българското, и професионалното ръководство. Насочи парите за електронния надзор към Белене.Оправихме един затвор, да няма телефонни разговори, но съсипахме електронния надзор на пробацията в цяла България. Вече трета година ние нямаме електронен надзор. В момента има направена обществена поръчка. Говорим за 200-250 гривни, които няма да бъдат достатъчни\".  ", "date": "2018.06.24", "title": "Димитър Бонгалов: Съсипаха електронния надзор на пробацията в цяла България"}
{"url": "http://www.cross.bg/makedoniya-severna-imeto-1577532.html", "text": "/КРОСС/  Хиляди хора протестираха снощи пред сградата на парламента в Скопие срещу споразумението с Гърция за името Република Северна Македония, предаде АП.Проявата, организирана от студентското движение \"Младите за Македония\", бе под мотото \"Никога Северна, винаги Македония\".Демонстрантите поискаха оставката на правителството и скандираха \"Предатели!\" по адрес на политиците, гласували за ратифицирането на договора. ", "date": "2018.06.24", "title": "Масови протести в Скопие заради името \"Северна Македония\""}
{"url": "http://www.cross.bg/ninova-durzhavata-borisov-1577533.html", "text": "/КРОСС/ „Министърът на вътрешните работи Валентин Радев категорично не си е на мястото, но не е само това проблемът.Правителствата на ГЕРБ системно, упорито и последователно изтеглят държавата от сигурността, от задължението държавата да пази границите си и да охранява народа си\".Това каза в интервю за предаването „Тази неделя\" по БТВ лидерът на БСП Корнелия Нинова, по повод искания вот на недоверие към кабинета в сектор „Сигурност\".\" Битовата престъпност расте, а обещанието, че във всяко село ще има полицай, не се случи\", посочи тя.„Бойко Борисов е изключително притеснен, че беше разкрит тайният смисъл на разговорите за мигрантите, който ще се проведе днес в Брюксел\", коментира Нинова, във връзка със срещата на лидерите на страните от Европейския съюз в Брюксел, днес, в опит да разрешат дълбоките си различия по въпроса за миграцията.„Информацията дойде отвън, а както обикновено, българското правителство мълчи\", отбеляза тя.На въпрос, кога за последно е имала неформален разговор с премиера Бойко Борисов, Нинова заяви:„В края на 2017 г., след като три пъти по негово нареждане парламентът отхвърли онези иновативни лекарства за онкоболните, при мен на „Позитано\" дойдоха майки с деца.Тежък разговор и тежка среща.Преглътнах си всички емоции и му звъннах, и му казах: Това просто трябва да го промениш\",  каза Нинова и поясни, че това не е добър пример за парламентарна република и парламентарна демокрация.БТВ, „Тази събота и неделя\" ", "date": "2018.06.24", "title": "Корнелия Нинова: ГЕРБ бягат от задължението държавата да пази границите си"}
{"url": "http://www.cross.bg/pevitza-prof-nikolov-1577519.html", "text": "/КРОСС/ Емил Елмазов, фитотерапевт, председател на Съюза на билкаритеПроф. Венец Димитров, кинооператорЙордан Георгиев - Данчо Стълбицата, радиожурналистКалин Николов, художникЛюбен Генов, журналист, бивш гл. редактор на в. \"Труд\" и в. \"Поглед\"Мария Грънчарова, певица и манекенкаПетя Буюклиева, певицаПламен Николов, бивш футболен националСилвия Митева, бивша състезателка по художествена гимнастикаПроф. Юлия Кръстева, писателка ", "date": "2018.06.24", "title": "Родени на 24 юни"}
{"url": "http://www.cross.bg/chasa-enyovden-sustoi-1577518.html", "text": "/КРОСС/***София.За трета поредна година Столичната библиотека се включва като партньор в честванията по случай Еньовден, организирани от Национален комитет „Петър Димков\" и Дирекция „ПП Витоша\". От 08.00 часа от „Княжево\" (градинката на посл. спирка тр. № 5) ще тръгне туристически поход по маркираната пътека „Aлея на билките\" с мисли на Петър Димков. Фолклорната програма ще започне в 12.30 часа на естрадата пред хижа Момина скала.***София.От 10.00 часа в Inter Expo Center , бул. „Цариградско шосе\" No147, ще бъде отбелязан Международният ден на йогата.***София.От 11.00 часа на Лятната сцена в парка „Борисова градина\" за първи път носители на нематериално културно наследство от всички краища на Балканите ще се съберат на една сцена. В рамките на фестивала музикални и сценични изпълнения ще представят изпълнители и състави от Албания, Македония, Румъния, Сърбия, Македония и България.***Асеновград.От 08.30 часа в Етнографската къща ще бъде поставено началото на обичая „Калиница\" с наричания на нишаните. След това малките калиници ще се отправят към храм „Свети Николай Чудотворец\", където в 09.00 часа ще има празнична литургия. От 10.00 часа с литийно шествие децата ще стигнат до параклиса „Св. Богородица - Въведение\" (Калиничката) и до Градския парк. Там в 10.30 часа ще започне празнична програма за малките булки с участието на детски вокални групи.***Асеновград.От 10.00 часа на тракийското скално светилище Белинташ ще се състои възстановка на обичая „Еньова буля\". В 12.00 часа ще бъде организирано запалване на Небесния огън от Еньовата буля, развенчаване на стария жрец и избиране на нов тракийския цар-жрец. В 12.30 часа под Белинташ посетителите ще могат да видят Свързване на Небесния огън с Еньовия огън и културна програма под звуците на родопски гайди и песни.***Асеновград.От 19.00 часа пред читалище „Родолюбие\" ще се състои концерт на оркестър „Орфей\" с ръководител Георги Янев. Проявата е чест от второто издание на Фестивала на сватбарската народна музика в Асеновград.***БрациговоВ 09.00 часа в храм „Св. Йоан Предтеча\" пловдивският митрополит Николaй ще отслужи тържествена литургия по повод рождеството на Йоан Кръстител.***БургасОт 11.00 часа в Регионален исторически музей Бургас ще бъде открита етнографска експозиция по повод Еньовден.***Варна.От 09.30часа в пространство Innovator, на ул. „София\" № 1 ще се проведе Festival Brunch като част от програмата на Международен музикален фестивал \"Варненско лято\".***Варна.От 10.00 часа в Музея по история на медицината ще започне празникът на слънцето, водата и билките - Еньовден.***Варна.От 10.00 часа, на входа на Морската градина, до Слънчевия часовник на Варна, ще се проведе благотворителен детски концерт и демонстрации на полицейска и военна техника. Събитието ще бъде открито от Духовия оркестър на ВМС, а в него ще вземат участие близо 150 деца.***Варна.От 12.30 часа в зала „Пресцентър\" на Фестивалния и конгресен център ще се проведе двадесет и второто издание на открития турнир по ускорен шах, организиран от ПП ГЕРБ-Варна. Организатори на състезанието са народният представител и ръководител на ПП ГЕРБ-Одесос д-р Руслан Тошев и кметът на централния варненски район „Одесос\" Георги Недев.***Варна.От 20.00 часа в Зала 1 на Фестивалния и конгресен център ще бъде открит Международния музикален фестивал „Варненско лято\" 2018.***Враца.От 09.30 часа в местността „Леденика\" продължава Националният фолклорен събор „Леденика\". На фестивала ще бъде пресъздаден народен обичай за Еньовден, ще се състоят изпълнения на самодейни и фолклорни състави, пресъздаване на ритуал Северняшка сватба и др.***Велико Търново.От 10.00 часа на Самоводска чаршияще бъде отбелязан празникът Еньовден.***Гоце Делчев/ с. Делчево.В 05.00 часа в местността „Вълчова тумба\" ще се берат билки. На площада в селото ще бъдат открити ателиета за изработване на еньовски венци и по грънчарство. На мегдана ще бъдат разкрити някои магически еньовски тайни за билките, интересни рецепти на вкусни ястия, приготвени от учениците от ПГ по МСС „Пейо Яворов\".***Девня.От 10.00 часа на откритата сцена в парка на Девня ще започне фестивалът „Фолклорна палитра\" с участието на 24 състава за народни танци от областите Варна, Добрич, Шумен, Търговище, Русе и Силистра.***Кърджали.От 09.00 часа Знеполският епископ Арсений ще оглави празнична литургия в манастира „Св. Йоан Предтеча\".***Пазарджик.От 09.00 часа Константийският епископ Яков ще оглави литургия в храм „Успение на Пресвета Богородица\" на Еньовден.***Перник.От 10.00 часа в местност „Ладовица\", кв. „Изток\", ще се състои VII Регионален фестивал на любителското творчество на възрастните хора.***Своге./с. Томпсън.От 09.00 часа Белоградчишкият епископ Поликорп ще оглави празнична архиерейска св. Литургия за Еньовден в храм „Св. Йоан Кръстител\".***Сливен.От 11.00 часа в салона на Държавен куклен театър ще се състои благотворително представление на спектакъла „Лече буболече\".***Стара Загора.От 11.00 часа в Куклен театър ще се състои кукления спектакъл за дена „Задави се Меца‘ по Ран Босилек.***Стара Загора.От 19.00 часа в парк „Пети октомври\" ще се състои общоградска инициатива „Хора за хората\". ", "date": "2018.06.24", "title": "Предстоящи събития в страната за 24"}
{"url": "http://www.cross.bg/tema-televiziya-tyrtziya-1577517.html", "text": "/КРОСС/ Нова телевизия, „Събуди се\"Тема: Изборите в Турция, с анализатори в студиото, които ще коментират сценариите за страната след вота. Включвания на специалния пратеник на НОВА телевизия.Тема: Ексклузивно: Съпругата на министъра на културата на Италия, която се оказа българка. За българската следа и колко добре говори езика ни италианския министър. Интервю на Ева Костова.Тема: Мон Дьо представя певицата и футболна съпруга Елена Паришева.Каква е тя на терена на живота? Един откровен разговор.БТВ, „Тази събота и неделя\"Тема:БНТ, „Денята започва с Георги Любенов\"Тема: Политически анализи и стратегически цели.Гост: Илияна Йотова, вицепрезидент на Р БългарияТема: Българинът и статистиката.Гост: Сергей Цветарски, Председател на НСИТема: Турция гласува. На живо, от Истанбул.Тема: В неделното утро, среща с актрисата Мария Статулова. ", "date": "2018.06.24", "title": "Теми и гости в ефира днес"}
{"url": "http://www.cross.bg/kapela-samo-produlzhi-1577521.html", "text": "/КРОСС/ Диломатът на Ватикана Карло Алберто Капела, който до миналата година е работел в апостолическата нунциатура (посолството на Ватикана) във Вашингтон, беше осъден за притежание и разпространение на \"големи количества\" детска порнография, предадоха ДПА и Асошиейтед прес.Освен това Ватиканският наказателен съд му наложи и глоба от 5000 евро.Процесът продължи само два дни. Това е първият подобен процес във Ватикана, отбелязва АП.В петък монсеньор Капела призна за \"неуместното си поведение\" и както и, че е гледал снимките по време на това, което той определи като период на уязвимост и вътрешна криза, дължащи се на прехвърлянето си на работа във Вашингтон.Той поиска от съда да прояви снизхождение, тъй като деянието му било само \"препъване по пътя\" на свещеническото му призвание, на което държи и желае да продължи.Председателят на съда Джузепе дала Торе обаче подчерта, че Капела е продължил да гледа снимките и след като е бил отзован от поста си през август миналата година.Прокуратурата поиска Капела да бъде осъден на 5 години и 9 месеца затвор. ", "date": "2018.06.24", "title": "Ватиканският съд осъди свой дипломат за детска порнография"}
{"url": "http://www.cross.bg/ne-se-polugvaiite-che-tezi-koito-1577478.html", "text": "/КРОСС/ Не се полъгвайте, че тези които държат парите държат и бъдещето ви, защото тези пари те са ги взели от вас, а вие им се кланяте и ги въздигате.Васил Иванов Кунчев - Левски ", "date": "2018.06.24", "title": "Не се полъгвайте, че тези които......"}
{"url": "http://www.cross.bg/italiya-frantziya-nomer-1577523.html", "text": "/КРОСС/  Италия заяви днес, че \"арогантната\" Франция рискува да стане неин \"враг номер едно\" по въпросите на миграцията, предаде Ройтерс.В отговор на коментарите на Еманюел Макрон, който каза, че мигрантските потоци към Европа са намалели в сравнение с преди няколко години, италианският вицепремиер Луиджи ди Майо каза, че френският президент няма връзка с реалността.\"Италия действително е изправена пред извънредна ситуация с миграцията и това отчасти се дължи на факта, че Франция продължава да връща хората на границата си.Макрон рискува да направи страната си враг номер едно на Италия относно тази извънредна ситуация\", написа Ди Майо на страницата си във \"Фейсбук\"В тази връзка италианският вътрешен министър Матео Салвини каза, че в страната му са пристигнали 650 000 мигранти по море през последните четири години.В Италия са подадени 430 000 молби за убежище и са били подслонени 170 000 \"предполагаеми бежанци\" за общата сума от 5 милиарда евро.\"Ако това не е проблем за арогантния президент Макрон, ние го призоваваме да спре да обижда и вместо това да покаже малко великодушие, като отвори вратите на Франция и допусне децата, мъжете и жените през Вентимиля\", заяви той в комюнике, имайки предвид североизточния италиански град на границата с Франция. ", "date": "2018.06.24", "title": "Италия ще заклейми Франция като враг номер 1 по въпросите с миграцията"}
{"url": "http://www.cross.bg/purvata-voiina-moskva-1577524.html", "text": "/КРОСС/ 217 г. - Втора пуническа война: Състои се Битката при Тразименското езеро, в която картагенците, ръководени от Ханибал, организират една от най-големите и успешни засади във военната история и разгромяват римляните.972 г. - Състои се Битката при Цединя - първата документирана битка на полския народност под ръководството на Мешко I.1497 г. - Италианският мореплавател Джовани Кабото (известен в Америка като Джон Кабот) достига остров Нюфаундленд.1509 г. - Хенри VIII е коронован за крал на Англия.1547 г. - Голям пожар унищожава цяла Москва, което според слуховете се дължи на влиянието което имат върху младия цар Иван Грозни неговите роднини по майчина линия, и в частност баба му Анна Якшич.1717 г. - В Лондон, Англия, е създадена първата Велика масонска ложа.1793 г. - Френският Конвент приема първата демократична конституция на Републиката, която не влиза в действие.1812 г. - Наполеонови войни: Великата армия на Наполеон пресича река Неман и започва нашествие в Русия.1893 г. - Норвежкият изследовател Фритьоф Нансен се отправя към Северния полюс с кораба Фрам.1901 г. - Открита е първата самостоятелна изложба на 19-годишния Пабло Пикасо в Париж, което е началото на неговата световна известност.1902 г. - Едуард VII е опериран от апендицит 2 дни преди коронацията му като крал на Великобритания, което отлага събитието с почти 2 месеца.1934 г. - Столицата на Украйна е преместена от Харков в Киев.1941 г. - Втора световна война: Централният комитет на Българската работническа партия взема решение за създаването на Партизанско движение в България.1941 г. - Втора световна война: Посолството на България в Москва поема интересите на Нацистка Германия, Румъния и Унгария в СССР.1945 г. - На Червения площад в Москва се провежда Парад на победата под командването на Георгий Жуков, при който се хвърлят пленените германски бойни знамена.1947 г. - За първи път е регистриран официално доклад за поява на НЛО и е използван термина летяща чиния.1948 г. - Студената война: Започва Берлинската блокада. Съветският съюз блокира движението по земя между Западен Берлин и Запада.1953 г. - Министерският съвет на България публикува списък на документите, сведенията, фактите и предметите, които са държавна тайна.1963 г. - Би Би Си демонстрира по телевизията за първи път магнетофон за битови нужди.1964 г. - В САЩ става задължително производителите на цигари да поставят надписи за вредата от тютюнопушенето върху опаковките.1981 г. - Официално е открит Хъмбър Бридж (САЩ, 2220 м) - най-дългият висящ мост в света през следващите 17 години.2002 г. - При най-тежката в Африка влакова катастрофа, станала в Танзания, загиват 281 души и над 400 са тежко ранени.2007 г. - Открита е мултифункционалната зала O2 арена в Лондон. ", "date": "2018.06.24", "title": "24 юни в историята"}
{"url": "http://www.cross.bg/myzikalen-solisti-bulgarska-1577522.html", "text": "/КРОСС/ Голямата българска оперна певица Александрина Пендачанска открива Международния музикален фестивал \"Варненско лято\" тази вечер във Фестивалния  и конгресен център с мултимедийния си концерт-спектакъл \"Това съм аз\",посветен на 30-годишната и сценична дейност.Диригент на спектакъла е Пиеро Романо от Италия.92-то издание на най-стария музикален форум не само у нас,но и в Европа,до 5 юли ще представи значими изпълнители ,световни солисти и диригенти .Сред основните акценти са концертите на симфоничният оркестър на БНР с диригент Марк Кадин и солисти Теодосий Спасов, кавал, и Илиян Илиев, кларинет, както и водещата българска джаз формация - Биг бендът на БНР. ", "date": "2018.06.24", "title": "Започва Международния музикален фестивал \"Варненско лято\" "}
{"url": "http://www.cross.bg/mesi-praznyva-arzhentina-1577525.html", "text": "/КРОСС/ Капитанът на Аржентина Лионел Меси празнува днес своя 31-ви рожден ден.Легендата на Барселона посреща празника в много сложна обстановка, след като любимата му Аржентина се представя под очакванията на световното първенство в Русия и е пред отпадане още в груповата фаза.Играта на нападателя също е подлагана на критика, което едва ли му доставя удоволствие, но днес може да забрави за проблемите и да празнува със съотборниците си от \"албиселесте\".Специално за празника на Меси сладкарите изработили тортата му са направили и негова шоколадова скулптура в цял ръст с тегло 60 кг, която ще му бъде връчена като подарък. ", "date": "2018.06.24", "title": "Шоколадова сулптора в цял ръст ще получи за рождения си ден Лео Меси"}
{"url": "http://www.cross.bg/makedoniya-vliyanie-vreme-1577529.html", "text": "/КРОСС/ За България е опасно името „Северна Македония\", но българският псевдоелит няма сетивата...Гърция изтъргува това, но за нас Македония е абсолютно загубена!Признахме страната, въпрос на време е да признаем езика и идентичността...Идеята за т.нар. Западни Балкани е американски проект, който има проста и ясна задача: никакво руско влияние на Балканите, смазване на всякакво влияние на Китай и превръщането на Балканите във военен протекторат и близка зона за военни действия срещу Русия. Въпрос на време е и Сърбия да поддаде...\"Още за Вишеградския проект, за историческия край на ЕС в този му вид и за Европа на две скорости в първата част от интервюто на Александър Симов с проф. Христов:\n\t\t\t\t\t ", "date": "2018.06.24", "title": "Иво Христов: За България е опасно името „Северна Македония”."}
{"url": "http://www.cross.bg/albym-izleze-egypt-1577530.html", "text": "/КРОСС/ 17-тият солов албум на музиканта ще излезе на пазара на 7 септември.Продукцията ще носи името Egypt Station, като Маккартни разкри две от заглавията, включени в него:Come on to me и I don't Know.Бившият бийтъл, чийто предишен албум излезе преди пет години, обясни в интернет сайта си, че заглавието идва от името на картина, която той е рисувал.„В Egypt Station всяко заглавие е като спирка.Това ни помогна да структурираме идеите за песните.Сякаш музиката идва от място, което съм сънувал\", споделя  76- годиниия музикант. ", "date": "2018.06.24", "title": "Пол Маккартни пуска нов албум"}
{"url": "http://www.cross.bg/pone-boiiko-samo-1577531.html", "text": "/КРОСС/ Важният въпрос е, кога нашите Властници ще се научат да разпознават онова, което е полезно за България - истински полезно, а не някаква гримаса или оригване от онова, което днес минава за „европейска политика\".Само преди месец Бойко обяви: „Егоизмът на Балканите изчезна\"! Човек направо да се разплаче от умиление - и няма как да се сдържи, щом е изчезнала най-отвратителната черта на Балканската Същност. А Бойко просто бе подведен от вечно ухилената физиономия на скопянина Зоран Заев и не по-малко усмихнатия Ципрас.Обаче егоизъм с усмивки не се заличава. И нашият човек си го получи: дори не го поканиха да присъства на подписването на договора между Гърция и НезнамкаквасиМакедония... А направи много, за да осигури поне човешки контакт между двамата Екс-Егоисти.Балканският Егоизъм с лафове не може да бъде преборен. Големите приказки са за наивници, например, тази: Договорът отварял пътя на НеЗнамКакваСиМакедония към Европейския съюз, само чакали да го подпишат, ратифицират и пр. Тогава да вземат направо да я вкарат и в Шенген и Еврозоната - макар че Македония, с име или без име, изобщо не е готова за нищо, какво остава за ЕС.Засега тя има успехи единствено като противен асимилатор на чужда история, нищо повече.Нахиленият Ципрас поне успя да изкрънка от Нахиления Заев известна амнистия за гръцката история. Към нашата скопяните ще си останат все толкова безжалостни, дори и повече.Договорът има някаква стойност, единствено защото открива възможност да притурят НеЗнамКакваСиМакедония в НАТО. Целта на вещиците/пророчици е да подразнят Руската Мечка. Никакви македонци не ги интересуват.Тъй че, големите приказки са си, всъщност, част от менюто за балами.Въпросът е, доколко ще навирят гребена скопяните, и то по отношение на нас. 10 месеца след подписването на Договора /България - Македония/, не си мръднаха пръста да изпълнят поне някои от клаузите му. Вместо това, направиха направо уличен номер, като по някое време, в преговорите с гърците, предложиха името „Илинденска Македония\" - колкото да ни кажат, че пет пари не дават за нас и ще си останат рецидивисти в присвояването на История. Това беше отличен пример за изчезването на Балканския егоизъм.И какво ще последва сега? След като избутаха встрани нашия човек и не го извикаха поне за една обща снимка, смятате ли, че скопяните няма да доизбутат вън от Българската История всичко, което все още не е прибрано в меланжа, който минава за тяхна история?И какво, НАТО ли ще ни пази от този грабеж? Соломон, Кукуригото на НАТО, вече се изплю върху българското православие - не е трудно да се досетим, какво е наговорил на Чорбаджиите си и за нашите разправии със скопяни. Очаквайте скоро да каже „Майната й на Българската История!\"Ако бяхме по-пресметливи, а и търпеливи, ние трябваше да играем ролята на Гърка - и да измъкнем от скопяни задължението да нямат повече никакви претенции към личности и събития от Българската История - както гърците ги принудиха. Не го направихме.Между другото, започват да стават опасни фантазиите/мераците да раздаваме безразборно българско гражданство на екс-македонците. Ние за нашите хора не можем сносно да се грижим, какво остава за още външни прошляци. И какво - „Новите революционери\" ли ще ги наричаме, по лафа на онзи Кръстев, така нарече той нашествениците/уж бежанци и остави едно блестящо свидетелство за изстъпленията на либералната лигоч.Като се омотаха около тезата за изчезналия „балкански егоизъм\", само ни подсетиха за егоизма, който тук разяжда отношенията между Власт и Народ - както все още наричат масата, която е забелязвана и калкулирана само по време на избори.Макар и в края на Председателството, Бойко трябва да запуши устата на котилото си, най-вече на Захариева - финалните глупости имат най-голям шанс да бъдат запомнени. Захариева има неоспоримия талант да говори като провинциална прогимназиална учителка: като тръгне да дрънка за „бъдеще\" или „шанс\", може да изкара от равновесие и човек, който е на тройна доза реланиум.На нея всичко й е до пищялите - пак тия дни сподели, съвсем неегоистично, че „Новото име /на Македония/ не създава риск за териториални претенции\". Честна дума? Честна дума! Ако не друго, Бойко трябва да накара флората край него да прочете поне неговите твърдения - понеже преди време той беше казал тъкмо обратното. С екзалтациите си тази женица превръща властта в посмешище - съвсем неегоистично  ", "date": "2018.06.24", "title": "Кеворк Кеворкян: Наивността българска"}
{"url": "http://www.cross.bg/elisaveta-boga-zahariii-1577520.html", "text": "/КРОСС/ Рождение на св. Йоан Кръстител (Еньовден). Св. Никита, еп. РемесианскиРождение на свети Йоан Предтеча и кръстител ГосподенВ дните на цар Ирод, който управлявал Юдея от 30 г. преди Рождество Христово до 3 г. след Рождество Христово, живял в град Хеврон един свещеник на име Захарий, с жена си Елисавета, която била братовчедка на света Ана, майката на св. Богородица.Захарий и Елисавета били праведни пред Бога: живеели според всички заповеди и наредби Господни. Те били в напреднала възраст. Нямали деца. На тая възраст не можели да се надяват, че ще им се роди чедо. Но въпреки това се молели усилено на Бога да стори с тях чудо: да им даде син, както в древността дарил с рожба престарялата Сарра.Свещениците при Йерусалимския храм били разделени на 24 смени. Всяка смяна служела по осем дни, от събота до събота. Захарий бил от осмата смяна. Когато дошъл неговия ред, той се отправил за Йерусалим. Различните длъжности в храма /каденето, принасянето на жертви, грижата за седмосвещеника, сменяването на хлябовете на предложението и др./ се разпределяли между свещеници от всяка смяна по жребие. Този път се паднало на Захарий да влезе в храма Господен, за да покади. Народът се молел отвън през време на каденето.Когато Захарий принасял кадилната жертва, ангел Господен му се явил отдясно на кадилния жертвеник. Като го видял, свещеникът се уплашил. Но ангелът му казал:- Не бой се, Захарие! Твоята молитва бе чута: жена ти Елисавета ще ти роди син, и ще го наречеш с името Йоан; и ще имаш радост и веселие, и мнозина ще се зарадват на раждането му; защото той ще бъде велик пред Господа; няма да пие вино и сикер, и ще се изпълни с Дух Свети още от утробата на майка си; и мнозина синове Израилеви ще обърне към техния господ Бог; и ще върви пред Него в духа и силата на Илия, за да обърне сърцата на бащите към чедата, и непокорните към разума на праведните, та да приготви на Господа народ съвършен!Ангелът възвестил на Захарий не само това, че ще му се роди син, но и това, че тоя негов син ще бъде велик светец и предтеча на Изкупителя на човечеството. Свещеникът, смутен и развълнуван, не могъл да разбере веднага тая вест. Затова казал на ангела:- По какво ще узная това? Аз съм стар, па и жена ми е в напреднала възраст.Ангелът му заявил:- Аз съм Гавриил, който предстоя пред Бога, и съм пратен да говоря с тебе и да ти благовестя това; и ето, ти ще мълчиш и не ще можеш да говориш до деня, когато ще се сбъдне това, понеже не повярва на думите ми, които ще се сбъднат на времето си!Онемяването било едновременно и знамение и наказание за свещеника. Народът чакал вън и се чудел, задето Захарий се бавел в храма. Когато свещеникът излязъл, не можел да продума и да благослови народа. За богомолците станало ясно, че той е имал видение.След като изминали дните на службата, Захарий се върнал у дома си.Скоро Елисавета заченала. Благочестивите съпрузи топло благодарили на Бога, че проявил към тях тази велика милост.Като прославяла Бога, Елисавета си казала:- Тъй ми стори Господ в дните, в които ме погледна милостиво, за да снеме от мене укора между човеците.На шестия месец след това събитие същият архистратиг Гавриил бил изпратен от Бога в галилейския град Назарет за възвести на пречистата Дева Мария, че ще бъде майка на Спасителя Господа Иисуса Христа.Светата Дева запитала:- Как ще бъде това, когато аз мъж не познавам?Небесният пратеник й отговорил:- Дух Свети ще слезе върху тебе, и силата на Всевишния ще те осени, затова и Светото, Което ще се роди от тебе, ще се нарече Син Божи. Ето и Елисавета, твоя сродница, наричана неплодна, зачена син в старините си, и е вече в шестия месец. У Бога няма да остане безсилна ни една дума!Смирено и благоговейно светата Дева казала:- Ето рабинята Господня; нека ми бъде по думата ти.Тогава ангелът си отишъл от нея.Пресвета Дева Мария се отправила веднага за град Хеврон, за да сподели радостта си със своята сродница Елисавета. Тя влязла в дома на свещеник Захарий и поздравила Елисавета. Когато Елисавета чула поздрава й, младенецът проиграл в утробата й. Тя се изпълнила с Дух Свети и извикала възторжено с висок глас:Благословена си ти между жените, и благословен е пладът на твоята утроба. И откъде ми е това - да дойде при мене майката на моя Господ? Защото, щом гласът на твоя поздрав достигна ушите ми, проигра младенецът радостно в утробата ми. И блажена е, която е повярвала, понеже ще се сбъдне казаното от Господа.Света Дева Мария разбрала от думите на Елисавета, че Бог й е открил истината; тя, смирената Девица, е избрана да стане майка на Спасителя на човечеството; и Той, Спасителя ще дойде скоро на земята! Тя не могла повече да скрива високото звание, което архистратиг Гавриил й възвестил. Затова изрекла величествената песен:- Душата ми величае Господа, и духът ми се зарадва в Бога, Спасителя мой, задето Той милостиво погледна унизеността на рабинята Си; защото, ето, отсега ще ме облажават всички родове; задето силният ми стори велико нещо, и свято е името Му; и Неговата милост е от род в род за ония, които се боят от Него!Света Дева Мария останала при Елисавета около три месеца. И след това се върнала у дома си.Когато настъпило времето, Елисавето родила обещания син. Съседите и роднините й се зарадвали с нея. На осмия ден трябвало да дадат име на мледенеца. Всички смятали, че той трябва да носи името на баща си. Но Елисавета казала:- Не, а да се нарече Йоан.Отгде е знаела Елисавета, че детедо трябва де са казва Йоан? - Навярно и тя е получила указание за името на детето от Светия Дух, благодатта на Когото изпълнила цялото й същество, когато света Богородица я посетила.Тогава съществувал обичай детето да вземе името на някой роднина. А никой в рода на Захарий не се наричал Йоан. Затова близките се колебаели да изпълнят така ясно изразената воля на Елисавета. Трябвало най-после да запитат бащата. Със знаци му дали да разбере, че искат да знаят какво име желае той да се даде на детето. Той написал на дъсчица: \"Йоан му е името\".В същия миг се развързали устата и езикът му. И той проговорил, като благославял и прославял Бога. Изпълнен с Духа Свети, той пророкувал:- Благословен е Господ, Бог Израилев, задего посети и извърши избавление на своя народ... И ти, младенецо, ще се наречеш пророк на Всевишния, понеже ще вървиш пред лицето на Господа, за да приготвиш Неговите пътища, и да дадеш на народа му да познае спасението чрез прощаване на греховете им, поради великото милосърдие на нашия Бог, с което ни посети изток свише, за да просвети ония, които са в тъмнина и сянка смъртна, и да насочи нозете ни в пътя на мира.Веста за всичко, което се случило при обрязването на Йоан, се разнесла по цялата планинска страна. Всички, които чули това, говорели помежду си:- Какво ли ще бъде този младенец?А младенецът растял и крепнел духом...В определеното време се родил Иисус Христос. Това събитие хвърлило в голяма тревога жестокия и подозрителен юдейски цар Ирод. Понеже знаел, че Иисус е потомък на цар Давид, той се страхувал, да не би тоя Младенец, като порасне, да му отнеме престола. Затова издал заповед да бъдат избити всички деца от две години надолу във Витлеем и околностите му, та по тоя начин да бъде погубен и Младенецът Иисус.Детето на Елисавета Йоан било също застрашено с убийство. Затова разтревожената майка се криела, с него в някаква пустинна планинска пещера. Скоро престарелите родители починали. Закрилян от Бога, Йоан, техният син, израсъл в пустинята и останал там до деня, когато се явил на Израиля.Житие на св. Никита РемесианскиСв. Никита бил славянин от гр. Ремесиана (някои предполагат, че това е в гр. Пирот, където по-късно заемал епископска катедра).Никита получил обширно образование, за което свидетелства неговият приятел св. Павлин Нолански, като го нарича \"най-учен епископ, който дошъл от Дакия и справедливо представял предмет за учудване на римляните\". Той проповядвал Евангелието между славяните в Нишко-Пиротската област. Каква промяна направил св. Никита всред славяните, най-ярко се вижда от поемата, която св. епископ Павлин написал за него.\"Каква промяна! - пише св. Павлин. - И колко е радостна тя! Непроходимите и кървави дотогава планини, които криеха разбойници, сега станаха жилище на монаси - труженици на Христовия мир. Където имаше зверски нрави, сега живеят люде, кротки като ангели. В пещерата, където се е криел разбойник, сега се подвизава праведник\".За по-нататъшната дейност на св. Никита не са запазени точни данни. Няма сведения и за неговата смърт, която - по предположение - се отнася към 420 година. ", "date": "2018.06.24", "title": "Рождение на св. Йоан Кръстител (Еньовден). Св. Никита, еп. Ремесиански"}
