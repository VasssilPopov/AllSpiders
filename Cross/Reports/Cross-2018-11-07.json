{"url": "http://www.cross.bg/intepnet-att-iztzyalo-1588426.html", "text": "/КРОСС/ Aмepиĸaнcĸият тeлeĸoмyниĸaциoнeн гигaнт АТ&Т мoжe cĸopo дa oтĸaзвa интepнeт ycлyги oт вcяĸaĸъв вид нa пoтpeбитeли, ĸoитo мнoгoĸpaтнo ca yличaвaни в интepнeт пиpaтcтвo, предава Kaldata.Aĸo дaдeн ĸлиeнт нaтpyпa oпpeдeлeн бpoй пpeдyпpeждeния - зaceгa дeвeт - чe cвaля нeзaĸoннo cъдъpжaниe oнлaйн, тoй щe бъдe oтpязaн изцялo oт cвeтoвнaтa ĸoмпютъpнa мpeжa. АТ&Т възнaмepявa дa нaлoжи пъpвитe нaĸaзaния нa пoнe дyзинa пoтpeбитeли дo бpoeни дни.Toвa щe e вaжнa ĸpaчĸa зa oпepaтopa и дocтaвчиĸ нa интepнeт, ĸoйтo oт минaлaтa гoдинa имa coбcтвeни пpaвилa зa бopбa c пиpaтcтвoтo, cлeд ĸaтo oпитът нa индycтpиятa дa cъздaдe дoбpoвoлнa paмĸa зa cпpaвянe c пpoблeмa в лицeтo нa Соруrіght Аlеrt Ѕуѕtеm ce пpoвaли.\"\", ĸaзвa ĸoмпaниятa.Πpи пpилaгaнeтo нa ĸpaйнaтa мяpĸa тя щe пoлзвa cигнaли, пoдaдeни oт HΠO-тa и нocитeли нa aвтopcĸи пpaвa, ĸoитo ca ycтaнoвили cпoдeлянeтo и cвaлянeтo нa зaщитeнo cъдъpжaниe. C тoвa АТ&Т щe cтaнe пъpвият aмepиĸaнcĸи oпepaтop, ĸoйтo cпиpa изцялo интepнeт дocтъпa нa \"xpoничнитe\" пиpaти.Πo дaнни нa Ѕаndvіnе oт oĸтoмвpи 2018 г., тopeнт тpaфиĸът в CAЩ e нa втopo мяcтo в cвeтa пo yвeличeниe.Що се отнася за АТ&Т, то тя е води началото си от 1880, като компанията е създадена от Александър Бел - изобретателя на телефона.", "date": "2018.11.07", "title": "Американски оператор ще отказва интернет достъп на пирати"}
{"url": "http://www.cross.bg/voiiski-syhoputnite-popov-1588430.html", "text": "/КРОСС/ До края на ноември ще бъдат изпратени исканията за оферти по проекта за нова бойна машина на пехотата. Очакванията ни са до май 2019 г. да приключи процесът за подаване на оферти и тяхната оценка и да бъде сключен договор. Това каза командирът на Сухопътните войски генерал-майор Михаил Попов пред журналисти днес, 7 ноември, след стрелбите на полигон Сливница.Освен главния проект за модернизация на Сухопътните войски, който привлича най-много внимание, през тази година разработваме още 12 проекта. Те включват проекти за инженерните и артилерийските формирования; за осигуряване на прибори за нощно виждане за военнослужещите; за комунално-битовото и логистичното осигуряване; за безпилотни летателни апарати; за радари за ПВО-подразделенията и т.н. Тези 12 проекта обхващат всички родове войски от състава на Сухопътните войски,  съобщи генерал-майор Михаил Попов. Очакванията са проектите да бъдат реализирани в следващите от 5 до 7 години в рамките на „Националния план за повишаване на разходите за отбрана на 2% от брутния вътрешен продукт на Република България до 2024 г.“. Предприети са и стъпки за осигуряването на по-добра индивидуална екипировка на военнослужещите.Командирът на Сухопътните войски каза, че подготовката на формированията от Сухопътните войски се води планомерно. Предвид зимните условия в готовност за оказване на помощ на населението са 20 модула от състава на Сухопътните войски. „Доказали сме, че сме винаги там, когато и където има нужда от нас“, заяви генерал-майор Михаил Попов.  В отговор на журналистически въпрос командирът на Сухопътните войски отбеляза, че проблемите са свързани основно с поддръжката на наличната техника и с некомплекта във военните формирования, който от миналата година до сега се е увеличил с около 100  души. В тази връзка генерал-майор Михаил Попов изрази увереност, че предприетите от страна на ръководството на Министерството на отбраната мерки за попълване на вакантните места и увеличаването на заплатите на военнослужещите ще доведат до по-успешни конкурси и тенденцията за увеличаване на некомплекта ще спре.Днес на полигон Сливница се проведоха заключителният етап на военно-приложния многобой за Купата на командира на Сухопътните войски и турнирът по стрелба със стрелково оръжие за журналисти, ветерани и членове на общонароден съюз „Бойна дружба“. С това стартираха мероприятията по повод празника на Сухопътните войски – 19 ноември. През тази година той съвпада с отбелязването на 133-ата годишнина от Сръбско-българската война.Във военно-приложния многобой между формированията от Сухопътните войски първо място зае отборът на Центъра за подготовка на специалисти - Сливен, на второ място е отборът на 55-ти инженерен полк - Белене, а на трето – отборът на Втора механизирана бригада Стара Загора.В турнира по стрелба за представителите на средствата за масова информация, след оспорвана борба първото място зае Христо Анастасов от списание „Клуб Оръжие“. ", "date": "2018.11.07", "title": "Подготвят се проекти за модернизацията на всички родове войски от състава на Сухопътните войски"}
{"url": "http://www.cross.bg/ychilishte-detzata-nyama-1588422.html", "text": "/КРОСС/ Девет хиляди ученици, които са отпаднали от системата, са върнати в училище към началото на новата учебна година, отчете просветният министър Красимир Вълчев, съобщава БНТ.Според него общият брой на върнатите в училище деца в последните две години - от началото на действието на Механизма за обхват на децата в училище, вече е 31-на хиляди. Обмисля се обаче по-строг контрол върху медицинските бележки и по-високи глоби за родителите, които спират децата си от училище. Министърът и учители очертаха и основните проблеми.Красимир Вълчев, министър на образованието и науката: Липсата на култура, на уважение към образованието в една част от децата и техните родители.Анжела Илиева, зам.-директор в ОУ \"Н.Вапцаров \", с. Вълчитрън: Бащата в същия момент решава, че ще го запише в друго училище, в което няма да му държат сметка, че няма да ходи на училище, няма да му спрат детските. Децата се малтретират от родителите, вината не е в децата. Когато ходим по домовете, родителите в повечето случаи са в нетрезво състояние, налитат на бой, агресивни са.Детелин Лунголов, директор ОУ \"Н.Вапцаров \", с.Вълчитрън: Родителите трябва да бъдат санкционирани много сериозно и да бъдат убедени, че децата трябва да учат.", "date": "2018.11.07", "title": "9000 деца, отпаднали от системата, са върнати в клас"}
{"url": "http://www.cross.bg/migratziya-trydovata-otkrie-1588423.html", "text": "/КРОСС/ В четвъртък, ,    вицепрезидентът Илияна Йотова ще открие форум на тема: „Отражение на външната трудова миграция върху българската икономика“.Фондация „Фридрих Еберт“ и Институтът за икономика и международни отношения ще представят оценки за въздействието на трудовата миграция върху икономиката на България на базата на специално разработен модел. Ще бъдат обсъдени предложения за политики за ограничаване на трудовата миграция. ", "date": "2018.11.07", "title": "Вицепрезидентът ще открие форум за трудовата миграция"}
{"url": "http://www.cross.bg/gechev-bulgariya-investitzii-1588431.html", "text": "/КРОСС/ „През 2018 г. растежът на БВП е 3.6%, догодина ще се покачи само с 0.1%. За 2020 г. и 2021 г. правителството ни предлага забавяне на българската икономика с ръст 3.5%. Няма как да се съгласим на бюджетна и фискална политика, която води към понижаване на растежа на БВП”. Това каза народният представител от ПГ на „БСП за България” проф. Румен Гечев от парламентарната трибуна. Той добави, че правителството ни предлага и влошаване на търговския баланс, а  с това си признава, че конкурентоспособността на България ще се влошава. „Вече не Германия и Франция са нашата цел, а Румъния, която трябва да изместим от предпоследното място, за да можем да се приближаваме към средните показатели на ЕС”, каза още проф. Гечев. Народният представител обясни, че България стигна дъното на ЕС и продължава да копае надолу, докато Румъния тръгва нагоре. Той заяви, че фискалната политика на ГЕРБ не ни води към сближаване с предпоследния по никакъв начин. Според проф. Гечев основният проблем е, че в бюджета на България отсъства Специален дългосрочен инвестиционен фонд, който е заложен в бюджетите на всички страни в ЕС и е насочен към развитие на икономиките им. Той обясни, че Германия има 15 годишна такава програма, а Франция дава 130 млрд. евро за развитие на своята икономика.„Чуждестранните инвестиции в страната са се сринали тотално. Преди кризата от 2009 г. те са 9 млрд. евро годишно. Тази година имаме 230 млн. преки чужди инвестиции, а до края на годината може да стигнат 350 млн. евро. Това е около 30 пъти по-малко от преди кризата, и една трета от миналогодишните”, обясни Румен Гечев. Той бе категоричен, че чуждите инвеститори панически заобикалят България.  „След като чуждите инвестиции заобикалят България, докато се увеличават в другите страни, след като вътрешните инвестиции не са достатъчни, защо не увеличавате инвестиционните бюджетни разходи”, попита Гечев. Той обясни, че в Алтернативния бюджет на БСП е предложен фонд за инвестиции на стойност 1.2 млрд. лв. Той подчерта, че от тях 500 млн. лв. ще са за индустриални зони, за да привлечем чужди инвестиции, и 700 млн. лв. за изравняване на регионалните равнища в България.  „Бюджетът е голям. И Титаник беше голям, но потъна. Затова слагайте си спасителните жилетки и плувайте към предсрочни избори”, обърна се Гечев към управляващите.         ", "date": "2018.11.07", "title": "Проф. Гечев към управляващите: Бюджетът е голям, и „Титаник“ беше, но потъна. "}
{"url": "http://www.cross.bg/stantziya-eksperimenti-kitaii-1588427.html", "text": "/КРОСС/ Китай показа умалено копие на първата си голяма космическа модулна станция, която е символ на амбициите на страната в космическите изследвания и трябва да бъде изстреляна през 2022 г., за да наследи Международната космическа станция (МКС), предаде Франс прес.Копието на новата станция, с манекен в космическо облекло и китайски знамена, бе представено на Изложението по аеронавтика и аерокосмически изследвания в Джухай, Южен Китай. Станцията ще включва три части - основен модул, дълъг близо 17 метра, в който ще се живее и работи, и два допълнителни модула, предназначени за научни експерименти.Трима астронавти ще могат да живеят едновременно на борда на станцията, която ще е с тегло най-малко 60 тона и ще е снабдена със слънчеви панели. Астронавтите ще могат да извършват научни изследвания, експерименти в областта на биологията и в условия на безтегловност.Сглобяването на станцията трябва да започне около 2022 г. Предвижда се тя да функционира 10 години. Тя би трябвало да остане единствената функционираща станция в космоса след програмираното \"пенсиониране\" на МКС, с която са ангажирани САЩ, Русия, Европа, Япония и Канада, през 2024 г. Китайската станция обаче ще е със значително по-малки размери.През август Китай и Службата по космическите въпроси на ООН оповестиха, че станцията ще осигури достъп за всички страни, за да бъдат извършвани научни експерименти. Институти и университети бяха поканени да представят свои проекти. Китай е получил 40 предложения от 27 страни и региона, които предстои да бъдат обсъдени.", "date": "2018.11.07", "title": "Пекин показа как ще изглежда Китайската Космическа Станция"}
{"url": "http://www.cross.bg/otpadutzi-obyvki-tekstil-1588412.html", "text": "/КРОСС/Екотакситеза текстил и обувки  са в полза на природата и здравето ни, смятат от СЕРБПроектът за изменение и допълнение на Закона за управление на отпадъците, който ще се обсъжда  в Комисията по околна среда в парламента, предвижда да се въведат екотакси за вносителите и производителите на дрехи, домашен текстил и обувки. Със събраните средства сума ще се изгради изключително необходимата система за събиране и рециклиране на отпадъци от текстил, като гражданите ще могат да предават в пунктовете за събиране на отпадъци ненужните си дрехи срещу заплащане, казват от Сдружение за екологично развитие на България /СЕРБ/. Те алармират, че в България годишно се \"произвеждат\" 170 000 тона текстилни отпадъци от стари дрехи и обувки. Огромна част от „текстилния боклук” обаче - цели 65 000 тона, буквално се изпаряват във въздуха,  Откъдето отиват директно в белите ни дробове, дразнят очите и носовете ни, и ни докарват тежки алергии и куп още по-опасни болести. Това се случва, тъй като голяма част от облеклата и обувките се произвеждат от изкуствени материи, чието унищожаване в пламъците води до отделяне на множество канцерогенни вещества. Те, заедно с димящите печки и по-масовото използване на коли през зимния сезон, тровят както въздуха и природата, така и човешкия организъм. Експертите от СЕРБ смятат, че чакащите своя дневен ред в парламента изменения и допълнения на Закона за управление на отпадъците, свързани с прилагане на принципа за разширена отговорност на производителите на текстил и обувки, са огромна крачка към реално поемане на отговорност за екологията, живота и здравето на българите. „В нормалните държави този проблем отдавна е решен, а ние още не сме изпълнили евродирективите. Фирмите, които произвеждат или внасят текстил и обувки, отговарят за разделното събиране, съхраняване и оползотворяване или обезвреждане на произведените/внесени от тях отпадъци. Правило е тези, които произвеждат боклук, да заплащат продуктова такса, за да бъдат изградени цялостни системи за управление на текстилни отпадъци. Това е логично и справедливо. И е в полза на всички. Най-вече – на природата и на хората и тяхното здраве”, категорични са експертите, които се надяват дребните политически боричкания и бизнес интереси да не надделеят над общественото благо. От въвеждането на екотакса за производителите на текстил и обувки има много ползи, заявяват експертите. Една от тях е, че със събраните суми ще се иСЕРБ разкриват още, че след рециклирането над 90% от текстила може да се ползва отново за производство на други изделия, а индустрията ще намали разходитеси, ако използва рециклирани материали. И прилагат примери: текстилните отпадъци, когато са остатъци или странични продукти от текстилната и памучната промишленост, се използват в автомобилостроенето, обзавеждането, домашното обзавеждане, производство на матраци, хартиената, химическата промишленост и други. ", "date": "2018.11.07", "title": "Още едно екологично сдружение обяви подкрепа за готвените промени в Закона за отпадъците"}
{"url": "http://www.cross.bg/lekarstva-predstavitel-bulgariya-1588418.html", "text": "/КРОСС/ „Управляващите обричат бедните хора в България на глад и невъзможност да се лекуват“. Това заяви секретарят на ПГ на „БСП за България“ Филип Попов от парламентарната трибуна. Той подчерта, че БСП е направила предложение за диференциране на ДДС за стоки от първа необходимост. „Не става въпрос за глезотия, а за лекарства и хляб“, уточни той. Попов обясни, че България е на първо място в ЕС по ДДС. Той даде пример с други европейски страни: Франция ДДС за лекарства и храни – 5.5%, Германия – 7%, Белгия 0% за лекарства, 6% за храни, Гърция, която има 250 млрд.евро дълг – 13% за лекарствата и храните, Полша 8% за лекарства, 5% за храни, Унгария – 5% лекарства, 6% за храна, Хърватия – 0% за лекарства.„Световната банка дори препоръчва на България ДДС за лекарства да се намали до нивата в Източна Европа, защото този данък е с най-голяма тежест. Той удря отново най-бедните. Хора, работили за родината си, с по 40 години трудов стаж, с пенсия от 240 лв, няма как да си закупят лекарства“, подчерта народният представител. По неговите думи разходите за лекарства в България са 38% от общите разходи за здравеопазване, а в ЕС са 25%. „С нашите предложения бедните хора в България биха могли да получат и по-добър достъп до здравеопазване – да могат да се лекуват и да си закупят лекарства“, каза още Попов.„Диференцирането на ставката на ДДС за лекарствата би могла сериозно да облекчи много голяма част от населението с ниски доходи. Този въпрос не трябва да се подценява“, заяви народният представител проф. Георги Михайлов. Той подчерта, че здравни организации са посочили като проблем натоварването с лични плащания на гражданите, при осигуряване на техните здравни нужди. „Препоръката беше да бъдат намалени минимум до 20-25% плащанията от джоба на гражданите по отношение на разходите за здравеопазване. Основната част, която отива за лични плащания от джоба на гражданите, е свързана с плащанията на лекарства. Тази сума е много значителна и наближава 3 млрд. лв.“, каза още проф. Михайлов.„Най-голямото перо в разходите на българите е за храна. Една от причините за това е ДДС”. Това каза народният представител от ПГ на „БСП за България” Георги Гьоков от парламентарната трибуна. Той добави, че заради ДДС, цените на масовия хляб растат с 20% и то в кратки срокове. „Пенсиите ще се повишат с 5.9% от първи юли, а вече са изядени от инфлацията. За ГЕРБ намирането на допълнителни пари в бюджета е по-важно от оцеляването на народа”, категоричен бе Гьоков. Той подчерта, че предложенията са резултат от срещите на народните представители от БСП в страната. „Във всички тези срещи хората изказват своето притеснение от повишаването на цената на хляба и ако не си давате сметка за това, скоро ще бъдете свалени от властта”, заяви Георги Гьоков. Народният представител коментира, че ако ДДС на хляба не бъде намален, бедните ще станат още  по-бедни, защото той е основната храна в потребителската им кошница.„Крайно време е всички в тази зала да помислим за диференциран  ДДС, което е необходимо на българските граждани, защото 1,6 млн. български граждани живеят под прага на бедността”. Това каза народният представител Надя Крисурска. Тя добави, че чрез това намаляване могат да се смекчат неравенствата. Клисурска каза още, че в момента около 30-40% от средствата на бедните хора отиват за хляб и лекарства. „Така те дават голяма част от приходите си за ДДС. С нашето предложение ще помогнем много от производителите на хляб да излязат от сивия сектор”, обясни народният представител. Надя Клисурска припомни, че през 2012 г. и 2013 г. тогавашните управляващи от ГЕРБ говорят, че трябва да бъде въведен диференциран ДДС.  „Днес, през 2018 г, волята им в тази посока е изчезнала”,каза още Надя Клисурска.", "date": "2018.11.07", "title": "Филип Попов: Управляващите обричат бедните хора в България на глад и невъзможност да се лекуват"}
{"url": "http://www.cross.bg/vmro-mareshki-angelov-1588415.html", "text": "/КРОСС/ От \"Воля\" и ВМРО размениха декларации в пленарна зала. Лидерът на \"Воля\" Веселин Марешки отново настоя за оставките на вицепремиерите Красимир Каракачанов и Валери Симеонов. Според Марешки Каракачанов трябва да си отиде заради скандала с купуването на българско гражданство, а Симеонов - заради обидите към майките на деца с увреждания, съобщава Стандарт. Ние ще се борим докрай да изкореним тези двамата от българското правителство, заяви лидерът на \"Воля\" и допълни, че ако те останат във властта, това щяло да е победа за байганьовщината и простащината. В декларацията си Марешки цитира думи на бивш зам.-председател на ВМРО Костадин Костадинов, с които той твърди, че истинският архитект на престъпната схема с българското гражданство е лидерът на ВМРО Красимир Каракачанов.Марешки си позволява от трибуната на парламента да лъже и заблуждава, отговори секретарят на ПГ на Обединените патриоти и организационен секретар на ВМРО Юлиан Ангелов. Той подчерта, че нито срещу ВМРО, нито срещу Каракачанов има повдигнати обвинения. Но срещу Марешки има повдигнати обвинения за рекет, изнудване и побой, посочи Ангелов и допълни, че тъкмо този човек държи морална сметка на ВМРО. На ВМРО ли наложиха глоба за нелоялна конкуренция или на фирмите на Марешки, попита депутатът и допълни - \"той си наредил всичките от фирмата депутати и говори кой с кого бил приятел\". Според Ангелов Марешки трябва да си подаде оставката като зам.-председател на парламента, докато не приключат всички съдебни дела срещу него, за да не уронва престижа на Народното събрание. Костадин Костадинов съди Марешки за побой, а Марешки го цитира в парламента, представете си за какво става въпрос, коментира Ангелов.Всички, които набеждават и клеветят ВМРО, до един ще бъдат съдени, защото този панаир няма да бъде простен на никого, подчерта Ангелов. Този цирк удря върху политиките за българите в чужбина, смята той. По думите му веднага Сърбия се е възползвала от това и е арестувала четирима в деня на будителите. Ангелов попита за кого работят посредниците в Македония, Сърбия, Украйна, България. Работят ли за техните служби или за българските служби, или и за едните, и за другите и 20 години никой не ги закача, коментира той. Най-лесно е да набедиш ВМРО и Каракачанов, каза Ангелов. Само, че ВМРО 30 години само е дало и е дало повече от българската държава, каза той и допълни, че организацията ще преживее всички удари.", "date": "2018.11.07", "title": "\"Воля\" поиска отново оставките на Каракачанов и Симеонов"}
{"url": "http://www.cross.bg/zashtita-litza-zastrasheni-1588414.html", "text": "/КРОСС/ На днешното заседание на кабинета ”Борисов-3” бе приет правилник за прилагане на Закона за защита на лица, застрашени при наказателно производство. Практиката в България показва, че за всеки, който сключи сделка с Прокуратурата, отпадат обвиненията към него и той става ”защитен свидетел”, а деянията му са непреследвани и ненаказвани.", "date": "2018.11.07", "title": "Приеха правила за защита на ”застрашени свидетели”"}
{"url": "http://www.cross.bg/prokyratyra-vurhovna-administrativna-1588416.html", "text": "/КРОСС/ Във връзка с множество запитвания от медии, Пресцентърът на ПРБ съобщава следното:", "date": "2018.11.07", "title": "Прокуратурата: Далаверите в ДАБЧ са още от 2014 г."}
{"url": "http://www.cross.bg/litze-dokymenti-podobni-1588417.html", "text": "/КРОСС/ Нелоялни адвокатски практики лишават пострадалите при катастрофи и техните близки от 80-90% от обезщетението, което биха могли да получат.Затова предупредиха преди дни застрахователите в дебата около таваните на обезщетенията и готвените промени в Застрахователния кодекс.Как да се предпазят хората от тези измами и какво да направят, за да не се окажат въвлечени в подобни схеми?Според Златина Стоянова от Асоциацията на пострадалите при катастрофи на първо място хората трябва да знаят сроковете, с които разполагат и най-важното е да прочетат документа, който им се дава, да попитат, да им се разтълкува. По думите й сумата не трябва постъпва по сметки, различни от тези на самото пострадало лице.\"Нищо не налага още в болницата да се подписват документи. Пострадалото лице може да предяви претенцията пред застрахователната компания дори и на четвъртата година\", разясни тя пред БНР.\"Липсата на обща култура, не застрахователна или правна. Но на обща култура, която да подскаже, че като има подобни условия, когато всичко е прекрасно и някой ще работи без пари за теб, е малко съмнително\", каза тя и допълни, че трябва да ни светва червена лампичка, че някой се опитва да ни измами.Златина Стоянова представи и схемата за измами:\"Много често има адвокати и техни представители в болничните заведения. Още в момента, в който влезе пострадал в спешния център, той бива принуждаван, когато е още в шок, от представители или от самите адвокати, предлагат му се документи за подписване, опитват се да го стреснат с неистински твърдения, че ако не подпише веднага, ще загуби правата си на пострадал, че няма да му бъде изплатено обезщетение. Това е абсолютна лъжа\", каза тя и поясни още, че същият трик се прилага към близките на загиналия в катастрофата, ако успеят да ги издирят. \"Ходят по морги, по гробищни паркове, изключително цинично поведение, защото все още не е погребано тялото. Случва се адвокатите да са първи на ПТП-то, преди всички други\", каза тя.Стоянова коментира още, че това все пак са изключения и че добрият адвокат бива потърсен от пострадалото лице: \"Не можем да посочим цялото адвокатско съсловие и да кажем - вие сте измамници, във всеки бранш, във всяко стадо има мърша\".", "date": "2018.11.07", "title": "Кой прибира обезщетенията при ПТП-та? Адвокатите!"}
{"url": "http://www.cross.bg/spanak-obekt-turgovishte-1588419.html", "text": "/КРОСС/ БАБХ спря от разпространение в търговската мрежа спанак със съмнение, че е примесен с листа от отровното растение татул, съобщиха от агенцията.Става дума за опаковки от 500 гр., сорт Горила, произведен в област Пловдив и продаван поне на две места – във верига магазини с обект в Костинброд и в хипермаркет в Търговище (от БАБХ не дават данни за имената на търговските обекти – б.р.).Сигналът от Търговище се отнася за двама души, консумирали храна приготвена с посочения спанак. Те са получили неразположение и са диагностицирани от медиците в града с признаци на атропиново отравяне. От Констинброд е постъпил сигнал от гражданин, който е приложил снимки със същата марка спанак, на които се виждат стръкове, различни от тези на спанак и наподобяващи татул.В магазина в Търговище инспекторите действително са открили „единични стръкове от растение с форма и мирис, различни от спанак (предполагаеми единични растения татул)”.При проверката на производителя се установява, че спанакът се почиства и пакетира в нерегламентиран обект, който не е регистриран по Закона за храните. Продукцията му се доставя и в други големи търговски вериги в страната.Цялото количество в производствения обект е спряно от реализация, уведомени са и търговците.БАБХ призовава всички граждани, закупили пакетирани листа от спанак от по 500 гр., сорт Горила, произведен в област Пловдив, да не го консумират и да го върнат в търговския обект, от който са го закупили.", "date": "2018.11.07", "title": "Изтеглят от пазара спанак, има съмнение, че е примесен с татул"}
{"url": "http://www.cross.bg/iborderctrl-tvurdeniya-neverni-1588420.html", "text": "/КРОСС/ Автоматизирана система за граничен контрол с впечатляващ арсенал от функционалности ще бъде изпробвана по външните граници на Европейския съюз, става ясно от . Струващата 4,5 млн. евро на европейския данъкоплатец платформа iBorderCtrl се отличава с това, че събира в себе си анализ на документи, информация от социалните мрежи, но и възможност за провеждане на „разпит” на пътуващите и идентифициране на техни неверни твърдения.се състои от две части. Първата е онлайн платформа, в която преди пътуване се попълват данни и документи, които се проверяват автоматично и още на този етап потенциална криминална или терористична дейност бива сигнализирана на властите.На границата чуждият гражданин застава пред терминал. На екрана анимиран граничар изисква още документи и задава въпроси за името, годините, повода за пътуването и т.н. Отговорите се записват от уеб камери, които обработват десетки микрогримаси в различни зони на лицето в търсене на такива, които издават неверни твърдения.Проверката ще е с различна дължина и задълбоченост според степента на риск, определена при първоначалния анализ на предоставената от пътуващия информация преди да замине. Тя ще е съпроводена и със снемане на биометрични данни и, на сухопътните ГКПП, сканиране на превозното средство.Граничните служители междувременно ще имат достъп както до тази информация, така и до всички снимки и видеокадри от предишни влизания и излизания от ЕС на проверяваното лице.Първоначалните тестове показват 85% точност на оценките на iBorderCtrl, а изпитанията ще започнат на летища в Унгария, Латвия и Гърция. Целта на създателите й е да се ускори граничният контрол и да се намалят разходите по него при повишена ефективност.Правозащитници изразиха опасения за надеждността на системата, тъй като подобни платформи по целия свят се сблъскват с проблеми като „предразсъдъци” към определени етнически групи (техни представители много по-често са определяни от алгоритъма като „неблагонадеждни” без да има реално основание за това).В Гърция неправителствена организация организира подписка с искане за повече прозрачност около тестовете на системата на територията на южната ни съседка.„Традиционните детектори на лъжата имат исторически проблем с хвърлянето на вина върху невинни хора и няма никакво доказателство, че изкуственият интелект ще промени това”, коментира пред Си Ен Ен Фредерике Калтхойнер от „Прайвъси Интернешънъл”.Калтхойнер подчерта, че iBorderCtrl е „част от по-голяма тенденция да се използват неясни и често неефективни системи за преценка и класифициране на хора”. Експерти посочват, че в много експерименти надеждността на анализа на мимиките при засичане на неверни твърдения се е доказала най-малкото като спорна.Има и активисти, според които създаването на подобни автоматично попълващи се всеобхватни бази данни създават рискове както от засилване на правителствения шпионаж, така от злоупотреби от страна на тези, които имат достъп до информацията.Американският политолог от ирански произход Лалех Халили нарече iBorderCtrl „страховита употреба на ненадеждни псевдонаучни методи за засичане на лъжи”. „Това е срам за учените, които използват шарлатанство и ксенофобия, за да си подсигурят финансиране”, допълни тя в „Туитър”.Не липсват и сравненията със „социалния кредит” в Китай, където отново с помощта на изкуствен интелект се оценява благонадеждността на гражданите на база техните действия.", "date": "2018.11.07", "title": "Роботизиран детектор на лъжата ще решава кой да влезе в ЕС"}
{"url": "http://www.cross.bg/letishte-putnitzite-sofiya-1588428.html", "text": "/КРОСС/ Поради временни технически затруднения във функционирането на системата за летищна информация на полетите, летище \"София\" създава организация за по-добра осведоменост на пътниците.От столичната аерогара поднасят своите извинения на всички пътуващи за създаденото неудобство. И уточняват, че пасажерите могат да се осведомят за своя полет от гишета \"Информация\" на Терминал 1 и Терминал 2. Засилена е и честотата на излъчваните аудио съобщения, както и са ангажирани служители, които да насочват пътниците в зоната след граничен контрол.Полагат се всички усилия за преодоляване на техническите затруднения във възможно най-кратък срок, отбелязват от летище \"София\".", "date": "2018.11.07", "title": "Технически проблем с информацията за полетите на летище „София“"}
{"url": "http://www.cross.bg/sputnik-raketa-orbita-1588413.html", "text": "/КРОСС/ Руска ракета носител „Союз-СТ“ успешно изведе в орбита европейския метеорологически спътник MetOp-С, съобщава РИА „Новости“, цитиран от БНР. Стартът е бил на космодрума Куру във Френска Гвиана в 21:47 часа местно време (2:47 българско).Спътникът се е отделил от ракетата един час след старта и е заел позиция в орбита.MetOp-C е третият и последен спътник на Европейската организация за сателитна метеорология EUMETSAT. Спътниците могат да правят прогноза за времето от 12 часа до 10 дни.Първите два сателита MetOp-А и MetOp-B са изстреляни съответно през 2006 и 2012 година. Очакванията са, че с изстрелването на третия спътник ще се подобри качеството на метеорологичните прогнози.Това е третият старт на ракета от семейството „Союз“ след аварията със „Союз ФГ“ на 11 октомври, когато повреда около 2 минути след излитането наложи принудително кацане на международния екипаж, който трябваше да достигне Международната космическа станция.", "date": "2018.11.07", "title": "Руска ракета изведе в орбита европейски метеорологичен спътник"}
{"url": "http://www.cross.bg/dni-predizvikatelstvata-sveta-1588429.html", "text": "/КРОСС/  Както винаги,  наситената с горещи филмови заглавия, презентации и уъркшопи  тридневна програма, ще предложи преглед на . 2018 г. ще бъде специална за „Дни на предизвикателствата“, по две причини.  От една страна, тя е . Ще бъдат припомнени някои знакови негови представяния на Дните и близки до сърцето му каузи.                           2018 г. носи нов заряд на Дните и защото за първи път водата и морето ще бъдат специален акцент на фона на една дългогодишна планинарска традиция.  в международен мащаб и опита на локално ниво в България за борба със замърсяването на Черно море. Ще се запознаем със , прочул се с революционни за времето си прекосявания  на Черно море и Атлантическия океан. Ще си  припомним и успешно завършилото тази есен , за каузата „Черно море, свободно от пластмаса“. 14-тите „Дни на предизвикателствата“ ще вдъхновят любителите на екстремното кино с .  за митичното изкачване на Томи Калдуел по 1000-метровата стена на Ел Кап, биографичен филм за легендарния Крис Бонингтън -  –спиращи дъха сърф и сноуборд импресии от Исландия през погледа на две сноуборд дами, фрийрайд филмът  на Жером Тонон и още заглавия, които предстои да бъдат обявени, между тях и българска кинематография, неотстъпваща по нищо на световните образци.                          Както се вижда и от филмовата селекция – планината е и си остава квинтесенцията на „Дни на предизвикателствата“. Ето защо темата за сигурността в планината тази година се разгръща с нова сила. На сцената ще видим , за да разгледат в една презентация темата за световните тенденции в приключенския туризъм и професионалното водене във високите планини на света. Изненади очакват и все повече увеличаващите се фенове на бягането  - една от тях вече е разкрита – специален гост ще бъде нечовекът ,  вечно бягащ с кауза, вечно постигащ немислими рекорди, ще бъде сред нас между 3 и 5 декември.БИЛЕТИ:  На предварителна продажба онлайн от  ", "date": "2018.11.07", "title": "Морски пътешествия и горещи филмови премиери от света на екстремните спортове на 14-тите Дни на предизвикателствата"}
{"url": "http://www.cross.bg/faza-vulni-sunyat-1588421.html", "text": "/КРОСС/ Да си задаваме такъв въпрос може на пръв поглед да изглежда глупаво и ненужно – та как така не знаем защо е важен сънят? Все пак не се питаме защо е важно сиренето или защо е важно да ходим на планина... Та това е любимият ни, прекрасен СЪН! Нали всяка вечер си лягаме и.... заспиваме, и на сутринта ставаме и това продължава години, години наред – няма как нещо, което продължава толкова дълго, да не е важно!Защо обаче е наистина толкова важно да спим – при това да спим качествено, достатъчно и редовно? В следващите редове ще се опитаме да посочим кои са най-важните ефекти от съня върху здравето и кондицията ни, и без които нямаше да можем да функционираме и на 10% от това, което сме.Като начало, трябва да знаем, че сънят защитава и предпазва психическото и физическото ви здраве, дава ви по-високо качество на живота и ви осигурява сигурност.Хората прекарваме около 1/3-та от живота си в сън. Ако ви се вижда много и си казвате – толкова много години сън, аз колко неща можех да свърша, ако не съм си проспал/а 1/3-та от живота.... имайте предвид, че ако не спяхте толкова, нямаше да можете да свършите НИЩО от това, което сте свършили досега. Защото телата и умовете ни се нуждаят от почивка и възстановяване, така че да ни служат, когато сме будни.Много от нас не знаят какви са личните му нужди от сън и въпреки че те са индивидуални, добре е да знаем някои ориентировъчни стойности.Новородени – 16-18 часаДеца в предучилищна възраст – 11-12 часаДеца, които ходят на училище – поне 10 часаТийнейджъри – 9-10 часаВъзрастни (над 18) – 9-10 часаЗа да постигнете тези тъй важни 9-10 часа сън на денонощие, и да се възползвате максимално от благотворния им ефект върху здравето ви, трябва да прецените и някои условности – какъв живот водите? Стресирани ли сте? В каква обстановка спите – тихо ли е, шумно ли е, и най-вече – веднага ли заспивате и качествен ли е сънят ви, или се въртите и се будите по няколко пъти на нощ?Ако всичко е наред с обстановката и условията, сънят би трябвало да ви обори малко след лягане и оттам нататък ви очаква сън, който минава през 4 етапа, плюс така нареченият етап REM или бързо очно движение.Tези етапи прогресират циклично от 1 към REM-съня и обратно към първи етап, като всеки пълен цикъл отнема около 90 до 110 минути, а всяка фаза – между 5 и 15 минути. Всяка нощ първите цикли имат относително кратки периоди на REM-сън и дълги периоди на дълбок сън, но с напредването на нощта REM-периодите стават по-дълги, а фазите на дълбок сън намаляват.Всеки етап от съня е важен и има своите въздействия върху тялото и ума ни.Фаза 1 се характеризира с лек сън, по време на който потъваме и излизаме от сънно състояние и лесно можем да се събудим. В тази фаза очите се движат бавно, а мускулната активност поти спира. По време на тази фаза мускулите при много хора се съкращават рязко и те изпитват усещането като да пропадат в пропаст.Във фаза 2 движението на очите спира и мозъчните вълни стават по-бавни, а тялото ни започва подготовка за дълбок сън – температурата на тялото пада и сърдечният ритъм се забавя.Когато влезем във Фаза 3, в мозъка ни започват да се редуват изключително бавни вълни, наречени делта вълни, и по-кратки, бързи вълни. Това е фазата на истински дълбокия сън, когато може да се окаже, че ходим насън, да сънуваме кошмари, да говорим насън... тогава се случва и нощното напикаване.През 4-та фаза дълбокият сън продължава, докато мозъкът произвежда почти само делта вълни. Събуждането в тази фаза ни държи неориентирани за няколко минути.Бързото очно движение (REM-сънят) е етап, по време на който очите остават затворени, но се движат бързо, предполагаемо заради интензивните сънища и мозъчната активност.Всички хора се нуждам от сън, въпреки че все още няма яснота по отношение на биологичната му цел и тя остава мистерия за учените. Въпреки това е ясно, че всяка клетка от тялото ни – от мозъка, сърцето и белите дробове, до метаболизма, имунната система и настроението, се влияят от добрия и качествен сън.Така че, ако някой ви попита – защо е важен сънят, вече знаете как да му отговорите – защото без него просто... няма да ни има. Или поне няма да ни има в тази форма и състояние, в което съществуваме в момента. А това, както и да го погледнеш, си е важно!", "date": "2018.11.07", "title": "Колко трябва да спим за пълноценно ежедневие"}
{"url": "http://www.cross.bg/zhelev-zhelyu-beshe-1588425.html", "text": "/КРОСС/ Летище София да се казва \"Желю Желев\" - на името на първия демократично избран президент у нас - зад такава петиция, адресирана до президента Румен Радев, застават няколко от основателите на СДС.Неин автор е Петко Симеонов, който съобщи, че предложението идва от членове на първия Национален координационен съвет на синята партия (създаден през 1990 г.), сред които Соломон Паси, Димитър Луджев, Константин Тренчев, Александър Йорданов, Михаил Неделчев, Емил Кошлуков.Тя е адресирана до държавния глава заради неговото конституционно правомощие да наименува обекти с национално значение.\"Ние, от Първия координационен съвет на СДС, колкото сме оцелели, не сме задръстени старци. Да стане разговор - как почитаме заслужилите хора? Ето ви пример: На името на Марко Семов, поклон пред неговата памет, има кръстен булевард. И то - \"разкъсан\" булевард Сахаров, за да продължи в бул. \"Марко Семов\". На името на Дертлиев има булевард, на името на Стефан Савов улица, на Лучников беше издигнат триметров паметник (позлатен или с варак от предани реституенти?)... За Жельо нищо! Паметна плоча на родния му дом във Веселиново...\", написа в профила си във Фейсбук Симеонов.А ето какво се казва в , която до този момент е подписана от над 30 души:\"Уважаеми господин Президент,Вярваме, че д-р Жельо Желев и неговото дело трябва да бъдат почетени. Това е начин да се създават и утвърждават личностните образци, които персонализират българската идентичност.Пример за българския гражданин трябва да бъдат хората, които:Защитават своите граждански и професионални разбирания независимо от политическата конюнктура и възможните репресии и неудобства. Желю Желев беше такъв!Свързват своето трудово и творческо дело за утвърждаването на основните ценности на цивилизацията в нашето общество. Желю Желев беше такъв!Настояват и постигат единството на нацията в името на общодържавните цели, като преодоляват етнически, религиозни, политически различия сред отделните групи от населението. Желю Желев беше такъв!Посвещават живота си на политическото, стопанското и гражданско развитие на България. Желю Желев беше такъв!Поемат отговорностите да служат всеотдайно на България. Работят за нейния международен авторитет. Ангажират страната в мирни инициативи. Търсят и намират пътища за разбирателство на Балканите. Желю Желев беше такъв!Не се облагодетелстват от служебното си положение. Не злоупотребяват с власт. Желю Желев беше такъв!Изпълняват стриктно конституцията и законите на страната. Процедурите на демокрацията са тяхна ценност. Желю Желев беше такъв!Не се отказват от работата си в полза на България до края на дните си. Желю Желев беше такъв!С целия си живот доказват, че нито жертви, признания, длъжности могат да ги отделят от връзката им с редовите хора на България. Желю Желев беше такъв!Доктор Желев в трудно време публично се противопостави на основна теза в трудовете на Ленин. Изселен от София, той написа своя труд \"Фашизмът\", който имаше огромно значение за разбирането на обществените процеси в България. Негова беше инициативата и подборът на учредителите за създаването на Клуба за подкрепа на гласността и преустройството в България, създаден на 3 ноември 1988 година. Той беше централната фигура в създаването на СДС на 7 декември 1989 година и стана неговият пръв председател. Д-р Желев беше първият демократично избран президент на Република България след рухването на тоталитарния комунизъм. Той учреди и ръководеше Балканския политически клуб, след като се оттегли от президентската длъжност. Желю Желев напусна този свят като авторитетен, уважаван и скромен човек.Казаното дотук не означава, че той не е имал недостатъци и не е допускал грешки. Но те не са предмет на настоящото предложение\".Желю Желев беше първият председател на СДС. Той стана президент на 1 август 1990 г., назначен от 7-то Велико Народно събрание след оставката на Петър Младенов. На 22 януари 1992 г. Желев спечели първите демократични избори за държавен глава и изкара цял мандат - до 22 януари 1997 г. Носител на орден \"Стара планина\" - I-ва степен. Той почина на 30 януари 2015 г. на 79-годишна възраст.", "date": "2018.11.07", "title": "Летище София да се казва \"Желю Желев\" - основатели на СДС с петиция до Радев"}
{"url": "http://www.cross.bg/narkotitzi-aleksandur-panaiiotov-1588402.html", "text": "/КРОСС/ Нов тип синтетичен наркотик известен като дрога \"Канибал\" навлиза на нелегалния пазар у нас. Наричат го така, защото този наркотик е способен да отключи агресия и дори канибализъм при хората, които го употребяват. Това заяви Александър Панайотов от Националния център за наркотици пред \"България он еър\".", "date": "2018.11.07", "title": "Дрогата \"канибал\" превзема наркопазара у нас"}
{"url": "http://www.cross.bg/chasa-vlaka-gara-1588401.html", "text": "/КРОСС/ 2 влака бяха евакуирани заради сигнал за бомба на централната жп гара в Барселона. Полицията е проверявала за възможни експлозиви в подозрителен куфар, съобщи \"Индипендънт\", цитирани от 24 часа.Мерките са предприети, след като скенер за сигурност идентифицира обект, оформен като взривно устройство, в куфар в 8.00 часа сутринта в сряда.Пътниците от двата влака са призовани да ги напуснат незабавно. 2 часа по-късно стана ясно, че гарата е възобновила работа, но все още има големи опашки от чакащи пътници.", "date": "2018.11.07", "title": "Бомбена заплаха на централната гара в Барселона, евакуираха 2 влака"}
{"url": "http://www.cross.bg/doverie-pravitelstvo-zakonoproekt-1588424.html", "text": "/КРОСС/ Италианското правителство спечели днес вот на доверие в горната камара на парламента, след като Сенатът одобри предизвикал противоречия проектозакон, предадоха Ройтерс и ТАСС. Гласуването по законопроекта бе в същото време и гласуване на вот на доверие към правителството. Това обикновено се прави с цел избягване на дългите обсъждания в парламента на даден законопроект.Разработеният и предложен от вицепремиера и лидер на крайнодясната \"Лига\" Матео Салвини законопроект предвижда по-строги имиграционни правила, ограничава правото на убежище и допълва съществуващото законодателство срещу тероризма и мафията. Сенатът го прие със 163 гласа \"за\" срещу 59 гласа \"против\", като някои членове на антисистемното Движение \"Пет звезди\" не го подкрепиха.Ако не беше одобрен, на правителството щеше да се наложи да подаде оставка. Решението за искане на вот на доверие показва съществуващите в коалицията трудности, отбелязва Ройтерс. Одобреният законопроект предвижда лишаване на бежанците от право на политическо убежище при извършване на престъпление, а също така при положение, че бежанецът се завърне в родината си дори за непродължителен период от време. Сега предстои законопроектът да бъде внесен за гласуване и в долната камара на парламента.Дошлото на власт през юни коалиционно правителство на Движението \"Пет звезди\" и \"Лигата\" си постави за цел да сложи край на пристигането в Италия на незаконни мигранти. Вътрешното министерство забрани на италианския бряг да акостират кораби на неправителствени организации, спасяващи мигранти в морето, и ограничи притока на мигранти от корабите на спасителните мисии на Европейския съюз. Опозицията и политическите опоненти на вицепремиера Салвини непрестанно го обвиняват в расизъм и разпалване на омраза по етнически признак.", "date": "2018.11.07", "title": "Италианското правителство спечели вот на доверие в Сената"}
{"url": "http://www.cross.bg/parada-parad-cherveniya-1588405.html", "text": "/КРОСС/ На Червения площад в Москва се състоя тържествен марш в чест на годишнината от парада на 7 ноември 1941 г.Проведеният преди 77 години парад е бил подготвен в обстановка на пълна секретност и е бил приравнен от властите към най-важните военни операции.Този военен парад е първият в годините на Великата Отечествена война, както в Русия наричат Втората световна война.Някои от военните подразделения са заминали на фронта направо от парада.\n\t\t\t\t\t", "date": "2018.11.07", "title": "Марш на Червения площад в чест на парада от 1941 г."}
{"url": "http://www.cross.bg/tzvetanov-predsedatelya-tzvetan-1588408.html", "text": "/КРОСС/ Председателят на ПГ на ГЕРБ и зам.-председател на партията Цветан Цветанов се срещна с председателя на Европейската народна партия (ЕНП) Жозеф Дол преди началото на конгреса на ЕНП в Хелзинки. Двамата обсъдиха основните теми и предизвикателства пред Европа с оглед подготовката за европейските избори през 2019 г.Цветан Цветанов подчерта, че лидерството на ЕНП в Европа е ключово за стабилността и устойчивостта на Съюза. Дол и Цветанов обсъдиха подготовката за кампанията за европейските избори догодина както на национално, така и на местно ниво. Те се обединиха около разбирането, че силата на ЕНП е в реалните политики с истински резултати за по-добър живот на всеки европейски гражданин. Българската делегация, в която са включени кметове на областни градове, избрани от листата на ГЕРБ, ще проведе среща с председателя на ЕНП утре сутрин.", "date": "2018.11.07", "title": "Цветан Цветанов се срещна с председателя на Европейската народна партия (ЕНП) Жозеф Дол"}
{"url": "http://www.cross.bg/zaradi-chymata-bolyarovo-1588411.html", "text": "/КРОСС/ Пети месец стадото на Ана и Тодор Петрови от Болярово е затворено заради заповедта за евтаназиране заради чумата по дребните животни. Въпреки че няма починали или болни животни почти половин година от БАБХ не отговарят на молбите на хората заповедта за умъртвяването им да бъде отменена.Съдът ще се произнесе на 19 декември, заради отлагане по искане на адвокатите. В адвокатския екип на защитата на животновъдите е и адвокат Владимир Шейтанов, който преди години защитава българските медици в Либия.  обясни адвокат Шейтанов.„Единственото нещо, което искам е справедлив съдебен процес”, заяви Ана Петрова от Болярово. каза Милен Минков, който е от хората, които протестираха срещу действията на агенцията във връзка с чумата.", "date": "2018.11.07", "title": "Фермери от Болярово съдят БАБХ след чумата по животните"}
{"url": "http://www.cross.bg/shymen-ychenitzite-panova-1588407.html", "text": "/КРОСС/ Четвъртокласници от началните училища „Илия Р. Блъсков“ и „Княз Борис І“ гостуваха на полицейските служители в навечерието на професионалния им празник. Инициативата е на Центъра за подкрепа за личностно развитие- ОДК Шумен. В полицейското управление в Шумен учениците бяха посрещнати от инсп. Ирина Панова от Детска педагогическа стая. Инсп. Панова и гл. инспектор Галин Божилов запознаха учениците със структурните звена в областната дирекция.                          Показани им бяха отличителните знаци и помощните средства на униформените- белезници, пистолет, автомат, щит, шлем, щурмова палка. Ст.експерт Красимир Крумов от НТЛ ги запозна с науката за изследване на отпечатъци- дактилоскопия. Учениците имаха възможността да видят как се свалят и изземват отпечатъци от различни места. Разгледаха оперативната дежурна част в момент, в който чрез телефон 112 е получен сигнал за настъпил пътен инцидент. Произшествието било само с материални щети, но водачите имали спор за вина, поради което на място за решаване на спора бил насочен полицейски екип. Четвъртокласниците разгледаха отблизо полицейски автомобил, помещенията за задържане  и стаята за разпознаване.", "date": "2018.11.07", "title": "Четвъртокласници от началните училища гостуваха на полицейските служители в Шумен "}
{"url": "http://www.cross.bg/lydogoretz-tzska-plovdiv-1588392.html", "text": "/КРОСС/ Може би финал преди финала. \"Лудогорец\" и ЦСКА се сблъскват още в четвъртфиналите на турнира за Купата на България. Това отреди жребият, който бе изтеглен днес. Победителят се излъчва в един двубой на директна елиминация и в случая той ще се проведе в Разград. При равенство в редовното време следват продължения и евентуално дузпи.Фаворитите за трофея ще се срещнат на 9 или 10 февруари 2019 г - датите за четвъртфиналите.\"Лудогорец\" е домакин, тъй като бе изтеглен преди ЦСКА.", "date": "2018.11.07", "title": "\"Лудогорец\" срещу ЦСКА още на четвъртфинал за Купата"}
{"url": "http://www.cross.bg/bulgariya-evropa-raketite-1588391.html", "text": "/КРОСС/ ПП АБВ е сериозно обезпокоена от изявлението на американския президент Доналд Тръмп, че САЩ ще денонсират Договора за ликвидиране на ракетите със среден обсег на действие. Това заяви председателят на ПП АБВ Румен Петков на пресконференция. Той е категоричен, че подобно действие ще отвори широко пътя към връщане на острата конфронтация и към връщане на надпреварата в ядреното въоръжаване, период, който от края на 80-те години на миналия век считахме за безвъзвратно отминал.Договорът за ликвидиране на ракетите със среден обсег на действие днес гарантира не разполагане, не производство, а ликвидиране на определен тип въоръжение, посочи Петков. Той коментира, че такова въоръжение очевидно се възприема от администрацията на президента Тръмп и от самия президент Тръмп като нещо жизнено важно за САЩ, а това означава, че САЩ влизат в друга фаза на развитие.„Недоумяваме това, че българското правителство, българските институции, българските политически партии досега не са изразили никаква позиция против такава стъпка. Мълчанието по такава ключова за Европа тема, п ри положение, че и Германия, и Чехия, и редица други европейски страни реагираха, това буди тревога и недоумение. Защото тази заплаха реално превръща България в потенциален плацдарм за военни действия, но и в обект на контрамерки“. Според Румен Петков мълчанието от страна на българските институции по темата, означава, че текат действия и събития на втори план. А товаще съсипе икономиката, туризма, селското стопанство в България.          Да определи намерението на президента на САЩ за денонсиране на договора за ограничаване на ракетите със среден и малък обсег на действие като много опасно и застрашаващо мира и сигурността в Европа. Всички резерви относно изпълнението на договора следва да се решат на масата на преговорите и българското правителство, българските институции, президентът и Народното събрание да инициират приемане на общи позиции в този смисъл, заедно с останалите партньори в рамките на НАТО и ЕС.         България трябва много ясно да декларира, че няма да приема на своя територия чужди ракетни установки или ядрено оръжие – освен, че разполагането на такъв тип съоръжения ще ни превърне в плацдарм, но и при съответните контрамерки, ще се превърнем в потенциален участник в конфликт, от който България няма никаква необходимост. Ще бъдат поставени под въпрос и сигурността, и икономическият потенциал за развитие на страната. България трябва да заяви, че така както преди ’89-та година на територията на страната ни не е имало чужди ядрени остановки, така за нас е абсолютно неприемливо и недопустимо отсега нататък да бъдат разполагани такива.         България да излезе с инициатива за преосмисляне на системата за европейска сигурност след преговори, подобни на тези, довели до създаването на Организацията за сигурност и сътрудничество в Европа. Нов процес \"Хелзинки 2\" е необходим, с оглед настъпилите в Европа политически, икономически и социални промени след 1980 г. Балансът на сигурността в Европа трябва да се търси не със силови методи, не по пътя на изолацията и санкциите и ново въоръжаване, а с преговори и достатъчно силни политически механизми и гаранции. ПП АБВ е на мнение, че поводът е изключително сериозен и следва да се предизвика сериозна обществена и парламентарна дискусия, за да може да се оформи една силна позиция, която гарантира националния ни интерес и обществената безопасност на българските граждани. Зам.-председателят на партията Любомира Ганчева каза, че официалната позиция на ПП АБВ по намерението за денонсиране на Договора за ограничаване на ракетите със среден и малък обсег на действие ще бъде предоставена на институциите, от които зависи защитата на националния интерес на България – на администрацията на президента, на правителството, на премиера, министрите на отбраната и на външните работи, на парламентарните комисии по вътрешна сигурност и обществен ред и по външна политика.  ", "date": "2018.11.07", "title": "Р.Петков: АБВ настоява правителството да определи намерението за денонсиране на Договора за ограничаване на ракетите със среден и малък обсег"}
{"url": "http://www.cross.bg/slavchev-grypa-infrastryktyra-1588393.html", "text": "/КРОСС/ София има идеална инфраструктура за създаването на минивецове. Това коментира по време на заседание на Постоянната комисия по инженерна инфраструктура и енергийно планиране общинският съветник и съпредседател на „Политическа група 5” Симеон Славчев. Той повдигна въпроса за изграждането на минивецове, чието решение все още се бави. Съоръженията са екологично чисти и могат да донесат сериозни приходи на столицата, отбеляза общинският съветник. Това са пари от нищото, които могат да отиват за социални цели, за детски градини, поликлиники и болници, предлага Славчев.", "date": "2018.11.07", "title": "Симеон Славчев: С приходите от минивецовете може да се инвестира в детските градини и поликлиниките на София"}
{"url": "http://www.cross.bg/dronove-izpolzvaneto-suobshti-1588397.html", "text": "/КРОСС/ Руската Федерална служба за сигурност е предотвратила опити за терористични атентати с използването на дронове по време на Световното първенство по футбол. Това съобщи нейният ръководител Александър Бортников на международен форум в Москва по въпросите на сигурността, съобщава БНР.Бортников съобщи още, че са били разкрити 7 групировки, които планирали нападения срещу чуждестранни футболни запалянковци. Той каза също, че подобни опити е имало не само по време на световното, но и при организацията на други „масови политически и спортни мероприятия“. По думите му, безконтролното разпространение на дронове крие опасността от използването им за целите на терористите. „Според нас за оперативната неутрализация на тази опасност е необходимо да се пристъпи към съвместното разработване на основите на нормативно-правна регулация при използването на дронове“, посочи Бортников пред събралите се на форума участници от 80 държави. В Русия вече са в сила по-строги правила при използването на безпилотни летателни апарати. Преди две години беше решено всички дронове с тегло над 250 грама задължително да бъдат регистрирани.", "date": "2018.11.07", "title": "Русия съобщи, че е предотвратила опити за атентати с дронове по време на Световното първенство по футбол"}
{"url": "http://www.cross.bg/danuka-komponent-avtomobili-1588395.html", "text": "/КРОСС/ Парламентът гласува окончателно промяната в концепцията за определяне на данъка върху леките и товарните автомобили с максимална маса до 3,5 тона, предаде БГНЕС.Данъкът върху превозните средства да се определя по нова формула, включваща два компонента – имуществен и екологичен, предвиждат промени в Закона за местните данъци и такси. Имущественият компонент отчита мощността и годината на производство на автомобила, а новият компонент – екологичната категория и замърсяването, което той причинява на околната среда. Повишението на данъка обаче не може да бъде изчислено с точност, защото конкретният размер на ставката ще се определи от съответния общински съвет, но няма да бъде с повече от 30%.Промените трябва да влязат в сила от 1 януари 2019 година. ", "date": "2018.11.07", "title": "До 30% по-висок данък върху старите автомобили от догодина"}
{"url": "http://www.cross.bg/fermerski-pazar-v-sofiya-1588396.html", "text": "/КРОСС/ Пореден фермерски пазар се провежда в столицата. Този път производители на плодове и зеленчуци предлагат екологично отгледани сезонни продукти пред Министерството на земеделието. Наред със сезонната продукция, на щандовете се предлагат марули, пресен лук и чесън, а също и репички, цвекло и мед. ", "date": "2018.11.07", "title": "Фермерски пазар в София"}
{"url": "http://www.cross.bg/rekata-padna-reka-1588404.html", "text": "/КРОСС/ Възрастен мъж падна във Владайската река в столицата. Снимки от инцидента бяха разпространени от потребители в социалните мрежи, които се възмущават, че достъпът до реката не е обезопасен и ограничен. От кадрите се вижда, че мъжът е пострадал значително, но за него са се погрижили медицински лица. Забелязват се и двама полицаи, съобщава 24 Часа.Нелепият инцидент се е случил в близост до бул.Александър Стамболийски. Все още остава не ясно как човека е паднал в реката.На възрастния мъж е оказаха медицинска помощ и е откаран в болница. ", "date": "2018.11.07", "title": "Мъж падна в канала на Владайска река в София и пострада сериозно"}
{"url": "http://www.cross.bg/chasa-suprygata-pepeldzhiiiski-1588399.html", "text": "/КРОСС/ 40-годишен заплаши да убие съпругата си, задържан е за 72 часа и му е повдигнато обвинение, съобщиха от прокуратурата.И. Пепелджийски е привлечен към наказателна отговорност за извършено от него престъпление по чл. 144, ал. 3, вр. ал. 1 НК.На 25.10.2018 г., около 09.00 часа, в гр. София, в апартамент, находящ се в жилищна кооперация в кв. „Борово“, се заканил с убийство на съпругата си – М., като я хванал за гушата, опрял я срещу гардероба и я повдигнал, като по този начин я задушавал, след което й казал: „Бял ден няма да видиш, ако излезеш от тук!“, като това заканване би могло да възбуди у пострадалата основателен страх за осъществяването му.Пепелджийски не е осъждан, има налагано административно наказание „глоба“, за това, че е управлявал моторно превозно средство след употреба на наркотици.Предвид високата обществена опасност на деянието, наблюдаващият прокурор е постановил задържане на обвиняемия за срок до 72 часа, като е разпоредено привеждането му в сградата на СРС на 09.11.2018 г. – за разглеждане на искане за вземане спрямо него на мярка за неотклонение „Задържане под стража“.", "date": "2018.11.07", "title": "Мъж опита да удуши съпругата си, крещял й: Бял ден няма да видиш"}
{"url": "http://www.cross.bg/dyshi-sred-velikobritaniya-1588398.html", "text": "/КРОСС/ 21 души, сред които 15 деца под 12 години, са открити в хладилен камион, влязъл във Великобритания през пристанището Нюхевън, графство Съсекс. Шофьорът, който е румънец, е обвинен в участие в трафик на хора. Камионът е бил спрян след пристигането му от френското пристанище Диеп, съобщава БНР.Намерените в хладилната камера сред кашоните с газирана вода 21 души са виетнамци. Не се е наложило оказване на медицинска помощ, но децата са предадени на социалните служби.Двама от възрастните – 18-годишен мъж и 27-годишна жена – са били депортирани незабавно от Великобритания. Останалите четирима са в имиграционен център за разглеждане на техните случаи. Шофьорът Андрут Михай Дума, на 29 години, е арестуван и обвинен в съучастие в трафик на хора.", "date": "2018.11.07", "title": "Британските власти откриха 21 виетнамци в хладилен камион, влязъл в страната от Франция"}
{"url": "http://www.cross.bg/vkushti-ventilite-dyuzata-1588400.html", "text": "/КРОСС/ В началото на всеки отоплителен сезон първо трябва да проверим дали топломерите работят нормално. Дисплеят на устройството трябва да показва някаква индикация. В противен случай – потърсете обслужващата ви фирма - топлинен счетоводител, посочва Нова телевизия.Често в началото на студените дни някой от радиаторите вкъщи се оказва пълен с въздух и не може да пропусне топлата вода. Налага се механично обезвъздушаване. Радиаторът има термоглава и обезвъздушител. Термоглавата е кранчето, на което са различните степени, а обезвъздушителят е просто една дюза. Отворете максимално термоглавата – на пета степен. След това развийте дюзата с отвертка или специално ключе, ако има такова. Не развивайте дюзата до края, а само докато чуете свистенето на въздуха. Предварително подложете легенче за вода. Щом всичкият въздух от радиатора излезе, внимателно завийте дюзата обратно. Основният въпрос зимата е колко плащаме за парното. В общия случай има няколко основни правила за разумно и икономично потребление. Докато не сте вкъщи, не затваряйте напълно вентилите на радиаторите. Енергията за стоплянето на стаите вечерта ще е много по-голяма. Най-добре е вентилите да стоят на 1 или 2 степен.Не оставяйте вентилите на максимална степен през целия сезон. Така термостатът не може да се ориентира кога да спре притока на топлина. Популярна грешка е, че ако пуснем един радиатор вкъщи на максимална сила и отворим вратите, това е икономично. Не, грешка. По-икономично е поддържане на различна температура във всяко помещение. Ако ви няма вкъщи по-дълго, оставете вентила на позиция „Снежинка“. Така в стаята ще се поддържа температура от около 6-7 градуса, дори и навън температурата да падне драстично. Проветряването зимата става с кратко широко отваряне на прозорците за 5-6 минути. През това време кранчето трябва да е в позиция “снежинка”.", "date": "2018.11.07", "title": "Как да спестите от парното през зимата?!"}
{"url": "http://www.cross.bg/hora-godini-olga-1588379.html", "text": "/КРОСС/ Потресаващата си лична история разказа тези дни във ВТУ \"Св. св. Кирил и Методий\" българка, станала жертва на трафик на хора. Вузът беше домакин на конференцията „С теб съм! Важният си ти! Трафикът на хора е сериозен проблем“, пише в. \"Борба\".", "date": "2018.11.07", "title": "Българска проститутка била държана в плен 10 години, предлагали я на 30 клиента на ден"}
{"url": "http://www.cross.bg/meditzina-iliyana-iiotova-1588382.html", "text": "/КРОСС/ Първия за България Конгрес по трудова медицина и експертиза на работоспособността откри в София вицепрезидентът Илияна Йотова. Големият научен форум е съпътстван с международна конференция по проекта „ЕПСИЛОН“ и се провежда под патронажа на вицепрезидента. Основни организатори са Българското академично дружество по трудова медицина и Факултетът по обществено здраве при Медицински университет - София.„Това е амбициозна цел, която изисква усилията и действията на законодателната и изпълнителната власт, на научните среди, на работодателите и на работещите. Само така може да се гарантират в най-висока степен безопасността и здравето при работа и да се създадат условия за съхраняване на работоспособността на българските граждани, включително и на тези със здравословни проблеми и трайни увреждания“, посочи вицепрезидентът.Новите предизвикателства на променящия се пазар на труда изискват решения и действия в областта на безопасните и здравословните условия на труд. Илияна Йотова отбеляза, четвъртата индустриална революция ще доведе до промени в трудовите отношения и технологичните процеси, затова е необходима цялостна промяна на възгледите за здравето и безопасността на работното място. Нужни са нови регулации, които да поставят на качествено ново конкурентно ниво дейността и експертизата на трудовата медицина. Трябва да бъдат създадени съвременни програми за обучение, които да са адекватни на новите технологии и нововъзникващите професионални рискове.„В наши дни все по-осезаема е необходимостта трудовата медицина да се превърне в мост между работодателите и работещите – без значение дали са хора с увреждания, млади работници, служители в репродуктивна възраст или по-възрастни“, изтъкна вицепрезидентът. Към специалистите по трудова медицина Илияна Йотова се обърна с думите: „От вас очакваме да намерите най-доброто приложение на научните решения в практиката, така че правото на труд да е гарантирано за всеки, а за най-уязвимите групи от работоспособните граждани на страната да е осигурена здравословна и безопасна адаптирана работна среда.“", "date": "2018.11.07", "title": "Вицепрезидентът откри първия за България Конгрес по трудова медицина и експертиза на работоспособността"}
{"url": "http://www.cross.bg/shvetziya-chipovete-ystroiistva-1588381.html", "text": "/КРОСС/ Хиляди жители на Швеция са имплатирали микрочипове в ръцете си. Целта на новата мода е да улесни ежедневните действия на хората.Компанията “Биохакс”, която произвежда малките устройства, е инжектирала чиповете на над 4000 души за последните пет години. Това позволява на шведите да изоставят физическите ключове за домовете и автомобилите си, личните си документи, както и билетите за влак.Чиповете се инсталират подкожно с инжекция. Слагат се между палеца и показалеца на ръката и използват т.нар. “разпознаване по радио вълни”, което се използва за всяка кредитна карта и паспорт. Чиповете могат да бъдат прочетени от много от съвременните устройства, включително и от телефони с операционна система “Андроид”.“Биохакс” коментират, че с масовото въвеждане на чиповете ще се намали използването на пластмаса. Системата е имплементирана в няколко големи фирми в държавата, както и в шведските железници, които позволяват да запазите билетите си влак в чипа на ръката ви. Въпреки това новата мода предизвика и морален спор в Швеция – дали може човек да бъде следен с този чип.", "date": "2018.11.07", "title": "Над 4000 граждани на Швеция вече са киборги"}
{"url": "http://www.cross.bg/nikolova-obshtinite-izpulnenieto-1588383.html", "text": "/КРОСС/ Заместник-министърът на регионалното развитие и благоустройството и ръководител на Управляващия орган на ОПРР Деница Николова ще участва в Десетата юбилейна национална среща на експертите по програми и проекти в общините, организирана от Националното сдружение на общините в Република България. Форумът се провежда днес и утре в хотел „Рила“, Боровец.Зам.-министър Николова ще се включи в пленарната сесия на тема „Време за междинна оценка“, която започва утре - 8 ноември, от 09.30 часа. Тя ще представи напредъка в изпълнението на Оперативна програма „Региони в растеж“ 2014-2020 г. и ще участва в дискусия за съвместни дейности за минимизиране на допусканите грешки, намаляване на административната тежест и ускоряване на договарянето и изпълнението на общинските проекти. В нея ще участват и експерти от Главна дирекция  „Стратегическо планиране и програми за регионално развитие“ и Дирекция \"Управление на териториалното сътрудничество\" на МРРБ.", "date": "2018.11.07", "title": "Деница Николова ще представи напредъка по изпълнение на ОП „Региони в растеж“ 2014-2020 г. на национална среща на НСОРБ   "}
{"url": "http://www.cross.bg/stranata-sityatziya-mesetza-1588385.html", "text": "/КРОСС/ Влошават се оценката на българите за икономическата ситуация в страната през последната година и очакванията им за следващата, става ясно от данни на Националния статистически институт.Настоящата икономическа ситуация в страната продължава да се оценява от по-голяма част от потребителите като неблагоприятна за спестяване, а и очакванията им по отношение на възможността да спестяват през следващите дванадесет месеца се влошават.Анкетираните са на мнение, че през последните дванадесет месеца има покачване на потребителските цени, като инфлационните очаквания се запазват и за следващата година.Последната анкета отчита и леко влошаване на общата оценка на настоящата ситуация да се правят разходи за покупка на предмети за дълготрайна употреба. Потребителското доверие пада с 3,2 пункта само от юли до октомври, като тенденцията е сходна и в градовете, и в селата.Относно безработицата в страната прогнозите са, че ще има известно съкращаване на персонал през следващите дванадесет месеца, като според населението в градовете то ще бъде с по-високо темпо.", "date": "2018.11.07", "title": "НСИ: Песимизъм за икономиката обхвана домакинствата"}
{"url": "http://www.cross.bg/turnovo-yniversitet-godini-1588386.html", "text": "/КРОСС/ С Празникът започна с поднасяне на венци от ректора на ВТУ на паметниците на патрона на Университета – светите братя Кирил и Методий и на св. Патриарх Евтимий под съпровода на Градския духов оркестър.В аулата за юбилея бяха цялото ръководство на ВТУ, бивши ректори и преподаватели, студенти, първият випуск на търновската Алма матер, както и много гости от сродни университети от чужбина, ректора на Военното училище бригаден генерал Пламен Богданов, зам.-кмета на Велико Търново проф. Георги Камарашев, ръководители на институции в старата столица.В словото си ректорът на ВТУ проф. Христо Бонджолов подчерта: „Ние сме млад университет, само на 55 години, но ако погледнете надписа на Ректората – сме от най-старите европейски университети, от 1371 г. Годината на славната Търновска книжовна школа.Онова, което остава, са връзките между епохите. Онова, което остава, преди 55 години, е жаждата на нашия народ за знания, за просвета. Продължаваме и оставяме следа във времето. В 21 век трябва да отдадем почит на основателя на нашия университет – проф. Александър Бурмов. Няма да изброявам всички хора, които са оставили трайна диря в историята на ВТУ. А някои, в последно време, и са се вградили в неговите темели. В неговите аудитории, в библиотеката, с книгите си, за паметта на онова време, което е миналоВярвам, че ще успеем в бъдеще да носим гордо паметта от миналото, това, което ние самите правим да пренесем на нашите следовници. За многая и благая лета!”                          Паметни плакети „55 години Великотърновски университет” бяха връчени на държавни институции, помагали през годините – президента на републиката, председателят на парламента, министър-председателя, на настоящия ректор, на кмета на Велико Търново и др.Прочетен беше поздравителен адрес от президента на България Румен Радев, както и част от многобройните поздравителни адреси, изпратени на ВТУ за юбилея. Слово за духовното развитие и значението на ВТУ „Св. св. Кирил и Методий” произнесе проф. Андрей Пантев – Почетен доктор на Университета и години наред преподавател в него като гост-лектор: „Ако има някакво отрицание на най-големият дефицит в нашето културно-историческо наследство – приемствеността, в тази свещена зала, тези свещени хълмове и руини, те са отрицание. Не случайно тук възниква университет, където има книжовна школа в Търново и Килифарево, където заедно с малко народности по света ние сме обявени за хора на книгата. И не случайно този университет е хуманитарен. Не случайно в него е осъществен един душевен пир на духовността – не като религиозно понятие, а като вътрешно усещане.Тук говорим за един университет, който пръскаше светлина и създава за кратко време равен престиж със столичния университет, а малко и повече. Казват - родно място. Извинявайте, за мен Търново също е родно място. Ние видяхме тук светлите очи на студенството, благородната жажда за познания. Така че, възприемаме Търново като свой град. Защото дом е там, където е сърцето. А ние оставихме част от сърцето си в Търново. И където и да сме по света, или на онзи, във висините, ние винаги ще казваме за Търново – тук сме и тук щеСлед тържествената част празничното настроение повдигнаха студентите по музика с прекрасно изпълнение на народни песни и концертът на Градския духов оркестър с диригент маестро Владимир Бошнаков.", "date": "2018.11.07", "title": "55 години ВТУ чества търновската Алма матер"}
{"url": "http://www.cross.bg/boltun-zaharieva-bulgariya-1588388.html", "text": "/КРОСС/ Българският външен министър Екатерина Захариева се срещна със съветника по националната сигурност на президента Тръмп - Джон Болтън.Висока оценка за усилията на България за стабилността и просперитета на Западните Балкани е получила вицепремиерът Захариева от Болтън, съобщиха от външното ни министерство.Двамата са разговаряли повече от час в Западното крило на Белия дом.Захариева и Болтън са обсъдили възможностите за сътрудничество между България и Съединените щати, за да продължи регионът по пътя на реформите и евро-атлантическата интеграция.", "date": "2018.11.07", "title": "Захариева и Болтън обсъдиха сътрудничеството в сигурността"}
{"url": "http://www.cross.bg/puteka-peshehodna-napadatelyat-1588389.html", "text": "/КРОСС/ Агресивен шофьор нападна ученик след спор на пешеходна пътека. Дванайсетокласникът е със счупен нос в сливенската болница, а нападателят е на свобода.Екип на bTV се срещна със Станислав в болницата. Страхува се да покаже лицето си. Разказва, че в понеделник, на път за училище, на пешеходна пътека го засякъл автомобил. „Свали си прозореца, започва да ме обижда, каза: „Ей, ти къде минаваш, какво правиш?”. Аз си бях на края на пешеходната пътека”, разказа ученикът. Продължил да върви, но шофьорът го проследил.„Слиза от колата и вика: „Ти голям мъж ли си?”. И ме удари. Дойде, свлече ми суичъра над главата и започна да ме удря, да ме блъска по главата”, допълни Станислав. След побоя шофьорът избягал, като едва не прегазил жена на съседна улица, разказват свидетели. Сигнали за двата инцидента са подадени на тел. 112. „Незабавно са организирани заградителни и издирвателни мероприятия и след около 15 минути в квартал „Комлука” автомобилът е установен заедно с водача. Лицето е известно, на 42 години, криминално проявено”, посочи началникът на ОД на МВР – Сливен Димитър Кикьов. След 24 часа в ареста нападателят е освободен. По случая е образувано досъдебно производство.", "date": "2018.11.07", "title": "След спор на пешеходна пътека: Ученик е със счупен нос след нападение от шофьор"}
{"url": "http://www.cross.bg/praktika-tehnologii-valentin-1588384.html", "text": "/КРОСС/ Заместник-министърът на регионалното развитие и благоустройството Валентин Йовев ще участва в XXVII международен симпозиум за “Съвременните технологии, образованието и професионалната практика в геодезията и свързаните с нея области”.Организираният от Съюза на геодезистите и земеустроителите в България форум ще се проведе утре – 8 ноември, в 09.00 часа в Дом на науката и техниката (ул. “Г. С. Раковски” № 108) в столицата.", "date": "2018.11.07", "title": "Валентин Йовев ще участва в Международен симпозиум за съвременни технологии, образование и професионална практика в геодезията"}
{"url": "http://www.cross.bg/golemi-petkova-firmi-1588390.html", "text": "/КРОСС/ До една година ще бъде избран стратегически инвеститор за АЕЦ „Белене”, съобщи министърът на икономиката Теменужка Петкова след заседанието на кабинета. Правителството днес одобри процедурата за избора.Първи покани ще бъдат отправени към проявилите интерес компании в Южна Корея, Китай и Франция, както и към проектанта на реакторите от „Атомстройекспорт” (Русия).Петкова подчерта, че проектът остава на пазарен принцип – без държавна и корпоративна гаранция и без дългосрочни договори за изкупуване. България ще участва само със собствеността си.Процедурата предвижда възможност за включването с миноритарно участие на големи индустриални и други консуматори на електрическа енергия в реализацията на проекта посредством участие в капитала на проектната компания и/или чрез договори за изкупуване на електрическа енергия.Става дума за големи фирми от България, Македония, Черна гора и Сърбия.", "date": "2018.11.07", "title": "Предлагаме на големи фирми от региона да участват в АЕЦ „Белене”"}
{"url": "http://www.cross.bg/avtomobilite-bulgariya-ypravlyavashtite-1588380.html", "text": "/КРОСС/ „70% от автомобилите в България ще бъдат обложени с по-тежък данък. Това са автомобилите на българските граждани с по-ниски доходи. Това са автомобилите на хората, които вчера управляващите оставиха в ъгъла, на българските пенсионери, които оставиха с минимална пенсия и не могат да си позволят да си купят електрически автомобил“. Това заяви народният представител от ПГ на „БСП за България“ Иван Иванов от парламентарната трибуна. Според него, когато се прави данъчна политика, първо трябва да се мисли за гражданите, които пълнят хазната, да им се даде възможност да дишат. „Отговорността за повишаване на данъците после се прехвърля на кметовете, с което управляващите си измиват ръцете. Правят сериозна крачка в посока да лишат българските граждани от възможността не само да си купуват автомобили, но и да карат старите си“, каза още той. Иванов подчерта и изключително високите цени на горивата. „Управляващите правят антиполитика към българските граждани. Никой не разбира мотивите, с които се прави тази промяна. Тези предложения са вредни“, категоричен е народният представител. Според него трябва да има друг подход – да има преференции и да се даде възможност на хората за нормални доходи. „За управляващите най-лесният подход е да вдигат данъците, но първо трябва да се реши проблемът“, заяви народният представител Явор Божанков. Според него има основания за промени. „Знаем, че България е заплашена да плаща санкции и страната ни е осъдена. Една от линиите на замърсяване са старите автомобили. С рестрикциите в Европа, голям обем стари коли ще тръгнат към България и това ще се превърне в още по-голям проблем“, обясни той. Като пример даде един автомобил, за който се плаща данък 450 лв. и е сравнително нов- с Евро 5 стандарт. „Може би данъкът ще намалее с 60 лв. до 100 лв. А един 20-годишен автомобил, със 100 конски сили, ще заплаща с 60 лв. повече. Дали при състоянието на финансите на българите и цените на автомобилите, това ще доведе до голяма промяна и ще ограничи регистрацията на стари коли?“, попита Божанков. „Министърът казва, че това е инвестиция в здравето, но аз смятам, че не е. Попитах го- на колко автомобила в България е отказана регистрация, защото не отговарят на екологичните стандарти. Отговорът е- нула“, обясни народният представител. Той подчерта, че няма такъв нормативен ред. „Една кола на 5 години може да е със стандарт Евро 5 или Евро 6, но да е с премахнат катализатор и да замърсява повече от 30-годишна кола“, каза още той. По неговите думи управляващите приемат изцяло бюрократичен подход към проблема и ще получат такива резултати. „Те не правят реформа и не влагат абсолютно никакви усилия да решат този проблем. Целият контрол е абсолютно формален“, категоричен е Явор Божанков. ", "date": "2018.11.07", "title": "Иван Иванов: 70% от автомобилите в България ще бъдат обложени с по-тежък данък"}
{"url": "http://www.cross.bg/chasti-na-sofiya-bez-voda-v-chetvurtuk-i-petuk-1588371.html", "text": "/КРОСС/ \"Софийска вода\" временно ще прекъсне водоснабдяването на 8 ноември, четвъртък, в района на \"Младост\" 1, кв. \"Кумарица\" и кв. \"Челопечене\" поради ремонтни дейности. Ако те продължат над 12 часа, дружеството ще осигури алтернативно водоснабдяване с водоноска. Ремонтни дейности ще има и в Центъра - на бул. \"Янко Сакъзов\" в участъка от бул. \"Васил Левски\" до ул. \"Кракра\", както и в \"Лозенец\". ", "date": "2018.11.07", "title": "Части на София без вода в четвъртък и петък"}
{"url": "http://www.cross.bg/byudzhet-tadarukov-prof-1588372.html", "text": "/КРОСС/ Това е предизборен бюджет без реформи. Това е бюджет на страха, каза в сутрешния блок на Bulgaria on air преподавателят в УНСС проф. Димитър Тадаръков по повод проекта на държавен бюджет за 2019 година, който днес трябва да бъде разгледан на първо четене в парламента.В този бюджет има за всеки по нещо – предвидено е догодина да има европейски и местни избори, както и евентуално предсрочни парламентарни избори, добави проф. Тадаръков.Депозитите на българите са 50 млрд. лева. Такова чудо няма по света. Това е само ако има страх от инвестиции. Българите не вярват на управлението на държавата. Това е скритата истина, която ще избухне рано или късно. Ако хората вярват на управлението, те ще извадят тези пари и ще ги вкарат в малък, среден или едър бизнес. Вместо това хората държат парите си в банките при 0,4% лихва и инфлацията ги изяжда. Чуждестранните инвестиции също са минимални. Защо да се молим за чуждестранни инвестиции, след като имаме 50 млрд. лева на депозити, каза още проф. Димитър Тадаръков.", "date": "2018.11.07", "title": "Проф. Тадаръков: Бюджет 2019 е бюджет на страха"}
{"url": "http://www.cross.bg/ivanov-plyvtzi-kitaii-1588375.html", "text": "/КРОСС/ България ще бъде представена от седмина плувци на 14-ото световно първенство на 25-метров басейн, което ще е се проведе в китайския град Ханчжоу от 11 до 16 декември, съобщава БНР.Това е най-многобройната ни група в историята на шампионатите, съобщава bgswim.com.Шестима от състезателите са дебютанти на такъв форум. Петима са на възраст между 18 и 19 години.На световното първенство в Китай големите надежди са свързани с Антъни Иванов, за когото това ще е втори шампионат на малък басейн след този в Уиндзор (Канада) през 2016 г.Най-добрият ни плувец има и най-солиден международен опит от важни състезания.Габриела Георгиева също ще участва за втори път. Многократната държавна шампионка е най-възрастната в групата – 22 години.Най-младият е кроулистът Йордан Янчев (ПК Сандански) - 17 г.Шестата от Младежките олимпийски игри в Аржентина Диана Петкова, съотборникът и в „Спринт“ (Пловдив) Светлозар Николов и живеещият в САЩ Калоян Братанов са на по 18 г.Брусистът Любомир Епитропов е на 19 години, колкото е и съотборникът му във „Вихрен“ (Сандански) Антъни Иванов. В момента двамата тренират на „Спорт палас“ във Варна.Треньорите в Китай ще са генералният мениджър Кристиян Минковски и Николай Вакареев, който има двама плувци – Иванов и Епитропов.", "date": "2018.11.07", "title": "България праща седмина плувци на световното в Китай"}
{"url": "http://www.cross.bg/zakon-detza-semeiistvoto-1588374.html", "text": "/КРОСС/Проблемът с такива деца е, че с тях се работи на парче. Цялата информация за тези трудни деца я няма заедно. Не се знае кой с кого какво прави. Това каза в сутрешния блок на Bulgaria on air психологът Иван Игов по повод случая, при който 11-годишно момче твърдеше, че е било пребито от учителя си по физическо, а впоследствие се оказа, че ученикът е ударил учителя.Отдавна говорим, че у нас трябва да бъде приет закон за училищното насилие. Ние сме една от малкото страни в Европа, в които няма такъв закон. Този закон ще каже кой каква отговорност има и после ще търси отговорност от хората, които не са си свършили работата, заяви Игов.Да сложиш по един психолог в училище не решава проблема. Тези колеги не работят в мрежа, а поведението на децата става все по-сложно, посочи експертът.Насилието в българското училище е феномен на XXI век, каза зам.-председателят на Съюза на българите учители Красимир Попов.Разпадането на ценностите и семейството в едно поколение, което днес създава деца, всъщност води до този ефект – тотално отсъствие на семейството във възпитанието на детето. Каквито и методи да прилага училището, не може да постигне нищо без взаимодействие със семейството. Трябва да има комплексни мерки, в кото да участват всички институции, заяви още Попов.", "date": "2018.11.07", "title": "Психолог: Трябва да има закон за училищното насилие"}
{"url": "http://www.cross.bg/srok-globite-adres-1588373.html", "text": "/КРОСС/ Неплатеният борч към Пътна полиция от акт или електронен фиш за скорост ще скача двойно, ако не бъде оправен в рамките на 30 дни. Това предвиждат последните промени в Закона за движение по пътищата, които само след седмица ще бъдат внесени за обсъждане в Народното събрание.В последните корекции е заложено шофьорите, които направят плащането в 14-дневен срок, да се ползват от 50 процента отстъпка. Тези, които го направят до 30 дни след първоначалните две седмици, ще си плащат целия размер на глобата, а останалите, които превишат едномесечния срок, ще броят двойно пари.За по-добра събираемост глобите от електронни фишове ще се качват и в интернет. Така нарушителите, които не са открити на адреса им, ще се водят за известени. По този начин шофьорът няма да може да се измъква с обяснението, че не си е платил санкцията, защото не му е била връчена и той не е знаел за съществуването ѝ. Важните промени, които целят да увеличат събираемостта на глобите и да дисциплинират шофьорите, са записани в чл. 189 от ЗдвП, поясняват от СБА за \"Монитор\".Сега съществуващият текст на ал. 5 за електронния фиш се допълва в края с ново изречение, което описва каква ще бъде процедурата на връчване на фиша след гласуването в парламента и влизането в сила на закона. Първо на водача, чието нарушение е записано от камера, му се изпраща електронен фиш по пощата с обратна разписка. Той има 14-дневен срок да плати. Проектозаконът предвижда, ако не е намерен на постоянния му адрес, а новият му адрес не е известен, след връщане на обратната разписка да се извършва нова проверка от служител на съответната Областна дирекция на МВР по настоящия му адрес. Ако нарушителят отново не е открит, полицаят съставя протокол за извършено посещение на адреса. В този случай електронният фиш се поставя на таблото за обявления и в интернет страницата на съответната Областна дирекция на МВР или се оповестява по друг обичаен начин. Така той ще се счита за връчен от момента на обявяването му.При неплащане на глобата задължението ще бъде изпращано в НАП, където ще се образува изпълнително дело. Ако един водач бъде хванат с неплатена глоба, книжката му ще бъде временно отнемана до плащането на сумата. Не е изключено и колата му да бъде спряна от движение. Идеята на МВР и на депутатите е с тези промени да запушат дупката в нормативните документи, които позволяват на водачите масово да не си плащат глобите. В момента почти всеки втори водач избягва да си внася паричните санкции. МВР ползва куриерски фирми, които връчват фишовете на нарушителите, но половината от тях се връщали неподписани, така наказателното постановление не можело да влезне в сила.Според статистика на Пътна полиция наложените глоби за година са над 180 млн. лева. В същото време не се събират повече от 90 млн. лева. По закон санкциите имат двегодишна давност. Ако в рамките на този период спрямо виновния шофьор е започнала процедура по събиране на дължимото, този срок става 3 години. МВР не води статистика за отпадналите по давност санкции. При всички случаи за период от пет години държавата губи стотици милиони, които могат да отидат в закупуването на най-елементарна техника като още снимащи радари за контрол на движението по пътищата, тестове за наркотици, камери за патрулките, които да следят действията на полицаите при проверките на пътя, и др., констатират експерти от СБА.", "date": "2018.11.07", "title": "Борчът към КАТ - двоен за 30 дни"}
{"url": "http://www.cross.bg/spirachki-katastrofata-sypermarket-1588377.html", "text": "/КРОСС/ Камион се вряза в супермаркет в руския град Иркутск. На кадри, заснети от охранителни камери, се вижда моментът на катастрофата.По чудо загинали при инцидента няма. Има леко пострадала жена, която е настанена в болница с леки травми, съобщи Bulgaria ON AIR.От полицията заявиха, че причина за катастрофата са отказалите спирачки на камиона.", "date": "2018.11.07", "title": "Отказали спирачки и... камион в руски супермаркет"}
{"url": "http://www.cross.bg/obekta-nakiti-nakitite-1588378.html", "text": "/КРОСС/ Златни накити на стойност 9 000 лева са, съобщиха от ОД на МВР-Благоевград. Престъплението бе извършено около 11:45 часа във вторник. В обекта първо влязъл мъж, който поискал да разгледа златните накити.След като накитите били извадени в обекта влязъл втори мъж, като първият блъснал с ръце служителката в обекта, а вторият отнел накитите и двамата се отправили в неизвестна посока.Стойността на нанесената щета е около 9 000 лева.За случая е уведомена Рaйонна прокуратура-Благоевград. Образувано е досъдебно производство. Работата продължава.", "date": "2018.11.07", "title": "Златни накити за 9000 лв. отмъкнали обирджиите от заложната къща в Благоевград"}
{"url": "http://www.cross.bg/zhena-avtomobila-sliven-1588370.html", "text": "/КРОСС/ Тежка катастрофа между два леки автомобила, при които загина жена, затвори тази сутрин булевард  „Бургаско шосе“ в Сливен на изхода за Бургас. Към 10 ч  булевардът все още е затворен заради течащият оглед от служители на „Пътна полиция “ и дознатели, съобщава БНР.Инцидентът е станал тази сутрин около 07,40 часа, когато лек автомобил управляван от 38-годишен водач удря кола, управлявана от 69-годишна жена.Възрастната жена загива на място. Тя е пътувала сама в автомобила. Другият шофьор не е пострадал. И двамата участници в катастрофата са от Сливен.Според първоначалната информация вероятно се касае за отнемане на предимство или внезапно излизане на пътното платно на автомобила, управляван от загиналата жена.На мястото на инцидента са екипи на пътна полиция и експерти. Извършва се оглед и процесуално-следствени действия.Движението по булеварда в посока Бургас ще бъде пуснато, след като завършат следствените действия и общината почисти района, съобщиха от полицията.", "date": "2018.11.07", "title": "Тежка катастрофа с жертва затвори булевард в Сливен"}
{"url": "http://www.cross.bg/zheleznitzi-tema-bulgariya-1588376.html", "text": "/КРОСС/ Министърът на транспорта, информационните технологии и съобщенията Росен Желязков ще открие художествена фотоизложба на тема „130 години железници в България“.Експозицията показва различни моменти от историята на българските железници, запечатани в 70 фотографии.", "date": "2018.11.07", "title": "Министър Росен Желязков ще открие художествена фотоизложба на тема „130 години железници в България“"}
{"url": "http://www.cross.bg/izprevarvashtata-chasa-lenta-1588361.html", "text": "/КРОСС/ Заради подменяне на антена на мобилен оператор днес ще има промени в организацията на движение в тунел “Правешки ханове” на автомагистрала “Хемус”.", "date": "2018.11.07", "title": "Промени в движението в тунел „Правешки ханове” на „Хемус”"}
{"url": "http://www.cross.bg/predstavitelstvo-bulgariya-repyblika-1588362.html", "text": "/КРОСС/ Министрите ще определят нов състав на постоянното представителство на Република България към Европейския съюз в Брюксел.", "date": "2018.11.07", "title": "МС променя състава на българското представителство в Брюксел"}
{"url": "http://www.cross.bg/bili-dabch-ministur-1588360.html", "text": "/КРОСС/ В рамките на три години е имало над 17 000 преписки, които не са били разгледани в ДАБЧ.", "date": "2018.11.07", "title": "Бивш правосъден министър: При мен сигнали за нередности в ДАБЧ не са постъпвали"}
{"url": "http://www.cross.bg/obazhdane-ot-komisar-i-godishna-metna-bona-prez-balkona-1588363.html", "text": "/КРОСС/ 53- годишна жена от Трявна е измамена с 9800 лева, съобщиха от МВР - Габрово.Измамата е станала чрез телефонно обаждане от скрит номер по сценария за съдействие на полицията за задържане на измамници.По случая е започнало досъдебно производство.", "date": "2018.11.07", "title": "Обаждане от \"комисар\" и 53-годишна метна 10 бона през балкона"}
{"url": "http://www.cross.bg/kengyryto-beshe-vklyuchiha-1588364.html", "text": "/КРОСС/ Кенгуруто беглец беше открито в местността “Чифлишко поле”край Сандански.Кики беше открит в оранжерия със зеленчуци. В акцията по залавянето се включиха работници от отдел “Озеленяване” към общината.", "date": "2018.11.07", "title": "Заловиха кенгуруто беглец в Сандански"}
{"url": "http://www.cross.bg/myzikanti-pesni-stzenata-1588366.html", "text": "/КРОСС/ На 8 февруари Нина Николина ще се качи за своя първи самостоятелен концерт на сцената на Sofia Live Club. Дългоочаквано събитие, към което ще се присъединят виртуозните музиканти – Калин Вельов - барабани и перкусии, Мартин Ташев - тромпет и вокал, Ясен Велчев – клавишни и Таня Първанова - вокал.Февруарската вечер ще бъде изпълнена с български народни песни от различни области на България, поднесени на публиката със специални етно-джаз аранжименти. Музиката, която ще бъде представена на сцената в столичния клуб ще е колаборация от традиция и съвременност. Освен популярните, български народни песни, невероятните музиканти са подготвили и много дълго търсени, стари и изпълнявани, но незаписани до момента, издирвани специално за този проект.Неподражаемият глас на Нина Николина с акапелни изпълнения, импровизации във фламенко стил на Мартин Ташев, редкият нисък алт на Таня Първанова и соловите партии на виртуозните музиканти превръщат концертите им в уникално преживяване.В репертоара са включени народните песни- „Яна“,„Лудо младо“, „Лале ли си, зюмбюл ли си“, „Излел е Дельо хайдутин“, „Пуста Младост“, „Вечеряй Радо“, „Гюл девойка“, „Лажи Вере“, „Свети Георги“,„Назад, назад моме Калино“, „Майстор Манол“ и други.Билетите вече са в продажба в мрежата на  на цена 15 лева. На място в деня на концерта ще са на цена 20 лева.\n\t\t\t\t\t                   ", "date": "2018.11.07", "title": "НИНА НИКОЛИНА с концерт в Sofia Live Club - 8 февруари 2019"}
{"url": "http://www.cross.bg/zhivotni-miteva-kategorichna-1588365.html", "text": "/КРОСС/ Личните стопанства, чиято продукция е само за лична употреба, са изключени от предложението на Агенцията по храните за криминализиране на отглеждането на животни в нерегистриран обект. Това увери в предаването „Тази сутрин” по bTV д-р Александра Митева, експерт от БАБХ. Идеята беше оповестена като мярка срещу разпространението на птичи грип. „Говорим само за стопанствата, които развъждат и отглеждат животни и продават с търговска цел”, категорична беше тя. По думите ѝ има изключително много примери, в които малки лични стопанства са с по 500-600 птици. А например при кокошките в лично стопанство за собствени нужди могат да се отглеждат до 50.  Когато едно стопанство продава продукция, то трябва да бъде регламентирано и под официален контрол, защото това е риск от разпространението на заболявания, категорична беше д-р Митева.С тази мярка бихме искали да създадем нормална атмосфера на бизнеса с животни, допълни експертът.В хасковското с. Малево Надежда Михайлова отглежда кокошки за лична консумация. „Според мен не е имало и няма птичи грип в цялата страната. Целта е да се унищожат дребните производители и това е политика за регулиране на пазара”, смята тя. Според нея хората на село с 200 лв. не могат да преживяват, ако не си отглеждаме животни и зеленчуци в градината. „Аз продължавам да храня моите деца и внуци с екологично чисти неща. Против съм отровите, които се продават в търговската мрежа”, категорична е Надежда Михайлова. Тя допълни, че не вярва на лабораториите в България.", "date": "2018.11.07", "title": "БАБХ: Отглеждането на животни в задния двор за лични нужди няма да се криминализира"}
{"url": "http://www.cross.bg/volana-beshe-bashtata-1588368.html", "text": "/КРОСС/ 10-годишно момче зад волана! Малкият шофьор бил хванат в движение от полицията на път между две врачански села. В колата на предната седалка до детето седял собственият му баща.Около 14:00 часа в понеделник на пътя между селата Хайредин и Ботево полицейски патрул спрял за проверка лек автомобил. Полицаите буквално се изумили, защото зад волана било 10-годишно дете, а спътник на седалката до него - баща му.Бащата, който работи в чужбина и си идва рядко, не отрича, че е позволил на детето си да шофира. Твърди, че това е първият случай, в който синът му сядал зад волана.„Направил съм нарушение, плащам си наказанието”, заяви пред NOVA Валери Панов. „Не ме беше страх, защото автомобилът беше на първа скорост, ръката ми беше на контактния ключ и на ръчната. По глух път, по участъка по който на час минават сигурно по един автомобил и то искаше само да потегли с колата”, заявява бащата.Така обаче първите метри зад волана за 10-годишното момче се оказали и първа среща със закона.„Беше стресирано от полицаите”, заявява бащата.Регистрацията на автомобила е прекратена, бащата ще плати глоба, а момчето поне засега е разбрало, че автомобилът въобще не е играчка.", "date": "2018.11.07", "title": "Баща позволи на 10-годишния си син да шофира"}
{"url": "http://www.cross.bg/gospodinova-aleks-sudiya-1588410.html", "text": "/КРОСС/ Карнобатлията Алекс Димов, който прегази две жени навръх Задушница, разгневи сериозно днес съдия Катя Господинова. Алекс влезе с качулка и изобщо не се чуваше в залата какво точно отговаря на въпросите на съдия Господинова, сякаш не владееше членоразделна българска реч, съобщава Трафикнюз.Още в началото на заседанието Господинова се обърна към 18-годишния ром, така: Г-н Димов, като какъв се самоопределяте?  „Не съм Господин, Алекс съм.”, измърмори задържаният, очевидно неразбиращ смисъла на цивилизовано обръщение. Този отговор смути десетината журналисти, както и съдебния състав, пише Флагман.Оказа се, че Алекс не знае какво е ЕГН. Не можа да посочи и от каква националност е. Съдията направи всичко възможно, за да го ориентира в избора му и го улесни, посочвайки няколко варианта от националности. Алекс мълчеше. Накрая, след дълго размишление, се самоопредели като българин. С това обаче затрудненията му не свършиха, защото трябваше да му се обясни и що е това майчин език. Обвиняемият в крайна сметка каза, че трябва да се пише за него \"майчин език - турски\".”Ти изобщо разбираш ли български?”, изостави учтивата форма Господинова, за да не го препотява повече. Отговор не получи. Комуникацията със задържания се оказа меко казано невъзможна, въпреки твърденията му, че има основно образование.Гневът у съдия Господинова започна да се надига и от висящия във въздуха въпрос кой е дал шофьорската книжка на този човек преди един месец. Гвоздеят на гаврата с българската държава и правосъдието обаче бе в мотивите на защитника на Алекс адвокат Красимир Кацарски. Печеният в подобни дела юрист този път не бе догледал обстоятелствата и каза, че обвиняемият се нуждае от по-лека мярка, за да се прибере у дома - да помага на жена си Катя при отглеждането на новороденото им преди месец бебе.При проверката на документите на Алекс от съдебния състав, се оказа, че той няма сключен брак по смисъла на българските закони, няма и документ, с който да удостовери, че е станал баща.Припомняме, че във фейсбук профила на рома, който очевидно произхожда от заможна карнобатска фамилия, има снимки от разкошна сватба, проведена преди година и няколко месеца. Сега той е на 18 години и 6 месеца. Шофьорската книжка е получил 19 дни преди да предизвика двойната смърт на Задушница.Давайки си ясна сметка за истинските мотиви, поради които масово цигани не припознават децата си, за да ползва \"самотната\" майка издръжка от държавата, съдия Господинова изригна: „Ти мъж ли си? Къде изчезна мъжкото в теб? Защо не припознаеш детето си?”, запита Катя Господинова. Отговор не получи.Адвокат Кацарски настоя подзащитният му да бъде освободен под парична гаранция срещу 1000 лева, защото нямал нито едно друго нарушение като шофьор. Но пропусна проблема с високата скорост - над 50 км в час по неравната улица. Господинова му отвърна така: \"Е, кога, според Вас, да направи друго нарушение, след като е взел книжката преди 19 дни?!\"Тя  направи и други констатации чрез риторичните си въпроси: \"Момчето кара Мерцедес, Е класа. Колко пари струва тази кола? Какво работиш? баща ти ли я купи\". Тя не очакваше отговори и продължаваше:\"Разбираш ли какво си направил? Разбираш ли, че ако на тротоара  бяха пет човека, можеше всичките да ги убиеш? Как изобщо си взе книжката? Кой ти я даде?”, изстреля тя нова серия от въпроси, които увиснаха във въздуха.Последното обстоятелство, както и тежкото обвинение, бяха достатъчно основание съдия Катя Господинова да го остави в ареста. „Убил си двама души, а  дори не каза, че съжаляваш, ако излезеш навън, сигурно ще се качиш отново на автомобил””, обърна се към задържания съдия Катя Господинова. Звучеше убедена в думите си, като магистрат, който довечера ще заспи с чиста съвест.", "date": "2018.11.07", "title": "Александър, който прегази две жени, не знае какво е ЕГН! 18-годишният ром не знае български"}
{"url": "http://www.cross.bg/huawei-kadri-bulgarski-1588406.html", "text": "/КРОСС/ През последните години Huawei се утвърди като топ производител на смартфони и предпочитан избор за тези, за които мобилната фотография е винаги с тях, както е и тяхното мобилно устройство. Смартфонът се превърна в мощен инсрумент за изразяване на личния ни поглед към света и е най-естественото устройство, с което освен да го заснемете, позволява и незабавно да го споделите. Огромната част от невероятните кадри, които всеки от нас прави обаче, живеят само онлайн, основно в социалните мрежи.На 13 ноември Huawei организира за феновете си едно по-различно изживяване – изложба с 30 избрани и отпечатани фотографии, направени с Huawei устройства – от снимката-победител в категорията Check-In на регионалния конкурс Huawei Next Image Awards, заснета с P8 lite от Емил Главанаков от Варна, през любими кадри на известни български фотографи като Вера Гоцева, Темелко Темелков, Дилян Марков и Васил Николов, до изострения поглед през обектива на водещи български журналисти.                        Изложбата включва още селекция от кадри, предоставени от членове на Facebook групата Huawei Bulgaria Mobile Photography, както и избрани кадри сред над 6000 снимки от България, участвали в летния регионален конкурс Next Image Awards. Освен фотографски принтове, високотехнологичната изложбена зала на Галерия „Сан Стефано“ ще покаже и мултимедийна изложба на още над 20 кадъра, участващи в еднодневния магичен свят на мобилната фотография, реализирана с устройства на Huawei.За създаването му са използвани разнобразни модели на компанията, включително тазгодишните флагмани P20 Pro и Mate 20 Pro, всеки от които направи своеобразна революция в мобилната фотография, съответно в нощния режим и в заснените с широкоъгълен обектив кадри и макро фотографията.Не пропускайте да посетите една традиционна изложба на артиста у всеки от нас, изпълнена с помощта на модерните технологии. Изложбата е със свободен вход и ви очаква на 13 ноември от 11 до 18 часа в Галерия “Сан Стефано” в една от най-красивите части от сърцето на София. ", "date": "2018.11.07", "title": "Huawei организира изложба с избрани фотографии от български автори"}
{"url": "http://www.cross.bg/gurdata-diagnostika-ranna-1588409.html", "text": "/КРОСС/ За първи път в България се въвежда най-съвременният метод в света за ранна диагностика на рак на гърдата. Технологията, разработена и патентована в Полша, се прилага пилотно у нас в Медицинския център към Университетската акушеро-гинекологична болница „Майчин дом“ в София.Методът за ранна диагностика се основава на контактна термография с течни кристали, която е напълно безвредна технология за първоначален скрининг и се характеризира с изключителна точност и бързина, без да причинява облъчване и болка за изследваните. Технологията позволява да бъдат откривани и наблюдавани образувания в млечната жлеза още в най-ранен стадий на развитие и с размер от едва 3 мм, а резултатите се получават в рамките на само няколко минути, анализирани от изкуствен интелект.Безвредната технология без облъчване позволява да се правят прегледи няколко пъти в годината, което е важна предпоставка за преодоляването на риска от развитие на заболяването, особено в случаите на генетична семейна обремененост. Диагностициран в ранен стадий, ракът на гърдата е напълно лечимо заболяване, при това без външни белези.Най-често срещаният рак при жените е на второ място като причина за смъртност при тях. Годишно в България се регистрират около 3900 нови случая, а средно между 1300 и 1400 българки умират всяка година от рак на гърдата, заяви изпълнителният директор на болница „Майчин дом“ проф. д-р Иван Костов. По думите му отвъд въвеждането на методи за ранна диагностика е необходимо да бъде разработена национална скринингова програма, която да бъде основа за превенция от това заболяване.                       Според президента на компанията създател на технологията за ранен скрининг Марчин Халицки, в световен мащаб се наблюдава увеличаване на заболеваемостта от рак на гърдата с около 1%, а заболяването „се подмладява“, като се наблюдава тенденция то да се открива у жени на все по-малка възраст. Това се дължи на редица фактори, но най-вече на начина на живот на съвременните жени, късно раждане, използване на хормонални контрацептиви, начин на хранене и др. Според данни на някои специалисти случаите на рак на гърдата в България при жени на възраст между 30 и 35 години се увеличават, а най-младата пациентка с тази диагноза у нас е едва на 14 години. Прегледите с иновационния метод, който притежава марка за съответствие с изискванията на европейския пазар, стартират пилотно в Медицински център „Майчин дом“ в София и предстои скоро да бъдат възможни и в други лечебни заведения. ", "date": "2018.11.07", "title": "За първи път у нас се въвежда иновативен метод за ранна диагностика на рак на гърдата"}
{"url": "http://www.cross.bg/doncheva-grazhdanstvo-liderut-1588367.html", "text": "/КРОСС/ „Сегашното управление има като белег неграмотност, невежество и агресивност. През последния мандат на ГЕРБ всичко е през просото”.  Това каза в предаването „Тази сутрин” лидерът на „Движение 21” .По думите ѝ Обединените патриоти са показали в управлението едно отвратително отношение към хората.„Това което  каза за майките, е непростимо от човешка гледна точка. Виждаме всякаква липса на представа къде се намира”, коментира Дончева.Нейната прогноза е, че ГЕРБ ще развалят коалицията и отново ще предизвикат предсрочни избори, защото така ще претърпят по-малко щети.Дончева определи отнемането на колата и шофьора от НСО на омбудсмана  като чиста проба злоба.  е злопаметен и отмъстителен човек и вероятно си мисли, че след като се разхожда 10 години в Министерството на финансите, е станал велик финансист, коментира лидерът на „Движение 21”.За схемата за продажба на българско гражданство, Татяна Дончева каза: „Аз съм чувала тези неща. Говори се, че 2006-2007 г. е започнала организацията на този процес. Това означава, е някой е гарантирал гражданство, а трасето е било под контрол.Поначало ВМРО имат разбиране, че трябва да се увеличи българското гражданство. Ако това е държавната политика, напишете го в закон. Разбирането, че трябва да запишем всички македонци като български граждани може да е примамливо, но те нямат българско самосъзнание“.", "date": "2018.11.07", "title": "Татяна Дончева: Сегашното управление има белег на неграмотност и насилие"}
{"url": "http://www.cross.bg/ydara-firma-lyavo-1588403.html", "text": "/КРОСС/ 24-годишен водач на лек автомобил е транспортиран за МБАЛ-Благоевград след катастрофа между три автомобила на път II-19 Симитли-Банско, след преглед е освободен. Пътният инцидент стана към 9.30ч. тази сутрин в махала “Сръндачка” на с. Градево, съобщава БГНЕС.В удара са замесени джип и пикап на фирма за авточасти. Най-големи материални щети са нанесени на фолксвагена, джипът е ударен отпред в ляво, за да избегне удара се е натикал в мантинелата.Пикапът е ударен от ляво и от дясно, причините за автопроизшествието се изясняват.Близо 2 часа движението бе затруднено, сигналисти на пътно-поддържащата фирма регулираха трафика, пропускайки го на етапи.", "date": "2018.11.07", "title": "24-годишен водач пострада при катастрофа между три автомобила на пътя Симитли-Банско"}
{"url": "http://www.cross.bg/sinod-tzurkva-mitropolit-1588359.html", "text": "/КРОСС/ В началото на декември се очаква Светия синод да заседава по въпроса за конфрикта между руската и Украинската църква. Комисия, назаначена от синода ще се запознае с документите. Патриарх Неофит посочи, че въпросът се обсъжда в Светия синод, съобщи БНР.\"Когато има готовност, ще бъде оповестено. Много бих желал да завърши всичко в мир и добра воля\".Председателят на комисията Старозагорският митрополит Киприян обясни:\"Нашата позиция е синодална, така че Светият синод като има резултат, ще излезе със становище и ще бъде оповестено. При всички положения, защото трябва доста време, тъй като са много документи, които трябва да се прегледат\".Варненският митрополит Йоан смята, че въпросът е доста сложен:\"Едно дълбоко разделение се получи и сега 300 млн. православни няма да могат да застанат и да служат заедно Московска и Вселенска патриаршия. Това е трагичният момент. БПЦ е малка църква и тя, разбира се, ще се съобрази с общото мнение на вселенското православие\".", "date": "2018.11.07", "title": "Светият синод ще се произнесе за украинската църква през декември"}
{"url": "http://www.cross.bg/trafika-hora-eksploatatziya-1588357.html", "text": "/КРОСС/ Национална работна среща за противодействие на трафика на хора и закрила на жертвите ще се проведе в Пловдив, съобщава Хоризонт.Във форума ще участват представители на Националната и на 10-те местни комисии за борба с трафика на хора, както и експерти от други институции, ангажирани с проблема. За първите 6-месеца на годината пострадалите са близо 340, посочват от прокуратурата. Според  данни на Европейската комисия от регистрираните на територията на ЕС, най-голям е броят на станалите жертви на сексуална експлоатация - 67%, следват жертвите на трудова експлоатация -  21 на сто.                       ", "date": "2018.11.07", "title": "За първите 6-месеца на годината жертви на трафик са станали 340 българи"}
{"url": "http://www.cross.bg/raketi-raketni-kalibur-1588354.html", "text": "/КРОСС/ Броят на крилатите ракети в руската армия се е увеличил 30 пъти от 2012 г. насам. Освен това количеството на носителите с наземно, морско и въздушно базиране се е увеличило повече от 12 пъти.Това се посочва в статия на вестника на въоръжените сили на Русия \"Червена звезда\", посветена на шест години, откакто Сергей Шойгу оглавява руското военно министерство.Отбелязва се, че този ръст на крилатите ракети е постигнат благодарение на доставката на оперативно-тактически ракетни комплекси \"Искандер-М\", както и на подводници и кораби с ракетни системи \"Калибър\".\"Искандер-М\" са предназначени за поразяване на малки и регионални цели: ракетни комплекси, реактивни системи за залпов огън, далекобойна артилерия, самолети и хеликоптери на летища, командни пунктове и комуникационни центрове в диапазон до 500 километра.Ракетите \"Калибър\" са разработка на експериментално-конструкторското бюро \"Новатор\". Обхватът им на действие е около 2 500 км. Те стоят на въоръжение в подводници, фрегати и други кораби. За първи път ракети \"Калибър\" бяха използвани в Сирия през октомври 2015 г. ", "date": "2018.11.07", "title": "Русия отчита 30 пъти увеличение на крилатите ракети от 2012-а"}
{"url": "http://www.cross.bg/vuzdyha-delhi-duzhd-1588358.html", "text": "/КРОСС/ В Делхи ще прочистват въздуха с помощта на изкуствен дъжд. Смогът причинява смъртта на повече от 1 милион индийци всяка година, съобщава Хоризонт.Мобилни оръдия за разпръскване на водни изпарения във въздуха, които абсорбират замърсителите и падат на земята като дъжд, към момента е една добра краткосрочна стратегия за ефективно пречистване на въздуха в Делхи в дните с тежък смог - когато липсва вятър или дъжд.Нивото на замърсяване на въздуха в индийската столица Делхи е близко до смъртна присъда, алармират лекари. Всеки ноември болниците са препълнени с пациенти заради лошия въздух от милионите фойерверки по хиндуистките празници, изгорените газове от автомобилите, емисиите от фабриките, прахът от строителна дейност и димът от запалени насаждения.В едно от предградията на Делхи нивото на фините прахови частици надхвърли 800 микрограма на кубически метър. Препоръчаното средно безопасно ниво на Световната здравна организация е 25.", "date": "2018.11.07", "title": "В Делхи ще прочистват въздуха с изкуствен дъжд"}
{"url": "http://www.cross.bg/kongresa-borisov-grypata-1588356.html", "text": "/КРОСС/ Премиерът Бойко Борисов ще ръководи групата на ГЕРБ на Конгреса на ЕНП, който ще се проведе днес и утре в Хелзики. На него ще се избере водещия кандидат на ЕНП за евроизборите догодина, съобщава БНР.Двамата кандидати са председателя на групата на ЕНП в парламента Манфред Вебер и зам.-предеседателят на Европейската инвестиционна банка Александър Стуб. Очаква се в четвъртък Борисов да направи обръщение към делегатите на Конгреса. ", "date": "2018.11.07", "title": "Борисов ще ръководи групата на ГЕРБ на Конгреса на ЕНП в Хелзики"}
{"url": "http://www.cross.bg/tzenata-delchev-dolara-1588350.html", "text": "/КРОСС/ „Цените растяха, докато растеше и цената на суровия петрол. Сортът Брент проби връх от 85 долара за барел, а вчера беше на 82 долара за барел, съответно и цената падна”.  Това заяви в ефира на NOVA Андрей Делчев, председател на Българската петролна и газова асоциация.Той обясни и как се формират цените.„Основното, когато се определят цените на бензиностанция, е конкурентната среда. Не е без значение дали имате 1 бензиностанция в населеното място, или в радиус от няколко километра имате няколко”, заяви Делчев. „На второ място – по-големите обеми водят до възможност за по-ниски маржове”.„Държавата налага все нови и нови изисквания към търговците на горива, които имат остойностен анализ в цената на горивата”, обясни още Делчев. „Акцизът от 2008-2009 година се повиши до сегашните нива. Акцизът и ДДС са около 50% от цената на горивата. Във всеки литър държавата участва с близо 50%”.Същевременно протестите продължават. В Благоевград недоволните ще се съберат в неделя.", "date": "2018.11.07", "title": "Андрей Делчев: Цените на горивата растяха, докато растеше цената на суровия петрол"}
{"url": "http://www.cross.bg/skripal-rysiya-velikobritaniya-1588352.html", "text": "/КРОСС/ Русия няма за какво да говори с Великобритания по случая Скрипал. Лондон не е предоставил консулски достъп до Юлия Скрипал и до този момент, заяви руският министър на външните работи Сергей Лавров, цитиран от ТАСС.\"Няма конкретни факти по случая Скрипал, но дори и да имаше ние сме готови да ги разгледаме. В момента най-главното ни искане към Лондон е да покаже руската гражданка и нейния баща\", продължи Лавров.\"Сергей Скрипал е поданик на Великобритания, но неговата дъщера е само гражданка на Русия\", припомни руският външен министър.\"Половин година Великобритания изразява високомерна позиция и отказва на Русия среща със Скрипал. Ние не знаем дали е жива – това е неприемливо\", настоя Лавров.Русия очаква факти по делото Скрипал. \"Докато такива не бъдат представени, няма какво да се говори по тази тема\", категоричен бе той.", "date": "2018.11.07", "title": "Русия към Великобритания: Къде е руската гражданка Юлия Скрипал?"}
{"url": "http://www.cross.bg/nimh-vulchev-nyama-1588353.html", "text": "/КРОСС/ БАН са стартирали процедура за закриването на НИМХ, което на практика ще ликвидира Института. Това каза министърът на образованието и науката Красимир Вълчев в предаването „Тази сутрин\" по бТВ. „От 1 януари, ако бъде приет законът за бюджета, Националният институт по метеорология и хидрология да излезе в неговата цялост с права, задължения, имуществени отношения, хора с достъп до хидрометеорологична информация.БАН не са възразили по същество срещу това, което сме предложили. Те взеха принципно решение да бъде изведен НИМХ. Сключихме споразумението, защото бяхме под угрозата през септември месец институтът да спре работа, тъй като нямаше директор. Никой не искаше да се ангажира с тази длъжност\", коментира Вълчев.По думите му БАН са против формата, но не образователното министерство не може да разбере защо. „Законови разпоредби са необходими, защото членските права в международни организации са ратифицирани със закон, което означава, че могат да бъдат прехвърлени на НИМХ само със закон. Нямаме механично вадене, а преобразуване. Всичко се запазва\", увери Вълчев. Според него притеснителното е, че БАН са стартирали процедура за закриването на НИМХ, което на практика ще ликвидира Института и ще направи невъзможно преобразуването му от 1 януари.„Помолихме ги да проявят тази отговорност, те казват, че това било необходимо по техния юридически закон. Не, не е необходимо, когато едно юридическо лице се преобразува. Единственото конкретно, което чух от БАН е това да не се прави със законови разпоредби, това е въпрос на форма, а не на съдържание. По думите му без законови разпоредби означава, че от 1 януари НИМХ няма да може да функционира и няма да има достъп до международна хидрометеорологична информация. БАН казаха да се ползва безвъзмездно собствеността 4 години, а какво става след 4 години? Защо им е на БАН тази собственост?\", попита Вълчев.„Според мен имаше известни емоции, включително и това да кой ще надделее, включително и това да дадем сигнал на другите институти от БАН, че не е хубаво и безпроблемно да излезеш от БАН. Усетил съм и страх в ръководството на БАН, че това може да повлече и други институти, в същото време не съм усетил да има такива нагласи в други институти. Уверяваме БАН, че няма да бъдат ощетени.Нищо, което не се ползва от НИМХ, няма да бъде прехвърлено и иззето. Искат комисия, ще я направим. Моята молба е да не злоупотребяват с общественото доверие, което им е гласувано да изпълняват, да не закриват Института\", обясни Вълчев и добави, че още през септември са помолили БАН да направят своеобразно анкетиране. „Казахме, че запазваме целостта на Националната хидрометеорологична служба т.е. всички метеоролози минават с преобразувания институт, но учените остават в БАН на принципа на заявяване на желание. В бюджета на МОН са предвидени пари за НИМХ\", коментира още Красимир Вълчев.", "date": "2018.11.07", "title": "Красимир Вълчев: БАН са стартирали процедура за закриването на НИМХ, което на практика ще ликвидира Института"}
{"url": "http://www.cross.bg/mecho-geroii-varna-1588355.html", "text": "/КРОСС/ Специална програма във връзка с Нощта на театрите подготвя Държавният куклен театър във Варна на 17 ноември. От 10 до 13 ч. е събитието под наслов \"Прегърни любим герой\" - Музей на куклите, с вход свободен. От 11 ч. започва представлението за деца \"Мечо Пух\", а от 12 до 13.30 ч. ще има \"Приказно селфи\". След спектакъла \"Мечо Пух\" малчуганите ще могат да се снимат на сцената с любимия си герой и да му прошепнат или обещаят нещо, а във фоайето на театъра ще ги очакват още герои, кукли и костюми.", "date": "2018.11.07", "title": "Нощ на театрите в ДКТ Варна"}
{"url": "http://www.cross.bg/dimov-sreda-okolnata-1588351.html", "text": "/КРОСС/ Местната власт трябва да следи за чистотата на въздуха, предвиждат се санкции, ако няма конкретен резултат и да се счита, че това, което е предприето, не работи, каза министърът на околната среда и водите Нено Димов. Екотаксите за автомобилите, които ще се гласуват днес, са стъпка напред в борбата с мръсния въздух, добави той в предаването Тази Сутрин на БНТ.Нено Димов, министър на околната среда и водите: Балансът между екотакси и здраве трябва да е в полза на здравето. Целта с промяната в закона за въздуха е да искаме конкретни резултати и ако не бъдат постигнати, да има санкции. Предстои битката в парламента.Битовото отопление е основният замърсител, пряко следствие от изпреварващия икономически растеж ще бъде подобреното качество на околната среда. Така че това е пътят към устойчивото решаване и трябва да се вземат мерки, коментира още министърът на околната среда и водите.65 000 тона текстилен боклук горим на година, сочи европейски доклад. Според Димов разделното събиране на отпадъци е важно, за да не стига текстилният внос до депата и до печките на хората и това да бъде гарантирано. Мерките са в проектозакон.Той коментира и природен парк \"Витоша\", като каза, че той трябва да бъде върнат на софиянци.Нено Димов, министър на околната среда и водите: Витоша е в окаяно състояние. Планът на парка не позволява да се прави строителство, ремонти може да се правят, но частите най-вероятно са неоткривами, понеже лифтовете са стари.Едва след като планът бъде променен, ако бъде променен, могат да бъдат правени конкретни инвестиционни предложения, каза още той.", "date": "2018.11.07", "title": "Нено Димов: Екотаксите за автомобили са стъпка напред в борбата с мръсния въздух"}
{"url": "http://www.cross.bg/protestite-protesti-sushto-1588341.html", "text": "/КРОСС/Над 10 областни града са заявили готовност за поредни протести в неделя срещу високите цени на горивата и драстичното поскъпване на живота. Те ще започнат по едно и също време и вече са обявени като национални. Това стана ясно след заседанието на главните организатори на протестите по места, предаде БНР.Основните  организатори на протестите се обединиха в Национален координационен съвет  на протестиращите граждани, който  да ги представлява  пред основните институции в държавата,заяви Александър Стамболийски, организатор  на протестите в Благоевград и председател на Съюза на българските транспортни работници обясни: \"Всички протести ще бъдат координирани на национално ниво, в едно и също време, неделя - 11:30 ч. започват протестите по места. София също се включи с нас. Тази седмица и в София, заедно с всички останали градове, ще има доста мащабен протест\".Национално координираните протести в страната  вече имат и своя адресат:\"Като цяло срещу политическата класа в България. Бездействието на всеки един политик без значение от цвят и партия, довежда до бързото обедняване на българите\". До края на седмицата ще бъдат  готови и исканията на обединените  протестиращи към правителството и парламента.Засега идеята за общонационален протест в София не стои на дневен ред, защото \"евентуално градиране на протеста - да стигне до столицата, означава директно искане на оставката на правителството. Мислим, че все още можем да постигнем някакви балансирани решения с тях\". ", "date": "2018.11.07", "title": "Протести срещу цените на горивата в над 10 града тази неделя"}
{"url": "http://www.cross.bg/protestirat-parkirat-raiion-1588345.html", "text": "/КРОСС/ Жители на столичния район „Възраждане” протестират заради новата „зелена зона” там. Хората настояват в нея да не попадат междублоковите пространства, където паркират повечето от тях.Те са недоволни също и защото мястото е осеяно с дупки, няма и разчертани паркоместа.„Ако това пространство остане извън зоната, тук ще бъдат паркирани два пъти повече автомобили, тъй като ще дойдат приходящи водачи, които не живеят тук, но искат да паркират без заплащане”, каза Румяна Милова от дирекция „Паркиране и мобилност” в Центъра за градска мобилност. По думите ѝ така проблемът на живеещите в района ще стане още по-голям.„Основният призив на поддръжниците на „зелената зона” е: „Селяните да си ходят на село, за да имаме софиянци къде да паркираме”, каза един от протестиращите.Милова увери също, че ще започне ремонт на тротоари във „Възраждане”.", "date": "2018.11.07", "title": "Жители на столичния район „Възраждане” протестират срещу „зелената зона”"}
{"url": "http://www.cross.bg/dnes-durzhavata-kvorym-1588342.html", "text": "/КРОСС/ Бюджетът на държавата за 2019 г. влиза днес в Народното събрание.Вчера депутатите приеха парите за Националната здравноосигурителна каса (НЗОК) и Държавното обществено осигуряване (ДОО).Заседанието започна при кворум на ръба от 122 гласа въпреки бойкота на БСП и ДПС, които не се регистрираха.Очаква се трудно осигуряване на кворум и днес. Лидерът на БСП заяви, че и днес депутатите на левицата няма да се регистрират в началото на заседанието.Заложените в държавния бюджет параметри предвиждат и през 2019 г. държавата да бъде на минус – заложен е дефицит от половин процент. Очакванията са животът да продължи да поскъпва – средно с 3% за следващата година.", "date": "2018.11.07", "title": "НС гласува бюджета за догодина"}
{"url": "http://www.cross.bg/kamara-rezyltati-pechelyat-1588343.html", "text": "/КРОСС/ Демократите печелят мнозинство в Камарата на представителите в американския Конгрес, което е удар за президента Доналд Тръмп. Това показват първите резултати от междинните избори в Съединените щати.  Така демократите получават контрол в долната камара за първи път от осем години, което ще им позволи да блокират управленската програма на президента.Републиканците обаче си запазват контрола върху горната камара – Сената. В битката за губернатори обаче демократите губят в щатите Индиана, Мисури, Северна Дакота и Флорида, където печелят кандидатите на републиканците. На този фон президентът Тръмп нарече резултатите „огромен успех”. Ново проучване пък показва вдигане на рейтинга на държавния глава – според данните 44% от американците одобряват политиката му срещу 55 на сто, които не го подкрепят.", "date": "2018.11.07", "title": "Първи резултати в САЩ: Демократите с мнозинство в долната камара на Конгреса"}
{"url": "http://www.cross.bg/parnoto-sofiya-sgradi-1588344.html", "text": "/КРОСС/ \"Топлофикация\" започва поетапно пускане на отоплението в София от днес.Приоритетно ще бъде пуснато парното в детските градини, учебните и здравните заведения.Следват жилищните сгради във всички райони, административните и стопанските сгради.Според компанията определените за това метеорологични условия вече са налице. Парното се пуска при три последователни дни със средноденонощна температура по-ниска от 12 градуса и прогноза за трайно застудяване.Важно е абонатите на „Топлофикация” да отворят вентилите на радиаторите на максимална степен, за да не се налага допълнително обезвъздушаване, припомнят от дружеството.", "date": "2018.11.07", "title": "Пускат парното в София от днес"}
{"url": "http://www.cross.bg/nyama-durzhavata-tzurkvata-1588442.html", "text": "/КРОСС/Гръцките свещениците вече няма да са държавни служители. Премирерът и патриархът се договориха да им отнемат привилегиите и бонусите, но да им оставят заплатите.Така държавата ще отпуска на църквата годишна субсидия от 200 милиона евро за заплати на духовниците. Сумата няма да зависи от броя им. В замяна, църквата няма да се противопоставя на опитите Гърция да стане религиозно неутрална и ще се откаже от всички искове за имоти, отнети й от държавата.  ", "date": "2018.11.07", "title": "Гръцките свещениците вече няма да са държавни служители"}
{"url": "http://www.cross.bg/gurdata-diagnostika-vuvedena-1588347.html", "text": "/КРОСС/ В Университетска акушеро-гинекологична болница “Майчин дом” официално представят иновативна система за ранна диагностика на рак на гърдата, която ще бъде въведена за първи път в България на територията на лечебното заведение.В световен мащаб се забелязва ръст на заболеваемостта от рак на гърдата, който се дължи на редица фактори, но най-вече на късното диагностициране. Част от проблемите са ограниченията в съществуващите методи за диагностика, като ултразвук, мамография и ядрено-магнитен резонанс, както и фактът, че рядко жени под 50 години (които са по-податливи на инвазивни и бързо растящи видове рак на гърдата) са включвани в национални програми за скрининг.Новата процедура, която ще бъде въведена в новооткрития Медицински център на „Майчин дом“, е безболезнена и без облъчване, като може да засече промени и образувания с размери от 3 мм. Първите данни се обработват от изкуствен интелект и пристигат при лекаря до 5 минути. ", "date": "2018.11.07", "title": "В Майчин дом показват иновативна техника за откриване на рак на гърдата"}
{"url": "http://www.cross.bg/sistema-obsuzhdane-proekta-1588349.html", "text": "/КРОСС/ Започва общественото обсъждане на проекта за така наречената система „бонус-малус”. Във вторник от Комисията за финансов надзор публикуваха проекта на документа. Според предложенията тази система предвижда цената на застраховките „Гражданска отговорност” да са драстично по-високи за системните нарушители на пътя. За виновните за катастрофи с жертви и тежко ранени тя ще е с 400% по-висока.Въвежда се и система, подобна на талоните на шофьорите. Ще се трупат \"малус\" точки при всяко нарушение. А изрядните водачи ще получават отстъпка до 25 на сто от базовата цена на застраховките.", "date": "2018.11.07", "title": "Започва обществено обсъждане на системата „бонус-малус”"}
{"url": "http://www.cross.bg/srytvaneto-zaginali-sgradi-1588348.html", "text": "/КРОСС/ Четирима загинали са извадени досега изпод развалините на двете срутили се в понеделник сгради в Марсилия. Десетки пожарникари продължават да работят, за да намерят оцелели под отломките. Властите смятат, че жертвите са между 5 и 8. Едната от постройките била необитаема, но в другата имало живеещи.Все още не е известна причината за срутването, но се знае, че празната сграда не е отговаряла на строителните стандарти.", "date": "2018.11.07", "title": "Извадиха четирима загинали след срутването на две сгради в Марсилия"}
{"url": "http://www.cross.bg/vuzdyh-ryse-mrusniya-1588346.html", "text": "/КРОСС/ Протест срещу мръсния въздух се провежда тази сутрин в Русе.Въпреки масовото недоволство срещу замърсяването в социалните мрежи единици бяха хората, които се включиха в акцията.Те бяха довели и децата си с маски на лицата, за да настояват за чист въздух в града.Русенци са недоволни от бездействието на институциите, според които няма замърсяване на въздуха и всички показатели са в норма.", "date": "2018.11.07", "title": "Русе излиза на протест срещу мръсния въздух"}
{"url": "http://www.cross.bg/prodykti-proizvedeni-nyzhnata-1588339.html", "text": "/КРОСС/ Фирма “ACO Bulgaria” се опитва да пробутва продукти, които са произведени в България със сертификати от чуждите им производства при градежа на автомагистрала “Струма”. За това алармираха пред Блиц от строителния бранш. Стъклопластовите каломаслоуловители на фирмата се произвеждат в цех в Плевен без нужната документация, а се представят доклади за изпитвания от чешкия град Примислава. Каломаслоуловителите могат лесно да се проверят, но явно няма нужната компетенция или става въпрос за прикриване на следи. По този начин, компанията, която си е извоювала място на пазара като лидер с продукти произведени в Германия, налага продукти с 3 пъти по-ниска производствена цена и подвежда възложителите, строителите и всички участници в строителния процес, категорични са строители с богат опит. Според тях каломаслоуловителите задължително трябва да минат класификация на реакция на огън в съответствие с EN 13501. “ACO Bulgaria, представя такъв документ издаден във Финландия, докато каломаслоуловителят произвеждан в Плевен, няма изобщо такъв. Декларацията за експлоатационни характеристики е подписана от българското представителство на АСО, което означава, че те декларират, че са производител на тези псевдо продукти. Най-интересното е, че едва ли в централата на компанията са наясно за тези дребни бакалски сметки на тукашните мениджъри. Защото е едно да се използват български продукти, подплатени с нужната документация, друго е да се използват „немски“ такива, произведени в плевенски гараж. Целта на сигнала на строителите за притеснителната практика, е да се събуди българската администрация и всеки да си свърши работата и да не позволяваме на „немски“ тарикати да ни заблуждават и манипулират на нашите инфраструктурни обекти. “Ако българската държава реагира адекватно, ще се предпазим от бъдещи проблеми”, категорични са строителите. Строителите дадоха и допълнителни подробности за участъка от АМ “Струма”, в който се съмняват за нередности. Това е Лот 3.3 „Кресна-Сандански“.", "date": "2018.11.07", "title": "Фирма пробутва съмнителни елементи за строежа на магистрала „Струма“"}
{"url": "http://www.cross.bg/milan-arsen-venger-1588336.html", "text": "/КРОСС/ Арсен Венгер е близо до треньорския пост в \"Милан\", пише \"Франс Футбол\". Според изданието френският специалист се е разбрал с \"росонерите\" и ще замени Джeнаро Гатузо.\"Милан\" е четвърти в Серия \"А\" с 21 точки, но ръководството има по-високи цели. Това е и причината да се обърне към Венгер, който през лятото се раздели с \"Арсенал\" след 22 години начело на тима.Интерес към Арсен има и от \"Реал\" Мадрид. Изглежда обаче \"Милан\" ще спечели битката за подписа му.", "date": "2018.11.07", "title": "\"Франс Футбол\": Арсен Венгер все по-близо до \"Милан\""}
{"url": "http://www.cross.bg/rodeni-na-noemvri-1588333.html", "text": "/КРОСС/ Александър Ненков, депутат в 44-ото НС Евгения Живкова, моден дизайнер Ивайло Дерменджиев, адвокат, български представител в Международния спортен арбитражен съд в Лозана, почетен консул на Кения в България Методи Бежански, писател Петрана Костадинова, главна медицинска сестра на УМБАЛ \"Пълмед\" Снежана Дукова, депутат в 44-ото НС Стефан Софиянски, бивш премиер, депутат и кмет на София Христо Илиев, легендарен волейболист и треньор", "date": "2018.11.07", "title": "Родени на 7 ноември"}
{"url": "http://www.cross.bg/moneta-trump-greshki-1588338.html", "text": "Интернет магазинът White House Gift Shop пусна в онлайн продажба юбилейна монета, посветена на срещата в Хелзинки между президентите на Съединените американски щати Доналд Тръмп и на Руската федерация Владимир Путин. Особеното е, че монетата, с паралелни надписи на английски и руски език, съдържа три правописни грешки, съобщи БГНЕС.Върху едната страна на монетата, на фона на знамената на двете държави, са отсечени образите на лидерите на двете световни суперсили. На обратната е изобразена катедралата в Хелзинки и три надписа на руски език, които съдържат правописни грешки - \"ддипломатическа история\", \"ново ера\" и \"Хелпинска среща\".Юбилейната монета и интернет магазинът, който я предлага, нямат никаква връзка с Белия дом и президента Тръмп, въпреки твърденията в редица медии за противното. Подобна монета беше отсечена и след срещата на Тръмп със севернокорейския лидер Ким Чен Ун в Сингапур.БГНЕС припомня, че президентите на Русия и Съединените щати проведоха първата самостоятелна среща във финландската столица Хелзинки на 16 юли. Двамата лидери разговаряха на четири очи повече от два часа, което донесе на Тръмп сериозни критики у дома. ", "date": "2018.11.07", "title": "В САЩ отсякоха юбилейна монета с правописни грешки"}
{"url": "http://www.cross.bg/tema-zhivo-plovdiv-1588335.html", "text": "/КРОСС/БНТ, „Сутрешен блок\"Тема: Въпроси към ВМРО. Мигранти, фалшиви новини и гражданство - гост Ангел ДжамбазкиТема: Въздухът в Пловдив. Какъв въздух дишат в Пловдив? Измерванията - на живоТема: Екология и политика. Околната среда на фокус - министър Нено ДимовТема: Гласове от САЩ. Междинните избори в САЩ - тест за управлението на Тръмп. Каквопоказват резултатитеТема: Без бира. Стоп на бирата след 22 часа - защо общината в Пловдив взе такова решение?БТВ, \"Тази сутрин\"Тема: Как ще бъде решен конфликтът между НИМХ и БАН? В студиото - министърът на образованието Красимир Вълчев.Тема: Ще бъде ли криминализирано отглеждането на домашни животни?Тема: Имало ли е сигнали за продажба на български паспорти? Разговор с бившият служебен министър Мария Павлова.Тема: Ще доведат ли скандалите в управлението до предсрочни избори? Коментар на Татяна Дончева.Тема: Уникални погребения от XV век в Кремиковския манастир - какво разкриха археолозите?Нова телевизия,  „Здравей  България\"Тема:  Пенсионерка - наркодилър! Говорят близките на 77-годишната жена, арестувана за разпространение на наркотици.Тема:  До 400 процента по-скъпа „Гражданска отговорност\" за нарушителите на пътя! Говори Владимир Савов от Комисията за финансов надзор.Тема:  Кворум на косъм, бюджет на прицел. Ще удържат ли управляващите - гостува Димитър Главчев от ГЕРБ.Тема:  След протестите - държавата на проверки в бензиностанциите. Лъжат ли с цените на горивата?Тема:  Кой е случаят, заради който повече роднини вече могат да получават обезщетения при катастрофи?Тема:  Какво ще е наказанието за шофьора без книжка, убил две жени на тротоар?Тема:  Тема:  Тема:  Защо родители решиха да заведат децата си на училище с маски на лицето? На живо от Русе.Тема:  Изборът на САЩ. Кой ще контролира Конгреса и какво ще се промени за българите отвъд океана? На живо с резултатите и реакциите.Тема:  Спасените съкровища на България. На живо - кои са антиките, спасени от нелегален трафик?  ", "date": "2018.11.07", "title": "Теми и гости в ефира"}
{"url": "http://www.cross.bg/putya-izdanieto-vodachi-1588334.html", "text": "/КРОСС/ До 25% по-евтини полици за добрите шофьори, до 400% ще поскъпват задължителните застраховки за нарушителите на пътя\" пише във водеща публикация вестник .  Това предвижда наредба за коригиране на базовите тарифи за “Гражданска отговорност”, която Комисията за финансов надзор обяви за обществено обсъждане. Системата, популярна като “Бонус-малус”, ще заработи реално една година след приемането ѝ. Тя разделя всички водачи и автомобили в 20 класа. Базовият клас е 8-и и за него ще важи цената на полицата, обявена от съответния застраховател.", "date": "2018.11.07", "title": "Преглед на печата"}
{"url": "http://www.cross.bg/lira-tyrskata-liri-1588340.html", "text": "/КРОСС/ Tурската лира поскъпна рязко в понеделник, след като стана ясно, че Турция е една от осемте държавни, които ще бъдат временно освободени от американските санкции, наложи на 5-и ноември върху износа на ирански петрол. В началото на новата седмица щатският долар и еврото се понижиха с по около 2% към тримесечни дъна, съответно около 5,3017 турски лири и около 6,0528 лири. Това са най-високите нива на турската валута от 9-и август насам и след като на 13-ти август тя се срина до рекордни дъна спрямо долара и еврото съответно около 7,1400 и около 8,0800 лири, информира БНР. Турция е една от няколкото страни, получили отстъпки от администрацията на Белия дом, които отстъпки ще им позволят да продължат временния внос на ирански суров петрол без те да бъдат наказани, заяви в понеделник американският държавен секретар Майк Помпейо. Останалите държави, които временно няма да бъдат засегнати от санкциите на САЩ спрямо Иран са Китай, Индия, Италия, Гърция, Япония, Южна Корея и Тайван. Рязкото поскъпване на турската лира беше факт въпреки, че годишната инфлация в страната нарасна през октомври над 25% за пръв път от 15 години насам. На заседанието си през миналия месец Турската централна банка обаче остави лихвените ставки непроменени, но след като през септември тя увеличи съществено основната репо лихва с 6,25% до 24%. В рамките на последните няколко седмици турската лира успя да възстанови част от солидните загуби през настоящата година с оглед на агресивното повишение на лихвите на ТЦБ през септември и подобряващите се отношения между Анкара и Вашингтон в резултат на освобождаването на американския пастор Андрю Брънсън, който беше обвинен от Турция в тероризъм. В края на миналата седмица Министерството на финансите на САЩ обяви, че е вдигнало наложените преди време санкции спрямо двама турски министри. По-високите лихвени проценти и облекчаването на напрежението между Турция и САЩ помогнаха за поскъпването на лирата през последните месеци след резкия спад през първата половина на годината. Турската лира нарасна с близо 15% през последния месец, въпреки че все още е обезценена с 29% спрямо долара в рамките на 2018-а година.", "date": "2018.11.07", "title": "Турската лира поскъпна рязко"}
{"url": "http://www.cross.bg/neft-zangane-iran-1588337.html", "text": "/КРОСС/Министърът на нефтодобива на Иран Бижан Намдар Зангане заяви, че идните месеци ще бъдат \"особено тежки\" за страните купувачи на нефт.\"За съжаление идните месеци се очаква да бъдат особено тежки за потребителите\", отбеляза Зангане в интервю за агенция \"Шана\", пише БГНЕС.Поредният пакет санкции на Съединените щати срещу Иран влязоха в сила от 5-ти ноември. Тяхната основна цел е намаляване износа на ирански петрол. Въпреки това обаче американските власти предоставиха временно \"разрешение\" на осем държави да внасят нефт от Ислямската република. Това са Китай, Индия, Япония, Южна Корея, Италия, Гърция, Тайван и Турция.Според министър Зангане обаче тези временни разрешения няма да могат да удовлетворят пазара на нефт в световен мащаб.Рохани срещу Тръмп: Икономическа война без пощадаСпоред експерти износът на ирански нефт вече е намалял до 1 млн. барела на денонощие. През април той достигна 2,8 млн. барела на ден. Ислямската република е третият по обем производител на нефт в ОПЕК. ", "date": "2018.11.07", "title": "Иран предупреди купувачите на нефт, че ги очакват \"тежки\" месеци"}
{"url": "http://www.cross.bg/vednuzh-chovek-samo-1588332.html", "text": "/КРОСС/ \"Човек живее само веднъж, но ако изиграе картите си правилно, веднъж е достатъчно\".Франк Синатра", "date": "2018.11.07", "title": "Човек живее само веднъж, но ... "}
{"url": "http://www.cross.bg/zasedanie-zala-parlamentut-1588369.html", "text": "/КРОСС/ Със 121 депутати в зала парламентът започна днешното пленарно заседание. Вече втори ден кворумът е на ръба, след като в началото на вчерашното извънредно заседание, на което бяха приети на първо четене бюджетите на Националната здравноосигурителна каса (НЗОК) и Държавното обществено осигуряване (ДОО) се регистрираха 122 народни представители, съобщава БНТ.", "date": "2018.11.07", "title": "Със 121 депутати в зала парламентът започна работа"}
{"url": "http://www.cross.bg/voiina-rysiya-velikobritaniya-1588331.html", "text": "/КРОСС/ 1659 г. - Сключен е Пиренейският договор, който слага край на Френско-испанската война. 1816 г. - Александър I Павлович - цар на Русия и крал на Полша, учредява Варшавския университет.1869 г. - Излиза първият брой на вестник „Свобода\", редактор на който е Любен Каравелов1885 г. - Сръбско-българска война: Българските войски удържат победа над сръбската армия в Битката при Сливница.1917 г. - Започва Октомврийската революция в Русия: В Петербург болшевиките на Владимир Ленин и Лев Троцки свалят правителството на Александър Керенски (25 октомври по стар стил).1938 г. - Хершел Гринспан прострелва смъртоносно третия секретар на германското посолство в Париж Ернст фон Рат, което става формален повод за трагичните събития два дни по-късно (когато Фон Рат умира от раните си), завършили с избиването на близо 100 евреи през т. нар. Кристална нощ.1942 г. - Втората световна война: Армейски части на Великобритания и САЩ навлизат в Мароко, окупирано от Нацистка Германия1946 г. - В България е открито 6 Велико народно събрание.1956 г. - Суецката криза: Общото събрание на ООН приема резолюция, която призовава Великобритания, Франция и Израел незабавно да изтеглят военните си сили от Египет.1959 г. - Започват емисии на Българската телевизия1982 г. - В Турция се провежда референдум за приемане на нова, трета поред конституция. Кенан Еврен е избран за президент със 7-годишен мандат.1983 г. - В Турция се провеждат първите след военния преврат от 1980 г. парламентарни избори. Съставено е правителство начело с Тургут Йозал, което остава на власт до 1987 г.1996 г. - НАСА изстрелва към Марс космическата сонда Марс Глобъл Сървейър.", "date": "2018.11.07", "title": "7 ноември в историята"}
{"url": "http://www.cross.bg/lazar-zhivot-godini-1588330.html", "text": "/КРОСС/ Преп. Лазар бил роден в Магнезия (Мала Азия). Той рано почувствал призвание към иночески живот. Отишъл в Йерусалим да се поклони на светите места и там постъпил в обителта на преподобни Сава, където прекарал 10 години. След това се върнал в отечеството си и започнал тежък подвижнически живот в една необитаема планина в Галисия. Там построил храм \"Възнесение Христово\", а около храма издигнал стълб, на който прекарал много години в молитва и всевъзможни лишения. По-късно тук бил основан Галисийският манастир. Лазар живял в половината на ХІ век. В съшия ден се празнува паметта на 33 мъченици, пострадали в Мелитин, през времето на император Диоклетиан. Жития на светиите. Синодално издателство, София, 1991 г., под редакцията на Партений, епископ Левкийски и архимандрит д-р Атанасий (Бончев)", "date": "2018.11.07", "title": "Св. 33 мчци в Мелитин. Преп. Лазар Галисийски. Св. мчк Таврион"}
{"url": "http://www.cross.bg/chasa-sofiyaot-provede-1588387.html", "text": "/КРОСС/ София.От 9.00 часа ще се проведе заседание на Народното събрание.***София.От 09.30 часа в зала 6 на НДК вицепрезидентът Илияна Йотова ще открие Първи конгрес по трудова медицина и експертиза на работоспособността с международна конференция по  проекта „ЕПСИЛОН\".***София.От 10.00 часа ще се проведе заседание на Министерски съвет.***София.От 09.00 часа в „Гранд Хотел София\" ще се проведе 11-ата Научна конференция „Науката - от възможност към действие\".***София.От 09.30 часа в зала „Средец\" в София Хотел Балкан\", Изпълнителната агенция за насърчаване на малките и средните предприятия организира Българо- азербайджанския бизнес форум с провеждане на двустранни срещи. Форумът ще бъде открит от съпредседателите на междуправителствената комисия Теменужка Петкова, министър на енергетиката на Република България и Инам Керимов, министър на селското стопанство на Република Азербайджан. Участие в официалната част ще вземат представители на българските институции, ангажирани снасърчаване на двустранното търговско-икономическо сътрудничество.***София.От 11.00 часа в конферентната зала на БСК (ул. „Алабин\" 16-20) ще бъдат представени резултатите от две изследвания, проведени в рамките на Проект № BG05SFOP001-3.003-0028-C01 „Повишаване на доверието на обществото в съдебната система чрез оценка и анализ на съдебната реформа\", финансиран от Европейския съюз и Оперативна програма „Добро управление\", изпълняван от Центъра за законодателни оценки и законодателни инициативи .***София.От 11.00 часа в централата на АБВ ръководството на партията ще даде пресконференция, на която ще бъдат обсъдени заплахите за България от разваляне на Договора за ликвидиране на ракетите със среден обсег на действие.***София.От 12.00 часа в Гранитна зала на Министерски съвет, министърът на образованието и науката Красимир Вълчев ще участва в заседание на Координационното звено по Механизма за обхващане и задържане в образователната система на деца и ученици. След заседанието в 13.00 часа се предвижда брифинг.***София.От 12.30 часа в хотел „Интер Континентал\" Министерството на регионалното развитие и благоустройството организира дискусия за обсъждане на предлаганите промени в Закона за регионалното развитие. В събитието ще вземе участие зам.-министърът на регионалното развитие Деница Николова.***София.От 7 до 10 октомври в Интер Експо Център ще се проведат изложения, посветени на новостите и развитието на хранително вкусовия сектор. Официалното откриване ще се състои в централното фоайе от 14.00 часа. Очаква се участие да вземе и министърът на земеделието,храните и горите Румен Порожанов.***София.От 14.30 часа в зала 134 в сградата на парламента на пл. „Кн. Александър І\" 1 председателят на Народното събрание Цвета Караянчева ще представи на заседание на Комисията по правни въпроси мотивите на законопроекта за изменение и допълнение на Наказателния кодекс, свързан с предоставяне на всеобхватна и широка защита на жените и децата - жертви на домашно насилие и всички форми на агресия срещу тях.***София.От 14.30 часа в зала „Изток\" на Народното събрание ще се проведе среща-дискусия, свързана с проблемите, породени от т.нар. фалшиви новини. Форумът се организира от ВМРО.***София.От 17.30 часа в сградата на Австрийското посолство в България ще бъде отбелязана 10-годишнината на фондация ,,Конкордия България\".***София.От 18.00 часа в залата на ГС на БСП- София, на ул. „Леге\" 10, ет. 1, Литературен салон „Леге 10\" организира възпоменателна вечер за акад. Стефан Младенов на тема „Науката в полза на икономиката\".***Бургас.От 11.00 часа пред сградата на ОДМВР - Бургас, разположена на ул. „Христо Ботев\" № 46, ще се проведе официална церемония за отбелязване на професионалния празник на полицейските служители. От 14.00 часа в двора на училище „П.К.Яворов\" в к-с „Лазур\" ще се проведа демонстрационни действия на служителите от „Специализираните полицейски сили\".***Варна.От 17.00 часа пред пред „Паметника на приморци, загинали в Сръбско-българската война 1885 година\", до сградата на Община Варна ще се състои военен ритуал за полагане на венци и цветя, отслужване на заупокойна молитва и изпълнение на шоу-спектакъл от представителен блок от курсанти по повод 140 години от създаването на Българската земска война и 133 години от победата при Сливница през Сръбско-българската война 1885 година.***Велико Търново.От 18.00 часа пред паметника „Майка България\" ще се проведе трети протест с искане на оставката на вицепремиера Валери Симеонов.***Кюстендил.От 11.30 часа в сградата на Синдикат на българските учители ще се проведе семинар „Дай път на живота\".***Самоков.От 14.30 часа министърът на вътрешните работи Младен Маринов ще открие обновената сграда на РУ-Самоков.***Сливен.От 11.00 часа в конферентна зала в хотел „Парк централ\" ще се състои среща-дискусия за икономическото състояние на региона , ще бъдат представени резултати от проведената от БТПП анкета сред фирмите от региона за проучване на мнението им и за набиране на предложения по въпроси от икономически, обществен и социален характер, които възпрепятстват нормалната им работа и чиетъо отстраняване е важно за дейността им. Ще участват председателят на БТПП -Цветан Симеонов, председателят на Сливенска търговско-промишлена палата - Кольо Колев, Oбластният управител -Чавдар Божурски и представители на медиите.***Смолян.От 10.00 часа в ОДМВР-Смолян ще се проведе брифинг, на който ще бъде предоставена информация за състоянието на престъпността и резултатите от работата на ОДМВР-Смолян от началото на годината.***Шумен.В 10.30 часа в залата на РУ- Шумен, директорът на ОДМВР- Шумен ст. комисар Ялчън Расим и административният ръководител на ОП - Шумен и окръжен прокурор Маргарита Георгиева ще ви предоставят информация за разкрити наркооранжерии. ", "date": "2018.11.07", "title": "Предстоящи събития в страната за 7 ноември "}
