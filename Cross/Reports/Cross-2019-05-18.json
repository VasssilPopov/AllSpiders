{"url": "http://www.cross.bg/stanishev-sergeii-stranata-1604555.html", "text": "/КРОСС/  „За България е важно да направим такава политика, че да се възраждаме демографски”, това каза в интервю за предаването „Офанзива” по Канал 3 лидерът на ПЕС  и кандидат за евродепутат от БСП Сергей Станишев. „Говоря за поощряване на раждаемостта в страната. Трябва да се постараем и с обезлюдяването”, допълни той. станишев е на мнение, че трябва да има политика за икономическо развитие, за да може  българите, които са принудени да търсят препитание в чужбина, да се върнат в страната. „Има разрив между икономическото развитие, което като цяло изглежда позитивно, но доходите са толкова ниски, че хората са принудени да  заминават.  Аз съм говорил с множество българи, които са гастарбайтери и никой от тях не ми е казал, че е много щастлив от това. Всички ми казват да направим така, че таланта им да бъде развит в България”,каза още Сергей Станишев.", "date": "2019.05.18", "title": "Сергей Станишев: Трябва да поощрим раждаемостта в страната"}
{"url": "http://www.cross.bg/tochki-yredite-mnogoboya-1604556.html", "text": "/КРОСС/ Ансамбълът на България за девойки не успя да се класира за финалите на уредите на европейското първенство по художествена гимнастика в Баку. Момичетата на Вяра Ваташка и на Цветелина Найденова допуснаха грешки и в съчетанието с пет ленти, като завършиха и без уред. Това им отреди оценка от 15.700 точки, което ги отпрати на 12-та позиция в класирането на този уред.В първия ден на състезанието (четвъртък) българките не можаха да изиграят чисто и композицията с пет обръча за която получиха 20.150 точки.Сборът от двете изигравания 35.850 точки ги класира на 12-то място в подреждането за многобоя.Европейски шампион в многобоя при ансамблите (девойки)с 44.925 точки (23.700 точки – пет обръча и 21.225 точки – пет ленти) е състава на Русия.Сребро за Беларус с 42.050 точки и бронз за Италия с 41.350 точки.", "date": "2019.05.18", "title": "Ансамбъл (девойки) без финали на уредите в Баку"}
{"url": "http://www.cross.bg/horata-vigenin-zayavi-1604553.html", "text": "/КРОСС/ „Елена Йончева се бори с корупционната машина у нас и изнесе много информация. Имаме нужда от помощта на хората, за да продължим битката и на европейско ниво”, това заяви секретарят на ПГ на „БСП за България” Кристиан Вигенин.По думите му ГЕРБ са узаконили корупцията и са я облекли в закони. Той обясни, че много проекти, реализирани с евросредства у нас, са със завишена стойност и част от парите са изтекли в ръцете на близки до кметовете фирми, на местно ниво и близки до министри, на национално.„Европейските средства са, за да стигнат до хората и да подобряват живота им. С какво животът в малките населени места е по-малко ценен от някоя голяма община, която получава десетки милиони?”, попита Вигенин и заяви, че цел на левицата ще е да спре порочното разпределяне на средства от европейския и националния бюджет.На срещата присъства кметът на Садово – Димитър Здравков, както и председателят на БСП-Съединение Елена Попова.", "date": "2019.05.18", "title": "Кристиан Вигенин: С помощта на хората ще изведем битката с корупцията на европейско ниво"}
{"url": "http://www.cross.bg/veganski-syrovi-prodykti-1604541.html", "text": "/КРОСС/ Напоследък стана актуално да се дискутира суровоядството като стремеж към по-здравословен начин на живот или просто мода в съвременния изкуствен свят. Този въпрос ще оставим на специалистите и ще ви покажем изящната страна на кулинарното майсторство, дори с напълно сурови продукти.Юлиана Тар е кулинарен дизайнер от Берлин, която предлага своите сурови вегански торти, кейкове и сладки в сайта CulinaryDots, като храна за кетъринг, за рождени дни, сватби и всякакви специални поводи.Здравословно и красиво, с изключително внимание към продуктите тя създава малки цветни градини:\"Сурови, вегански, без глутен, без млечни продукти, без захар, без соя, без жестокост...\", е нейното послание. ", "date": "2019.05.18", "title": "\"Живи\" и невероятно красиви вегански торти"}
{"url": "http://www.cross.bg/borisov-zayavi-boiiko-1604557.html", "text": "/КРОСС/ Държавата ще откупи частни терени на територията на бившия Азотно-торов завод в Стара Загора. Така ще се помогне на местните инвеститори да развият тази част от индустриалната зона, заяви премиерът Бойко Борисов на среща с представители на фирмите.Близо 83 декара улици и инфраструктура ще придобие държавата, за да подпомогне бизнеса на близо 80 фирми на територията на бившия Азотно-торов завод в Стара Загора. Улиците са станали частни след приватизацията на предприятието, което е абсурдно, каза премиерът Борисов:\"Ще ги изкупим, макар че надали от приватизация са влезли в държавата някакви пари. 180 фирми и работници работят тук. Вижте, в Пловдив вече няма терени. В Шумен едната индустриална зона е напълно пълна и аз мога да се обзаложа с вас, че шаситата на БМВ ще се правят в Шумен. На 24-и с премиера на Бавария ще го изговорим още веднъж. А тук държите в центъра на България 1 500 декара\".Премиерът обясни, че с инвестирането в инфраструктура в тази индустриална зона, ще може да се развива бизнес на близо още 1 500 декара, до които в момента няма достъп заради частната пътна мрежа. “Доходите се вдигат и инвестициите в страната са големи и това дразни опозицията“, заяви още Борисов и се похвали и с чуждестранните публикации за него.Все повече успели, знаещи и можещи хора започват да се връщат в България заради добрите заплати на висококвалифицирания персонал, заяви Бойко Борисов. По думите му се инвестира все повече в инфраструктура и резултатите са видими и това дразни опозицията и стават толкова “злобни“ и “жлъчни“:“Огромни строежи се правят в момента. Те затова вече усещат, че ще загубят и тези избори и виждате, че стават толкова злобни, жлъчни – няма какво да покажат. Искаме нещо да им намерим дефектно, но те нищо не са строили“.По повод външната политика на страната ни Бойко Борисов заяви, че тя е била похвалена в медиите и на Изток и на Запад:“Водим такава политика през годините, която да е балансирана и добронамерена и със САЩ, и с Русия, и с Европа. Вие видяхте онзи ден и “Гардиън“, и руските медии излизат с в едни момент, не случайно, с коментар за мен. И ако четеш двете едновременно започваш да се чудиш, но и двете внимателно казват: “Абе, добре се оправя.“.Министър-председателят припомни, че в сряда ще дойде Алексис Ципрас, за да стартира строежа на интерконектора Гърция-България край Кирково.", "date": "2019.05.18", "title": "Държавата ще откупи частни терени на територията на бившия Азотно-торов завод в Стара Загора"}
{"url": "http://www.cross.bg/izbori-kantzlera-avstriiitzi-1604558.html", "text": "/КРОСС/ Хиляди австрийци се събраха в центъра на Виена, за да поискат оставката на правителството и нови избори след скандала, станал известен като \"Ибисагейт\". Според полицията в австрийската столица поне 500 души са били на площада към 16 ч. българско време. Час по-късно видеоклипове показваха, че на митинга се чуват и призиви за \"съпротива\" срещу правителството.Тайно заснетото видео, на което досегашният вицеканцлер Хайнц-Кристиан Щрахе е заснет да обещава обществени поръчки и други сделки на жена, претендираща да е племенница на руски олигарх, вече струва поста на лидера на крайнодясната Партия на свободата. Тя доведе и до други оставки в ръководството, а австрийски медии споменават бившия кандидат-президент от същата партия Норберт Хофер като възможен следващ вицеканцлер, ако не се стигне до предсрочни избори.Митингът бе насрочен за 13 ч. местно (14 ч. българско) време на \"Балхаусплац\" - площада, където е сградата на канцлера. Събирането на австрийци пред сградата обаче започна от обяд, пишат местни медии. Някои държат плакати с надписи като \"Това правителство е корумпирано\".Множеството се разрастваше в очакване на изказването на канцлера Себастиан Курц. Обръщението му, което трябваше да последва пресконференцията на Хайнц-Кристиан Щрахе, обаче се отложи - първонамално от 13 на 14 г., а след това австрийски журналисти писаха, че екипът му ги е помолил за още търпение.Според в. \"Куриер\" поне 3500 души са потвърдили, че ще участват в митинга. Макар той да е обявен като спонтанен, изборът на мястото далеч не е случаен. На място са изпратени десетки полицаи.Първоначално вестниците \"Ди пресе\" и \"Дер щандард\" писаха, че Австрия на крачка от предсрочни избори по-малко от година и половина след формирането на управляващата коалиция. По-късно се появиха и информации, че ще се стигне единствено до размествания в кабинета. Източници, близки до канцлера, съобщават за местни издания, че всички възможности са на масата.Представители на Партията на свободата от няколко провинции в Австрия междувременно заявиха, че нови избори биха били \"безотговорно\" решение.", "date": "2019.05.18", "title": "Скандалът \"Ибисагейт\" изкара на протест хиляди австрийци"}
{"url": "http://www.cross.bg/finala-evroviziya-izpulniteli-1604549.html", "text": "/КРОСС/ Днес в Тел Авив ще се проведе финалът на \"Евровизия 2019\", като фаворит за спечелването на конкурса е сочен от букмейкърите представителят на Холандия Дънкан Лорънс с песента \"Arcade\", съобщават ТАСС и Франс прес.Вторият полуфинал на Евровизия 2019 определи десетте изпълнители, които ще се борят за победата, информира АП.Страните, които публиката ще види на финала в събота, са Холандия, Швеция, Северна Македония, Албания, Русия, Азербайджан, Дания, Норвегия, Швейцария и Малта.От 41 участници в песенната надпревара до финала достигнаха 26 изпълнители. Това са представителите на \"голямата петорка\" на страните основателки на \"Евровизия\" /Великобритания, Германия, Испания, Италия и Франция\", на страната победител от миналата година /Израел/, както и певците, достигнали до финала.", "date": "2019.05.18", "title": "Финалът на „Евровизия” е днес "}
{"url": "http://www.cross.bg/vurha-muzhut-vulchi-1604494.html", "text": "/КРОСС/ Планирате разходка до Родопите? Не сте сигурни къде да се отбиете и кои забележителности да посетите? Ето списък със спиращите дъха природни феномени, с които Родопите разполагат.• Пещера \"Дяволското гърло\"• Ягодинска пещера• Пещера \"Ухловица\"• Дяволската еко-пътека• Дяволският мост• Чудните мостове• Панорамна площадка \"Орлово око\"(1500м)• Панорамна площадка \"Вълчи камък\"(1630м)Всяка пещера е красива и интересна сама по себе си и си заслужава да бъде посетена, също както и другите изброени по-горе природни забележителности. Но ако искате да се насладите от високо на цялата красота и масивност, която Родопите ви представят и обичате разходките в природата, то непременно се изкачете двата върха \"Орлово око\" и \"Вълчи камък\".И към двете точки може да стигнате с местните офроуд джипове, управлявани от хора, живеещи в областта. Освен че ще ви прекарат през приказни кътчета, изкачвайки върховете, те ще ви разкажат за местните обичаи, начина на живот на хората и животните, обитаващи района, както и много интересни и забавни техни истории.Гледката и от двата върха е нещо, което не може да се опише, а трябва да се види. От върха може да се насладите както на съседните най-високи родопски възвишения, така и на планините Рила, Пирин и дори части от Гърция.\"Орлово око\" може да изкачите и сами за около час и половина в едната посока и около половин час за връщането, но бъдете подготвени, че пътят е доста стръмен. Маршрутът започва от хотел \"Мурсал\" в село Ягодина.Името на върха \"Вълчи камък\" идва от една легенда, която разказва за връзката между човека и едно малко ранено вълче, спасено от него, което мъжът отглеждал в селото като негов домашен любимец. Но за нещастие при един инцидент неговото дете чупи ребрата си, а съседите обвиняват вълчето за случилото се.Афектиран мъжът го изхвърля от върха на планината над селото, за да го накаже, то чупи също ребрата си и остава там цяла нощ, виещо от болка. По-късно през нощта се присъединяват и другите вълци в околията към воя. Затова на другия ден мъжът отива отново в планината и открива раненото и измъчващо се вълче, прострелва го и го погребва.В продължение на седмици глутницата вълци не спирала нощем да вие. Не след дълго мъжът разбира, че вълчето не е било виновно за инцидента, но вече било твърде късно. След месеци този вой се повторил преди едно от най-големите наводнения в района.Затова сега местните знаят, че чуят ли вой на вълци, значи нещо лошо предстои. По тази причина кръстили и върха \"Вълчи камък\" на обвиненото по грешка невинно вълче.Районът е богат на хиляди необясними мистерии, интересни истории, природни забележителности. Може да закупите от местните и домашно произведени сирене, кашкавал, мед от бор, здравец, мента, акация и различни други билки.", "date": "2019.05.18", "title": "Красотата на Родопите: кои природни феномени трябва да посетите?"}
{"url": "http://www.cross.bg/plodovete-zahar-kalorii-1604496.html", "text": "/КРОСС/ Захарта от плодовете (фруктоза) не е сладка като тази в меда или рафинираната захар. Понякога е по-наситена, друг път – по-водниста. Но може ли да се надебелее от нея и влияе ли негативно на здравето ти?Както знаеш, плодът дължи всичките си калории на фруктозата. Във фитнес индустрията има всякакви мнения по този въпрос. Някои треньори съветват клиентите си да включват в своята фитнес програма само един плод или никога няма да отслабнат.Някои от спортистите напълно се отказват от плодовете преди началото на състезание. Съществуват дори лекари, които сравняват яденето на плодове с бонбони, заради високото им съдържание на захар и негативното влияние върху холестерола. А какво стана със старата поговорка, че една ябълка на ден ще държи доктора надалеч?Истината е, че всички тези хора грешат и умишлено (или просто от незнание) избягват да споменат полезните качества на плодовете. Хората, които ядат захар, докато са на диета, качват тегло, докато хора, които приемат същите количества захар, но от плодове, губят тегло.Можеш да понижиш нивата на инсулин при консумацията на бял хляб и бяла захар, ако след това хапнеш един плод. Точно така! Захарта и калориите от плодовете нокаутират рафинираните въглехидрати и инсулинът почти не реагира.За разлика от добавените рафинирани захари, плодовете съдържат множество допълнителни съединения. Заедно с фруктозата, ти получаваш стабилна доза фибри, витамини, вода и други хранителни вещества, които имат благотворен ефект върху тялото ти.Плодовете имат ниско съдържание на калории и много хранителни вещества. Един голям портокал е достатъчен да ти даде 160% от дневната ти нужда от витамин C. Среден банан може да ти даде 12% от необходимия калий – той ти помага за регулиране дейността на нервите, мускулите и сърцето.Плодовете помагат и при детоксикация, защото имат и високо съдържание на антиоксиданти, които предпазват организма от оксидативен стрес и намаляват риска от някои хронични заболявания като рак и диабет. Фибрите в плодовете подобряват здравето на червата, предотвратяват появата на запек и повишават чувството за ситост.Една малка ябълка съдържа 77 калории, но пък ти осигурява 4 г фибри, т.е. 16% от желаното количество за деня. В половин чаша боровинки има 42 кал., а половин чаша грозде – 52 кал. Заместването на висококалорични сладки храни с плодове води до по-лесно поддържане на калоричен дефицит, който е необходим при отслабване.Дефицитът на калории се получава, когато гориш повече калории, отколкото приемаш. Това принуждава тялото ти да използва натрупаните мазнини и от там – дрехите ти започват да стоят по-добре, ти дишаш по-дълбоко и да вървиш по-уверено.Плодовете съдържат смес от фруктоза, глюкоза и захароза. Когато се консумират в големи количества, фруктозата може да бъде вредна и да доведе до затлъстяване, чернодробни заболявания и проблеми със сърцето. Поради тази причина хората, които опитват да намалят рафинираната захар, грешно смятат, че трябва да направят същото с плодовете. Не се притеснявай! Трудно можеш да стигнеш вредните нива на фруктоза.Причината се крие във фибрите, които са основна съставна част на плода. Фибрите се движат изключително бавно през храносмилателната ти система и увеличават времето за преработване. Това е причината да се чувстваш заситен за дълго време. Така има шанс апетитът ти да намалее, особено при мъжете.Съществува голяма разлика между яденето на плод и пиенето на сока му. Докато целият плод е с ниско съдържание на калории и отличен източник на фибри, то не може да се каже същото за неговия сок. В процеса на приготвяне фибрите и влакната остават в цедката, докато ти получаваш концентрирана доза от калории и захар (фруктоза).Портокалите са чудесен пример за това. Един малък портокал съдържа 45 калории и 9 г захар, докато една чаша портокалов сок съдържа 134 калории и 23 г захар.Някои видове плодов сок дори съдържат добавена захар, увеличавайки общото количество. Честата консумация на плодови сокове може да доведе до затлъстяване, особено при деца. Вместо да изцеждаш сока, опитай се да използваш блендер и да си направиш шейк или смути. Въпреки това, яденето на цели плодове си остава най-добрият източник на хранителни вещества.Плодовете са на нашата трапеза от достатъчно дълго време, за да се докажат. Остави съмненията и притесненията назад и се наслади на естествената им сладост и питателност. Разбира се, с мярка.", "date": "2019.05.18", "title": "Надебелява ли се от плодовете?"}
{"url": "http://www.cross.bg/momchil-rozata-maslo-1604543.html", "text": "/КРОСС/ “България има уникален продукт на признато световно ниво - българското розово масло, което столетия вече слави страната ни. Държавата трябва да играе роля в търсене на пазари, обучаване на кадри и улесняване правилата за наемен труд.” Това коментира Момчил Неков, кандидат за член на Европейския парламент от \"БСП за България\" в град Карлово на празника на розата. По думите му цената, на която се изкупува розовият цвят, трябва да е справедлива и да дава стимул на хората в региона да продължат да отглеждат роза у нас. “Законът за розата е задължителна стъпка, но не трябва да се използва за натиск към най-малките. По-малко бюрокрация и изисквания, които да са съразмерни и справедливи за производителите и преработвателите. Само така може да се гарантира, че ще има суровина и работна ръка. Държавата трябва да създава условия за развитие, а не само изисквания за производителите и преработвателите” допълни още Момчил Неков. Българското розово масло е продукт със защитено географско означение, признат в целия Европейски съюз от 2014 г. “След проведени срещи в Главна дирекция “Земеделие” към Европейската комисия, се радвам, че успях да защитя включването на българското розово масло в международното споразумение с Китай. Това е важно, защото освен видимост, дава и защита от имитация на уникалния ни продукт на този огромен пазар”, сподели Момчил Неков пред присъстващите производители на продукти от българска роза. “Грижата за малките розопроизводители трябва да бъде осъзнат ангажимент на държавата. Хората от населените места в община Карлово разчитат на доходите от ежегодния тежък труд, който полагат за своите малките градини с розови насаждения. Държавата е длъжна да балансира присъствието на пазара както на големите, така и на малките, а не да създава изкуствени конфликти между тях. Малките розопроизводители съхраняват вековния поминък в района и въпросът би могъл да има демографски отзвук. Необгрижването на държавата може да доведе до още повече демографски проблеми в региона”, коментира Веска Ненчева, народен представител от ПГ на \"БСП за България\", която също взе участие в честванията по случай празника на розата в Карлово.", "date": "2019.05.18", "title": "Момчил Неков: Законът за розата трябва да е справедлив"}
{"url": "http://www.cross.bg/izrael-rezolyutziya-beshe-1604497.html", "text": "/КРОСС/ Германският парламент гласува днес да бъде осъдено като антисемитско движение, което призовава за икономически натиск върху Израел, за да сложи край на окупацията на палестински земи, да предостави на арабските граждани равни права и да признае правото на завръщане на палестинските бежанци.Мнозинството от депутатите в Бундестага гласуваха в подкрепа на резолюция за обявяване на международното движение БДС (Бойкот, дезинвестиции, санкции - Boycott, Divestment, Sanctions BDS) за организация, която използва антисемитска тактика, за да постигне политическите си цели, съобщи РойтерсРезолюцията беше внесена от християндемократите, техните коалиционни партньори социалдемократи, от „зелените“ и свободните демократи.Израелският външен министър Израел Кац приветства решението на Бундестага.BDS осъди резолюцията като антипалестинска, а в Туитър от движението написаха, че „германските управляващи укрепват съучастието си в престъпленията на Израел на военна окупация, етническо прочистване, обсада и апартейд“.Законодателите от крайнодясната „Алтернатива за Германия“ се въздържаха по време на символичното гласуване. Те бяха внесли своя резолюция с призив за пълна забрана на BDS в Германия. Тази резолюция беше отхвърлена.Мнозинството от крайнолявата партия „Левите“ гласува против приетата резолюция. Тази партия също имаше свое предложение, в което се настояваше за противопоставяне на BDS и задължаване на германското правителство да работи за политическо решение на израелско-палестинския конфликт въз основа на резолюциите на Съвета за сигурност на ООН. То също беше отхвърлено.С днешното си решение ФРГ подкрепи позицията на Израел, че международният бойкот е дискриминационен и антисемитски.В резолюцията се посочва, че кампанията на BDS на израелските стоки да се слага лепенка „Не купувай“ напомня на нацисткия бойкот на еврейски стоки, наричан „Юденбойкот“, в който са се използвали призиви като „Не купувай от евреи“.", "date": "2019.05.18", "title": "Германският парламент вижда в бойкота на Израел антисемитизъм"}
{"url": "http://www.cross.bg/stomana-meksiko-kanada-1604548.html", "text": "/КРОСС/ САЩ са се съгласили да отменят въведените мита върху вноса на стоки от Канада и Мексико, съобщи Вашингтон Пост.Двете страни са се съгласили да предприемат мерки за ограничаването на вноса на китайска стомана. В замяна САЩ ще отменят наложените мита за внос на стомана и алуминий.С промяната САЩ ще ограничат възможностите за внос на китайска стомана от съседни страни. Канада и Мексико се обявиха срещу възможните квоти за износ на стомана още щом бяха обявено от американската администрация.„Сключихме сделка. Това е страхотен ден“, заяви източник от Белия дом.", "date": "2019.05.18", "title": " САЩ с ключово споразумение с Канада и Мексико"}
{"url": "http://www.cross.bg/bulgariya-korneliya-pari-1604527.html", "text": "/КРОСС/ \"Борисов е изхарчил еднолично за две години 5. 9 млрд лева. С над 190 решения, извън официално приетия бюджет на страната, с вашите пари, си купува личното политическо оцеляване. Ние всички си плащаме данъци и такси, които правителството увеличи. След това един човек решава как да се разпорежда с нашите пари. И те не стигат до хората. Те отиват за ремонт на ремонтите, в близките фирми до властта, в къщите им за гости, в личния асансьор на Цветанов. Затова искаме справедливост сега.\" това каза в Хасково лидерът на БСП Корнелия Нинова, която беше там заедно с кандидатите за евродепутати от \"БСП за България\" Елена Йончева, Цветелина Пенкова и Емил Георгиев.Според нея бедността е големият ни проблем, но той може да бъде решен.\"Драстичното увеличение на доходите е възможно. Не е вярно че няма пари. Преизчисляването на всички пенсии би струвало около милиард , а той изхарчи шест- без отчет за какво. И би било справедливо. Над един милион от нашите родители, баби и дядовци живеят под прага на бедността. Минималната заплата може да бъде 60% от средната или 660 лв., ако се ограничи кражбата на онези 10млрд., които изтичат годишно в сивата икономика и в корупцията на властта.\"- отбеляза още Корнелия Нинова.Тя каза, че правителството на Борисов е единственото в годините на прехода, в което има девет оставки, седем от които за корупция.\"Корупцията е неговата емблема. Справедливостта е неговата алтернатива. Някои се питат защо да гласувам за БСП? С какво са различни? Преди три години назовах проблема- паралелна държава. Онази, в която официалните институции са параван. Истинските решения се взимат от задкулисието. Подкрепете ни в тази битка срещу паралелната държава.\" - призова председателят на БСП. По думите й БСП през тези три години нито за миг не е влизала в договорки.\"Предлагаха ни много, отказахме всичко. Понесохме удари, заливаха ни с лъжи, хули, фалшиви новини. Предпочетохме почтеността към вас пред парите и личните облаги. Заедно с вас, хората на България, шест месеца, в над 500 срещи, изработихме план за развитието на страната- Визия за България. Пак заедно можем да го реализираме, но ни е нужна вашата подкрепа- на 26 май, с номер 18 в интегралната бюлетина.Възстановяването на България минава през свалянето на правителството на Борисов . Можем да го направим заедно.\"- заключи лидерът на БСП Корнелия Нинова.", "date": "2019.05.18", "title": "Корнелия Нинова: Борисов си купува спокойствие за 6 млрд.лв., а твърди че няма пари за заплати"}
{"url": "http://www.cross.bg/makedoniya-magistrala-svurzva-1604547.html", "text": "/КРОСС/ Открива се магистрала, която свързва Сърбия с Македония, информира скопската телевизия ”TB 21”.От Ниш до Солун ще се пътува за три часа. С това \"мото\" днес се открива магистралата от Коридор 10, която минава през Гърделичката клисура. Премиерът Зоран Заев също ще присъства на церемонията по откриването по покана на сръбския президент Александър Вучич. С новата магистрала сръбските граждани лесно ще пътуват до Македония, както и към Гърция, която е водеща дестинация за почивка на сърбите. В същото време това беше и последния участък без автомагистрала от Македония към централноевропейските и западните страни.", "date": "2019.05.18", "title": "Открива се магистрала, която свързва Сърбия с Македония"}
{"url": "http://www.cross.bg/perkite-po-grafa-veche-gi-nyama-zameneni-sa-s-kolcheta-1604542.html", "text": "/КРОСС/ Прословутите перки на столичната улица \"Граф Игнатиев\" бяха отстранени физически. Придобилите печална популярност ограничители не веднъж ставаха повод за възмущение в социалните мрежи и общественото пространство, а няколко души буквално пострадаха като се препънаха в тях.След редица негативни отзиви за ограничителите и множество инциденти, Столичната община взе решение те да бъдат заменени с колчета.", "date": "2019.05.18", "title": "Перките по Графа вече ги няма, заменени са с колчета  "}
{"url": "http://www.cross.bg/hartiya-izkystvoto-dzhydit-1604540.html", "text": "/КРОСС/ С талант, фантазия и виртуозно майсторство творческият дует JUDiTH + ROLFE превръщат обикновената хартия в истинско произведение на изкуството. В техните умели ръце празните листи разцъфтяват и се превръщат в изискани магнолии, деликатни ириси, ярки бегонии и други прекрасни растения.Всяко цветче е точно изкопирано от природата: формата на венчелистчетата, деликатните жилки и изразителните цветове - всичко изглежда много реалистично.Прекрасните цветя от хартия са сътворени от творческия дует, влюбената двойка JUDiTH + ROLFE от Минесота. Названието на марката произлиза от имената на нейните създатели: Джудит Дафни Лий (Judith Daphne Lee) и Ролф Джейми Снид (Rolfe Jamie Sneed). Автор на хартиените шедьоври е Джудит, а нейният любим се занимава с делата на фирмата и с логистиката.Мис Лий решила да работи с хартия след опита си в архитектурната сфера. Този материал я привлякъл със способността си към трансформации. За техниката на изпълнение, художничката казва, че тя е много сходна с квилинга - създаването на обемни изображения от хартиени ленти. Това е много стара техника, за която е известно още от 15 век. Преди това я използвали при украсяването на религиозни обекти. Джудит взела за основа старинното изкуство, но му придала съвременно звучене.Разкошните цветя, изработени от обикновени листи хартия, възхищават със своята красота и реалистичност. Те сякаш събират в себе си слънцето и са облени в светлина. Обемните апликации са много трудоемка работа, но резултатът си струва.Творчеството на дуета JUDiTH + ROLFE открива нови граници в изкуството и кара зрителя да се възхищава на естетическите възможности на обикновената хартия и на фантазията на художника.", "date": "2019.05.18", "title": " Обикновена хартия в истинско произведение на изкуството"}
{"url": "http://www.cross.bg/zaiikov-kostenetz-pyshka-1604537.html", "text": "/КРОСС/ Оръжието, което полицията намери тази сутрин до Костенец в издирването на беглеца Зайков, е ловна пушка. Открити са и голям брой боеприпаси - патрони, твърди БНР.По непотвърдена информация, пушката и патроните са били намерени в скривалище, което се намира близо до кошери до реката в Костенец. Предполага се, че скривалището е направено от Стоян Зайков, но за да бъде категорично потвърдено това, трябва да бъдат назначени експертизи на оръжието.Намерената пушка, с която е застрелян Валентин Петров е открита на 6 км от дома му, твърди TrafficNews. Това означава, че издирваният вече девети ден бивш затворник се укрива в района на Костенец и се придвижва в радиус от няколко километра, смятат криминалистите. Районът в Гледжова махала - Горна Василица, където е намерено оръжието, в момента е блокиран и го претърсват. Хората, които живеят в най-близките къщи, признават, че се страхуват. Те не познават Зайков, виждали са го само на снимка.По-рано главният секретар на МВР главен комисар Ивайло Иванов съобщи, че полицията е открила оръжие при един от огледите в гората край Костенец.МВР започна безпрецедентна по размер операция в Костенец и околностите за издирване на заподозрения за убийство Стоян Зайков, който е в неизвестност вече девети ден. Днес в акцията ще бъдат включени термокамери на Гранична полиция, а при нужда ще бъде повикан и хеликоптер.Зайков е в неизвестност от 9-и май, когато беше открито тялото на бившата му приятелка, от която има дете. На 16-и май полицията откри и тяло на мъж, съсед на заподозрения. По данни на МВР, мъжът е бил убит с ловна пушка, той е и братовчед на издирвания.Експерти за издирването на Зайков: Блокират голямо пространство без насока\"Недопустим пропуск е второто убийство в града. Спецчастите действат на посоки, блокират голямо пространство без насока. Първите 24 часа след извършването на престъплението са най-важни за разследването. А полицията първоначално е подценила сериозността на случая\". Това заяви в ефира на \"Събуди се\" криминалистът Иван Савов в коментар на акцията по издирването на заподозрения за двете убийства в Костенец.\"МВР не знае дали той изобщо е в България\". Казаха, че нямало да го обявяват за международно издирване, защото имал заповед да не напуска страната. Истината е, че търсим игла в купа сено, без дори да виждаме купата сено. Има неофициална информация, че Зайков е иманяр, което означава, че познава Рила като дланта си\", каза още Савов.Мнение, че службите са подценили ситуацията и са проявили \"несериозно отношение\" изрази и бившият главен секретар на МВР проф. Николай Радулов.\"Трудно е да се направи коментар. Девети ден няма никакви резултати и тази акция наистина е безпрецедентна. Акцията надмина и миналогодишната в Нови Искър. Безпрецедентно е, че толкова много хора, екипи и техника не могат да постигнат резултат, каза Радулов.\"Трябва да се прекрати достъпа до района, за да не се проверяват едни и същи къщи по няколко пъти. Това, което се случи със съседа, е абсолютно недопустимо. Не може да оставиш човека сам да си претърсва къщата за предполагаем убиец\", коментира още професорът.", "date": "2019.05.18", "title": "Откритото оръжие до Костенец е ловна пушка"}
{"url": "http://www.cross.bg/oblagane-booking-parizh-1604521.html", "text": "/КРОСС/ Търговските войни и Brexit не се отразяват на желанието на хората да пътуват, но ги карат да правят различен избор, каза директорката на Booking Джилианн Танс пред bloombergtv.bg.В интервю за Bloomberg на технологичната конференция VivaTech в Париж Танс критикува дигиталния данък, който Сенатът във Франция трябва да гледа на 21 май. Предложението за облагане на 3% от оборота на технологичните гиганти засяга и Booking.\"Ако отделните страни въведат дигитални данъци, това ще бъде двойно данъчно облагане. И ще направи много сложно за компании като нас да работят\".Пет месеца след Лос Анджелис Париж провежда своя CES, петото издание на голямото технологично изложение. Viva Technology приема над 100000 посетители в Порт дьо Версай на 16-18 май, което е малко под американското издание, регистрирало 180000 посетители.", "date": "2019.05.18", "title": "Brexit е сърдечен удар за Европа"}
{"url": "http://www.cross.bg/makron-veber-merkel-1604536.html", "text": "/КРОСС/ Европейските парламентарни избори следващата седмица ще предизвикат политическа битка за най-мощните постове в Брюксел, като Германия и Франция ще спорят кой да се наложи. При това битката ще се води цялото лято. Фаворитът за председателския пост на Еврокомисията, който все още е зает от Жан-Код Юнкер, е германският евродепутат Манфред Вебер. Той е кандидатът на Европейската народна партия (ЕНП), която пък е главният десноцентристки блок в Европарламента. Но главният спонсор на Вебер, германската канцлерка Ангела Меркел, е в схватка с френския президент Емануел Макрон, който се противопоставя на Вебер, а столиците на ЕС не искат да оставят на Европарламента решението на спора. \"Ако Германия не получи Комисията заради Франция, тогава и Франция няма да го получи\", прогнозира добре информиран вътрешен човек в Брюксел. Това съответно намалява шансовете на Мишер Барние, който води от името на ЕС преговорите за Брекзит. Това пък би могло да отвори вратата за някой друг кандидат, евентуално за напускащата комисарка по конкуренцията Маргрет Вестагер, която е бившата датска министърка и \"звездата” в администрацията на Юнкер. Ако това наистина стане, тя ще стане първата жена, която ще се качи на върха на ЕС. Вестагер не е евродепутатка, но е предложена от либералната група АЛДЕ, която се очаква да нарасне по размер и сила с присъединяването към нея на хора от центристкото движение на Макрон. Тази демократично-компромисна фигура може да успокои привържениците на т. нар. процедура \"шпиценкандидат”, при която лидерът на най-голямата група в Европарламента – в случая ЕНП на Вебер - трябва да седне в председателското кресло на Еврокомисията. \"Канцлерът ще подкрепи кандидатурата на Вестагер, защото парламентът ще настоява кандидатът да дойде от една от политическите групи\", увери високопоставен политическият източник. Няколко парламентарни източника потвърдиха за Франс прес, че никой кандидат, който не е минал през процедурата на „шпиценкандидат” няма да бъде приемлив за евродепутатите. В същото време кандидатът не трябва да бъде предложен от мнозинство, което има подкрепа на всемогъщия Европейски съвет (ръководителите на страните-членки). Доскоро в Брюксел се говореше, че Барние може да бъде компромисен кандидат. Уважаваният преговарящ е от ЕНП, от която е и канцлерката Меркел. Но той е от Франция на Макрон. Миналата седмица, когато лидерите на ЕС се събраха в румънския планински курорт Сибиу, Меркел не реагира, когато Макрон публично се обяви срещу Вебер и самата процедура на \"шпиценкандидат”. \"Не трябва да правим компромиси с един лош кандидат\", коментира Макрон, което бе възприето като удар както срещу Вебер като консервативен съюзник на Меркел, така и срещу сегашния шеф на Комисията и бивш кандидат на ЕНП Юнкер. На предишната европейска среща Макрон вбеси колегите си, противопоставяйки се срещу удължаването на крайния срок за Брекзит, като по този начин изрази подкрепата си за Барние. След Сибиу Меркел призна в интервю, че понякога тя и Макрон \"се борят\" по отделни въпроси, а вътрешните хора в Брюксел описват тази дума като учтив евфемизъм за \"ужасни\" отношения. \"Липсата на разбиране е пълна\", каза един от тези хора . Сред останалите кандидати за най-високия пост в ЕС е холандецът Франс Тимерманс, който ръководи групата на социалдемократите. В момента той е първият зам-председател на Еврокомисията и на Юнкер. Над 400 млн европейци имат право да гласуват в серия от избори между четвъртък и неделя, след което лидерите на групите ще преговарят в Страсбург за новите избираеми длъжности. Но националните лидери ще искат да наложат своя избор за най-високите постове в общността. Така че Европейският съвет ще се срещне на 28 май, почти веднага след вота. Там те ще започнат лов не само за някой, който да смени Юнкер в Комисията, но и кой да смени бившия полски премиер Доналд Туск като председател на съвета на лидерите. Други важни постове, подлежащи на смяна, в момента се заемат от италианци: от върховния представител за външните отношения Федерика Могерини, шефа на Европейската централна банка Марио Драги и председателя на Европарламента Антонио Таяни. Служителите в Брюксел са склонни да смятат, че висшите постове ще бъдат разпределени по географски признак и ще обхванат целия континент, а търгът между бъдещия Европарламент и Европейския съвет ще се определят и от идеологически фактори. Но мнозина, включително и самата Вестагер, настояват, че този път жените трябва да получат справедлив дял. След срещата на 28 май Туск си е поставил задачата да състави списък от кандидати, които да бъдат одобрени на планираната среща на върха на Европейския съвет на 20 и 21 юни. \"Ще направя всичко възможно, за да изградя по-голямо равновесие от днес\", зарече Туск в Сибиу. ", "date": "2019.05.18", "title": "Меркел и Макрон в челен сблъсък за следващия шеф на Еврокомисията"}
{"url": "http://www.cross.bg/bela-beshe-eltun-1604538.html", "text": "/КРОСС/ Топмоделът Бела Хадид се появи на червения килим в Кан в бяла рокля на Dior с прозрачна долна част.Красавицата уважи премиерата на филма за Елтън Джон \"Рокетмен\". Най-вълнуващото в тоалета на Бела обаче не беше ефирната материя, от която е изработен, а начинът, по който разкриваше странично бюста й.Красивите модели винаги са били неизменна част от традициите на кинофестивала в Кан, а плажовете на Лазурния бряг са ставали трибуна за фотосесии на много изгряващи звезди. На тазгодишната церемония по откриването \"дефилираха\" Алесандра Амброзио, Роми Стрийд и Изабел Гулар. Миналата година манекенката Кендъл Дженър предизвика фурор, разкривайки бюста си в две различни рокли от прозрачни материи.\"Рокетмен\" не е включен в основната конкурсна програма на кинофестивала в Кан, но прожекцията му беше сред най-очакваните събития на проявата. Елтън Джон пристигна със съпруга си Дейвид Фърниш. Лентата гледаха още Джулиан Мур, Приянка Чопра, Ева Лонгория, Шайлийн Удли.Аплодиран бурно на крака, певецът не успя да скрие сълзите си зад екстравагантните очила със сърцевидна форма. Изпълнителят на главната роля Тарън Еджъртън и режисьорът Декстър Флечър също трудно сдържаха емоциите си.", "date": "2019.05.18", "title": " Бела Хадид избра предизвикателна рокля за появата си в Кан"}
{"url": "http://www.cross.bg/tova-ppez-opuzhiya-1604544.html", "text": "/КРОСС/ Koмпaнии ĸaтo Міtѕubіѕhі и Rоllѕ Rоусе ca извecтни c тoвa, чe пpoизвeждaт peдицa пpoдyĸти - oт мoтoциĸлeти дo ĸлимaтици. Te oбaчe oпepиpaт и нa дocтa пo-paзличeн пaзap.Πocлeдният дoĸлaд зa opъжeйнaтa индycтpия нa Cтoĸxoлмcĸия мeждyнapoдeн инcтитyт зa изcлeдвaнe нa миpa вĸлючвa ĸлacaция oт 100 ĸoмпaнии, пpoизвeждaщи opъжия, пишe Вuѕіnеѕѕ Іnѕіdеr.He e изнeнaдвaщo, чe 42 oт тeзи 100 ĸoмпaнии ca ocнoвaни в CAЩ. Mнoгo oт пpoизвoдитeли нa opъжия, пoпaднaли в ĸлacaциятa, ca пoзнaти c дpyги cтoĸи ĸaтo пpeвoзни cpeдcтвa и дoмaĸинcĸи ypeди. Eтo и чacт oт тяx:Caмo мaлĸa чacт oт бизнeca нa япoнcĸaтa ĸoмпaния e ĸoнцeнтpиpaнa въpxy пpoизвoдcтвoтo нa opъжия. Bъпpeĸи тoвa тoвa пoдpaздeлeниe ѝ нocи 1,11 милиapдa дoлapa пpиxoди пpeз 2017 гoдинa, ĸoeтo ce paвнявa нa 3% oт oбщия oбopoт.Haмиpaщaтa ce в CAЩ ĸoмпaния e извecтнa c мoтoциĸлeтитe cи. Ocвeн тяx oбaчe, тя пpoдaвa oщe ĸopaби и вoeнни caмoлeти. Πeчaлбитe oт opъжeйния ѝ бизнec cтигaт дo 2,14 милиoнa дoлapa.Бившият швeдcĸи пpoизвoдитeл нa aвтoмoбили вeчe paзчитa ocнoвнo нa дpyгитe cвoи дивизии. Πpoдaжбитe нa opъжия и дpyги пpoдyĸти зa вoeннaтa индycтpия пpeдcтaвлявaт 83,9% oт oбopoтa мy пpeз 2017 гoдинa.Πpoдyĸциятa нa япoнcĸия пpoизвoдитeл e дocтa вceoбxвaтнa - oт aвтoмoбили пpeз дoмaĸинcĸи ypeди дo ĸлимaтици. Міtѕubіѕhі Неаvу Іnduѕtrіеѕ е пoдpaздeлeниe oт цялaтa гpyпa Міtѕubіѕhі. Дaннитe пoĸaзвa, чe пpoдaжбитe в opъжeйния ceĸтop ca нapacнaли c 3,57 милиapдa дoлapa пpeз 2017 гoдинa, a тoвa пpaви 9,7% oт oбщитe пpoдaжби.Бpитaнcĸaтa ĸoмпaния e пoпyляpнa c пpoизвoдcтвoтo нa ĸoли. Tя зaeмa 14-тo мяcтo в изгoтвeнaтa ĸлacaция oт Cтoĸxoлмcĸия мeждyнapoдeн инcтитyт зa изcлeдвaнe нa миpa. Πpoдaжбитe ѝ възлизaт нa 4,42 милиapдa пpeз 2017 гoдинa, a тoвa e 22,8% oт oбщия oбopoт. ", "date": "2019.05.18", "title": "5 oт нaй-гoлeмитe ĸoмпaнии, зa ĸoитo нe пoдoзиpaтe, чe paбoтят и в opъжeйнaтa индycтpия"}
{"url": "http://www.cross.bg/zlateva-grazhdani-denitza-1604539.html", "text": "/КРОСС/ \"Независимо в кой край на света се намират и къде са устроили живота си, българските граждани искат спрадливост - за хората, в начина, по който се случват нещата в България.\" Това каза Деница Златева, кандидат за евродепутат от листата на \"БСП за България\" и заместник-председател на НС на БСП, на среща с представители на българската общност в Берлин.Една от основните теми, по които разговаряха Златева и българите в немската столица, беше нуждата от по-ефективно сътрудничество между българската държава и диаспората. В рамките на срещата беше обсъден и прекъснатият контакт между българите, живеещи в чужбина, и държавните структури и представителства. Златева обсъди с участниците възможностите за сътрудничество и подкрепа от страна на Държавната агенция за българите в чужбина, посолствата и културните институти в ангажирането на българските граждани извън страната с различни обществени и културни инициативи.Деница Златева обсъди със сънародниците ни и впечатленията си от пътуванията из цяла България в рамките на кампанията. \"Има страх и огорчение у хората, но и същевременно желание и кураж за промяна. Особено в малките населени места - там са най-осезаеми последиците от масовата миграция към по-развитите страни в Европа и по света. Има цели села, които пустеят, редица места, където хората нямат достъп до болница и аптека. Това не може да продължава така\", каза още Златева.Кандидатът за евродепутат подчерта още, че искрено се надява все повече български граждани в чужбина за заявяват гражданската си позиция и да участват в изборите. \"Независимо къде точно се намираме, всички имаме отговорност към бъдещето на страната ни и е много важно да не бъдем безучастни, когато се решава то\", допълни Деница Златева. ", "date": "2019.05.18", "title": "Деница Златева в Берлин: Навсякъде по света българските граждани искат справедливост в държавата ни "}
{"url": "http://www.cross.bg/dzhonsun-ministur-lider-1604545.html", "text": "/КРОСС/ Бившият британски външен министър Борис Джонсън е главният претендент за премиерския пост след оставка на министър-председателката Тереза Мей, съобщи в. Times, базирайки се на допитване на социологическа агенция \"ЮГов\" сред членове на управляващата Консервативна партия.Бившият външен министър се ползва с подкрепата на 39 процента от участниците в анкетата. Втори по популярност, но далеч след Джонсън, е бившият министър по въпросите на Brexit Доминик Рааб. Ако трябва да избират между двамата обаче, 59 процента от консерваторите казват, че биха подкрепили Джонсън, при 41 на сто за Рааб.Третата позиция си поделят министърът на околната среда, прехраната и развитието на селските райони Майкъл Гоув и министърът на вътрешните работи Саджид Джавид, подкрепени от 9 процента от запитаните. Непосредствено след тях, с 8 процента, се нарежда действащият външен министър Джереми Хънт.Бившият министър и бивш кмет на Лондон Борис Джонсън обяви в четвъртък, че смята да се включи в борбата за лидер на Консервативната партия, а следователно и за министър-председател, когато Тереза Мей се оттегли от поста. Мей заяви, че ще подаде оставка веднага след като парламентът приеме проектоспоразумението за условията за излизане от Европейския съюз, но не каза какви са по-нататъшните й планове в случай, че сделката не мине в парламента, отбелязва ТАСС.В четвъртък Греъм Брейди, председател на Комитет 1922 - специална партийна комисия, която включва депутати консерватори, невлизащи в правителството, и отговаря за избора на нов партиен лидер - посочи в писмено изявление, че датите на оттеглянето на премиера и избирането на нов лидер на консерваторите ще бъдат определени в началото на юни след гласуване в парламента по проектосделката за условията на Brexit.", "date": "2019.05.18", "title": "Times: Борис Джонсън е безспорен лидер за британския премиерски пост"}
{"url": "http://www.cross.bg/britantzite-izglezhda-vsushtnost-1604550.html", "text": "/КРОСС/ Великобритания е богата на много прекрасни особености, които сме възприели от филмите, телевизията и други подобни.Дали обаче всички британци са контета?Дали всички те пият чай и обожават кралицата?Дали всички живеят в провинцията и ходят на лов за лисици?Отговорът естествено е отрицателен. Има обаче 20 неща за британците, които може и да не сте подозирали преди първото си посещение в Обединеното кралство…Те наистина се дразнят, ако заставате от лявата страна на ескалатора...... защото изпускането на влака, дори и следващият да пристига след само 30 секунди, е нещо много сериозно за британеца.Когато казват, че \"Няма проблем\", всъщност има, и още как. Общо взето сериозно сте ги разстроили.Ако работите в офис с британци, те ще ви обичат цял живот, ако носите печени лакомства.Като общо правило, британците ценят искреността; странно, но по-често те ви се сърдят, ако се опитвате да предпазвате чувствата им, като им говорите полуистини.Повечето от тях имат двойнствено отношение към сарказма. Все пак си заслужава да внимавате за него.Ако денят е слънчев, бъдете готови в средата на следобеда за мрънкане, когато те решат, че е \"прекалено горещо\".Те са внамиачени по Twister и Calippo, когато времето се затопли. Никога не сте чували за тях? Спокойно; това са само плодови ледени близалки.Те са доста резервирани, докато не започнат да се леят вино и бира; тогава започва нецензурният език и оглушителният смях. Не излизайте с родителите си вечер в компанията на подпийнал британец.Те приемат безкомпромисно вегетарианците и веганите; Великобритания е отлично място за хората, които не обичат да вкусват месо.Всички те са тайно засегнати от представянето на британците в \"Денят на независимостта\" (и това е напълно оправдано).Голямата английска закуска е нещо прелестно; не бърчете нос при вида й. Целта е да изядете толкова много, че временно да забравите за махмурлука.Когато правите комплимент на британец, не се изненадвайте, ако той въздъхне и изглежда леко смутен от коментарите ви. Той е възприел думите ви и всъщност е доволен. Повярвайте ни.Британците предпочитат горещи напитки, но не са толкова обезумели по чая. Много британци имат симпатии към еспресото, а и зеленият чай също е на почит.Те обичат да си носят опакован обяд в офиса, и да говорят как това им е спестило \"адски много пари\", докато същевременно харчат цяло състояние в близкия пъб с колегите си.Те изглежда мразят чуждите деца, като същевременно са неспособни да видят недостатъците на своите собствени. Те обаче държат много на дисциплината. Британските деца обикновено се държат доста прилично.Вярно е, че имат слабост към конфитюра, девънширския крем и кифличките. И вие ще придобиете тази слабост.През повечето време те изглежда предпочитат животните пред хората; особено котките. Британците обожават котки.Те са големи пиячи - и не се притесняват да пият до степен да повръщат, след което да продължат. Любимите им неща за похапване в пъба са чипс и... кхм, свински обрезки. Които представляват пържени във фритюрник и осолени парчета свинска мазнина.Те нямат нищо против да ги наричат задръстени - всъщност дори донякъде харесват това определение. Ако обаче ги наречете тесногръди, ще налетят на бой.", "date": "2019.05.18", "title": "Какво не знаете за британците?"}
{"url": "http://www.cross.bg/halati-mineralna-tzentralnata-1604551.html", "text": "/КРОСС/ Граждани излязоха в центъра на София по халати с цел да подкрепят идеята Централната минерална баня да се превърне в спа център, съобщи bTV.Две са идеите за сградата. Едната е да бъде превърната в спа комплекс, а втората да бъде разширен музеят, който в момента се намира там.Хората смятат, че природното богатство на града трябва да се използва и подкрепят идеята, излизайки навън с халати.Има поръчан финансов анализ, на базата на който трябва да стане ясно какво да бъде окончателното решение на Столичния общински съвет.Припомняме, че през декември миналата година столичани протестираха по халати в сградата на Централната минерална баня срещу намерението на Столичната община да превърне двата запазени басейна на банята в склад. ", "date": "2019.05.18", "title": "Граждани излязоха по халати в центъра на София"}
{"url": "http://www.cross.bg/vodata-general-toshevo-1604552.html", "text": "/КРОСС/ Жителите на Генерал Тошево са недоволни от реакцията на институциите за проблема с водата им и ги обвиняват в липса на прозрачност, съобщи БНР. Те отново излязоха на протест след продължилото над три седмици дни безводие в квартал \"Пастир\".Хората настояват в най-кратки срокове водата да бъде изследвана в акредитирана лаборатория, за да се докаже, че е безопасна за пиене. По думите на организатора на шествието Росица Стоева протестът ще се състои, въпреки че водата за битови нужди беше пусната, тъй като това е само едно от исканията на недоволните граждани.\"Може да има отлагания. Тръбопроводът ни е от 1950 година. Никаква подмяна не е имало досега. Трябва да бъде подменена цялата водопроводна система\", допълва тя.Протестиращите ще настояват и за системен контрол на земеделските производители от страна на РЗИ - Добрич. Според Стоева няма как децата да бъдат опазени да не пият от водата. Хората в \"Пастир\" са подкрепени и от останалите жители на Генерал Тошево. ", "date": "2019.05.18", "title": "В Генерал Тошево недоволни от реакцията на институциите за проблема с водата им"}
{"url": "http://www.cross.bg/initziativa-mechta-sredstva-1604507.html", "text": "/КРОСС/ На 30 май 2019 г. президентът Румен Радев ще бъде домакин на традиционния абитуриентски бал на младежите, отгледани в институции,  който е част от благотворителната инициатива „Подкрепи една мечта”.Държавният глава Румен Радев отправя благодарност към дарителите, които през годините разпознават президентската инициатива като своя социална кауза. „Вие дарявате на тези млади хора  вълнуващо преживяване, което бележи младостта им с надежда и мечти. Вашата щедрост осигурява на бъдещите студенти финансовата опора, която иначе дава семейството“– с тези думи президентът се обръща към всеки, който има желание и възможност да подпомогне финансово благотворителната инициатива.С дарените средства Администрацията на Президента покрива разходите по организацията на празничната вечер, а останалата част се разпределя като еднократна стипендия между абитуриентите, които ще продължат образованието си във висше училище или професионален колеж, и отличните ученици в 12 клас през учебната 2019/2020 година.Над 100 зрелостници от випуск 2019, които са израснали в социални услуги, очакват с нетърпение своята бална вечер. Благодарение на  партньорствата, които съпругата на президента г-жа Десислава Радева, договори с проф. Любомир Стойков от Академията за мода и с г-жа Елена Кристиано от „Кристиан оф Рома“, 34-ма младежи вече получиха като подарък своите бални рокли и абитуриентски костюми от дизайнерите София Борисова, Жана Жекова, Радослава Лазарова, Христо Чучев и модна къща „Десизо Мони“, а в деня на бала елитни стилисти ще се погрижат за празничния вид на всички абитуриенти.    Организациите, фирмите и гражданите, които ще дарят средства в подкрепа на инициативата „Подкрепи една мечта”, могат да го направят по банковата сметка на Администрацията на президента: ", "date": "2019.05.18", "title": " Благотворителна инициатива „Подкрепи една мечта”  "}
{"url": "http://www.cross.bg/chereshi-chereshite-rabotata-1604510.html", "text": "/КРОСС/ Черешите са познати на хората от векове и техните лечебни свойства са изпитани през годините.В Източната медицина лекуването с череши и вишни е било традиция, тъй като се смята, че се усвояват много добре от организма, пишат от Е-здравей.Представяме ви 8 ползи от консумирането на череши:1. Черешите са богати на витамини от различни групи - А, В, витамин С и Р, желязо, калий, натрий, магнезий, калций и фосфор. Хранителните качества на черешите са големи и на това се дължи подобряването на процесите в организма и работата на мозъка след консумацията им.2. Черешите съдържат кумарини и оксикумарини, които нормализират съсирването на кръвта.3. Консумирането на череши укрепва и стените на кръвоносните съдове. Това се дължи на антоцианините и каротиноидите. Черешите се препоръчват за намаляване на кръвното налягане при хипертония и за намаляване на синините.4. Черешите също така са добър източник на желязо и помагат при анемия.5. Черешите помагат при болки от подагра и ревматизъм, тъй като съдържат салицилова киселина, която притежава обезболяващо действие.6. За подобряване на перисталтиката помага пък целулозата в черешите. Те са много подходящи и при дисбактериоза на червата.7. За по-добро отхрачване при кашлица яжте по 200 грама череши всеки ден. За предпочитане е да се направи компот от череши и да се пие, докато е горещ. Имайте предвид, че компотът трябва да е без захар.8. Черешите са препоръчителни и за хората със сърдечни заболявания, те също така активизират работата на бъбреците.", "date": "2019.05.18", "title": " 8 причини да си хапваме череши"}
{"url": "http://www.cross.bg/notr-evro-vuzstanovyavaneto-1604514.html", "text": "/КРОСС/ 71 милиона евро - това е сумата, събрана до момента за ремонт на катедралата \"Нотр Дам\", която сериозно пострада при пожар. Веднага след трагедията французите обещаха 1 милиард евро .Според местни медии най-богатите дарители, обещали щедрост, още не са избрали към коя организация да се обърнат. Засега не се знае какъв бюджет ще бъде необходим за възстановяването на готическата катедрала.При пожара миналия месец изгоря покрива, както и рухна емблематичната кула-стрела. За възстановяването на \"Нотр Дам\" се появиха и много нестандартни предложение. Сред най-оригиналните предложения на архитекти е на мястото на изгорелия покрив да има паркинг или басейн.", "date": "2019.05.18", "title": "71 млн. евро е сумата, събрана до момента за ремонт на \"Нотр Дам\""}
{"url": "http://www.cross.bg/ravda-kazanluchani-obshtinskata-1604533.html", "text": "/КРОСС/ „Очаквам скоро кметът на Казанлък да забрани  и влизането на граждани в сградата на Общината и на входа да постави табела с текст „Разрешено  преминаването само за членове на ГЕРБ”. Това каза председателят на Групата съветници Пламен Караджов по повод поведението на общинския ПР при внасянето на заявления в деловодството на общинската администрация, символизиращи категоричното нежелание  на казанлъчани да се продава общинския терен на лагера в Равда.„Общината е на  всички жители, опитът на хора от кметския екип да осуетят действията на казанлъчани  е недопустимо”, подчертаха общинските съветници на БСП.  Те дадоха брифинг преди влизането си в информационния център пред сградата на Община Казанлък, съобщавайки  пред журналисти повода, за който идват на „Розова долина” 6.„Тук сме, за да внесем техните заявления. Потърсиха ни родители, когато стартирахме подписката „Да си върнем Равда”, за да заявят по този нестандартен начин, че Равда не трябва да се продава, тя трябва да остане на децата на Казанлък”, каза   председателката на жените-социалистки Мария Бресковска, която е събрала заявленията на  казанлъчани.„За нас е от изключителна важност, че нашите съграждани са чувствителни и защитават общинската собственост, настояват  техният глас да бъде чут”, каза общинският съветник Румяна Друмева, председател на БСП. По думите й 4 700 са подписите в защита на Равда, хората искат да знаят как се управлява общинската собственост.„БСП сезира всички органи на власт в държавата – изпълнителна, законодателна и съдебна за незаконосъобразността на взетото решение за разпореждане с имота до брега на морето”, каза общинският съветник Моника Динева. Тя очаква скоро резултат от проверките, които са стартирали. Според сигналите до Президента, Председателя на Народното събрание, Главния прокурор, Националния омбудсман, КПКОНПИ, Антикорупционния фонд, Групата на държавите, борещи се против корупцията /ГРЕКО/ и др. има основателни предположения за търговия с влияние и безстопанственост от страна на кмета.", "date": "2019.05.18", "title": "Започнаха проверки срещу незаконосъобразното решение за продажбата на лагера в Равда"}
{"url": "http://www.cross.bg/svoii-predavaneto-godini-1604512.html", "text": "/КРОСС/ Националната агенция по приходите (НАП)продължава да чака дължимата сума от столичния футболен гранд ЦСКА, но от съда откриват нередности, които пречат на транзакцията. Това съобщават Александър Костадинов и Цветин Филиповв в предаването Index Sport.Новите собственици на ЦСКА в лицето на Гриша Ганчев, Илиян Инджов и Христо Стоичков все още не са изплатили задълженията на старото дружество ПФК „ЦСКА“ АД в размер на 4,6 млн. лв. Причината е, че няма изготвено постановление за възлагане на тази сума, което се явява една немалка правна пречка към момента.В Англия също се заражда подобен спор и в частност по темата с емблемата на даден футболен клуб. Уувърхамптън е обект на граждански съдебен иск от мъж, претендиращ, че е изработил логото им 10 години преди то да стане официално за клуба, но не е получил и пени за това.Питър Дейвис е убеден, че дизайнът на Иън Джаксън е изплагиатстван от самия него и затова 40 години по-късно той настоява за компенсация. Ръководството на „вълците“ на свой ред е озадачено от конфликта и времевата дистанция на претенциите. По всичко личи, че спорът ще се реши в съда и ако наистина бъде установено, че Уувс са откраднали дизайна, това ще е един от сериозните маркетинг скандали на „Острова“.Лидерът в световната ранглиста на Formula 1 Люис Хамилтън също влиза в новините с един жест на милосърдие към свой малък-голям фен. Пилотът на Mercedes случайно разбира, че хлапето страда от рядка форма на рак, който най-вероятно ще отнеме живота му в рамките на годината. В същото време детето не пропуска нито една изява на Хамилтън и неговите победи на пистата практически са една от малкото му причини за радост. Затова британецът решава да изпрати екипа си в дома на момчето, за да му покажат болида, с който бе спечелено състезанието в Барселона. Радостта на малчугана обиколи световните спортни медии, карайки мнозина на свой ред да се усмихнат в знак на симпатия.За да научите цената на Филипе Коутиньо през летния трансферен прозорец, изгледайте видеото от предаването.", "date": "2019.05.18", "title": "НАП още търси парите си от ЦСКА"}
{"url": "http://www.cross.bg/film-premierata-prisustva-1604513.html", "text": "/КРОСС/ Елтън Джон присъства на премиерата на биографичния си филм \"Рокетмен\" на кинофестивала в Кан.Сюжетът проследява метаморфозата му от пианист мечтател в предградие на Лондон, до суперзвезда на световния музикален подиум. Легендарният певец беше аплодиран бурно, а самият той не можа да скрие сълзите си от вълнение.", "date": "2019.05.18", "title": "Елтън Джон присъства на премиерата на биографичен филм за себе си"}
{"url": "http://www.cross.bg/venetziya-grad-italianski-1604534.html", "text": "/КРОСС/ Общинският съвет на Венеция предприе мерки за решаване на проблемите с проститутките и пияните хора по улиците и каналите на препълнения с туристи италиански град, предаде Ройтерс.Съгласно новите правила \"жриците на любовта\" ще може да бъдат глобявани с до 500 евро за \"злоупотреба с обществено пространство\" и за възпрепятстване на трафика, докато преговарят с потенциални клиенти.Предвиждат се глоби и за хората, които пият алкохол навън през нощта или ходят разголени по улиците. При най-екстремните случаи на антисоциално поведение туристите ще бъдат гонени от града.\"Не може да има място за безнаказаност\", заяви лаконично кметът на Венеция Луиджи Бруняро.Новите мерки се вписват в усилията на контролирания от консерваторите общински съвет на северния италиански град да наложат спазване на обществения ред, отбелязва Ройтерс.През февруари местните власти въведоха такса от 3 евро за хората, които посещават Венеция за един ден. При това тя ще бъде повишена от догодина до между 6 и 10 евро, в зависимост дали сезонът е слаб или силен.Около 25 милиона туристи посещават Венеция всяка година, препълвайки алеите и ренесансовите църкви покрай каналите. 14 милиона от тези хора прекарват в града само един ден.За сметка на това населението на Венеция е намаляло рязко от около 175 000 души в края на Втората световна война до приблизително 50 000 в наши дни. Местните жители се оплакват, че градът буквално е превзет от туристите, а те са онези, които плащат цената.", "date": "2019.05.18", "title": "До 500 евро глоба за проститутки във Венеция"}
{"url": "http://www.cross.bg/kashyto-pravi-konsymatziya-1604520.html", "text": "/КРОСС/ Кашуто е любима ядка на мнозина. Нежната му структура го прави лесно за хрупкане, дори и за хора с по-чувствителни зъби. Приятно солено е и няма опасност да развалите диетата си с него, напротив! Защо е добре да си похапвате кашу поне 3 пъти седмично?То е препълнено с витамини и минерали! Изключително богато е на магнезий, желязо, витамин В6, калций, сложни въглехидрати и фибри.За какво още е полезно кашуто?Редовната му консумация предпазва организма от развитие на туморни клетки. Тези ядки са добър източник на антиоксиданти – есенциални в борбата с рака. Освен това флавоноидите, намиращи се в кашуто подпомагат ролята на антиоксидантите, което го прави още по-ефективно в този аспект. Най-ефикасно е кашуто при предпазване на дебелото черво от развитие на ракови образувания.Кашуто има ниско съдържание на мазнини, но съдържа олеинова киселина, която активно бори лошия холестерол. Олеиновата киселина в комбинация с антиоксидантите е мощен механизъм за регенерирането на клетките на кръвоносните съдове. Това ги прави здрави и еластични.В кашуто се съдържа елементът мед, който много съществено участва в оцветяването на косата, тоест, предпазва от ранно побеляване.Калцият и магнезият са много важни за здравето на костите. Именно заради големите количества на тези два елемента, кашуто е много полезно за опорно-двигателния апарат. Освен това здравето на зъбите и венците се подобрява при редовна консумация на вкусната ядка.", "date": "2019.05.18", "title": "Защо е добре да си похапвате кашу поне 3 пъти седмично?"}
{"url": "http://www.cross.bg/mladite-ninova-bulgariya-1604535.html", "text": "/КРОСС/ \"Много от вас ни помогнаха да подготвим заедно мерките за младежка политика. Благодаря ви. Заедно можем и да ги изпълним. Има възможност младите хора да се развиват в България. Знам какво очаквате от нас и как да го направим.\" Така се обърна лидерът на БСП Корнелия Нинова към младите хора в Хасково, където беше заедно с кандидатите за евродепутати от \"БСП за България\" Елена Йончева, Цветелина Пенкова и Емил Георгиев.Тя каза още, че каквото и да се направи , ако не се реши демографският проблем, след това няма да има за кого да се прави. \"6400лева еднократна помощ при раждане на второ и трето дете от работещи родители, които са се осигурявали, е възможна помощ от държавата. Тя ще й струва 30 млн. годишно- нищожна сума на фона на безкрайните кражби и на вятъра изхарчени пари от бюджета. Втората възможна мярка е построяване на детски градини. Унижението- да се редите на опашки, да пазите места по списъци и накрая да изпаднете от класацията- ще бъде спряно\", коментира Нинова.Тя отбеляза, че в повечето европейски държави има диференцирана ставка на ДДС.\"Три пъти настояваме, внасяме законопроект за намаляване на ДДС върху детските храни. Управляващите го отхвърлят. Знаем, че ви е трудно със закупуването на жилища.В редица европейски държави се прилага облекчено кредитиране на млади семейства за закупуване на първо жилище. Ще го направим и тук. Втора година се борим и в България за европейската практика \" културен чек\"- на всеки българин до 18г. държавата да осигурява чек за книги, концерти, изложби. Би струвало 60 млн. лв., но дава на младите българи знание, духовност, уважение към българската наука и култура.\"- изтъкна председателят на БСП.Тя припомни, че друга важна тема е- чистата, зелена, екологична среда.\"Почти във всички големи градове увеличиха цените на билетите за градския транспорт, но продължаваме да дишаме най-мръсния въздух в Европа. Веднага някой ще каже- откъде пари? Пари има, но от една страна се преразпределят погрешно, от друга- сивата икономика и корупцията на властта ги поглъщат. Спирането на течовете, преместване на акцента към младите и държавна политика по демографията, с конкретни действия, е решението на въпроса\", каза пред младите хора от Хасково Корнелия Нинова.", "date": "2019.05.18", "title": "Корнелия Нинова към младите: Ще имате възможност да се развивате в България"}
{"url": "http://www.cross.bg/italianskata-agentziya-strani-1604522.html", "text": "/КРОСС/ Т. нар. чуждестранни бойци, които бягат от Близкия изток след поражението на терористичната групировка \"Ислямска държава\", може да се скрият сред бежанци и кандидати за убежище по Балканския миграционен път. Това заяви началникът на италианската национална полиция Франко Габриели на международна среща в Рим с участието на ръководителите на полицейските сили на балканските и други страни от Югоизточна Европа, съобщи агенция Синхуа.В шестото издание на годишната конференция Римски форум вчера участваха делегации от България, Албания, Босна и Херцеговина, Хърватия, Гърция, Република Северна Македония, Молдова, Черна гора, Румъния, Сърбия, Словения и Унгария, както и генералният секретар на Интерпол Юрген Щок, изпълнителният директор на Европейската агенция за гранична и брегова охрана Фабрис Леджери, заместник-изпълнителният директор на Европол Вил ван Вемерт и Снежана Малеева, генералният директор на Центъра по правоприлагане в Източна Европа. \"Въпреки че има значителен спад на миграционните потоци по средиземноморския маршрут, наблюдаваме възобновяване (на миграцията) по балканския маршрут\", заяви началникът на италианската полиция, цитиран от националната информационна агенция АНСА. Той предупреди, че \"този феномен, във връзка с поражението на \"Ислямска държава\", е причина за безпокойство за сигурността на Италия и Европа, защото един приток на чуждестранни бойци е възможен, а в някои случаи - и вероятен\". Под чуждестранни бойци се имат предвид гражданите на европейски страни, присъединили се към екстремистката групировка в Сирия и Ирак, отбелязва Синхуа. Виторио Рици, заместник-началник на италианската национална полиция, каза на срещата, че сътрудничеството и обменът на информация с балканските страни са от съществено значение за борбата с тероризма и разбиването на мафиотските организации, които развиват трансгранична дейност. На форума Италия предложи изграждането на Балканите на мрежа за по-ефективен обмен на информация между правоприлагащите органи, както и създаването на смесени сили за борба с трафика на мигранти, тероризма и организираната престъпност.", "date": "2019.05.18", "title": "Бойци на \"Ислямска държава\" се завръщат в Европа по Балканския маршрут"}
{"url": "http://www.cross.bg/ostanki-choveshki-fermata-1604524.html", "text": "/КРОСС/ Мексиканските власти откриха 18 торби с човешки останки и инструменти, използвани за разчленяване на тела във ферма в щата Халиско, западното Мексико, предаде \"Асошиейтед прес\". Щатските следователи за сега не могат да уточнят броя на телата. Контейнерите, намерени във фермата, може да съдържат още останки.Длъжностните лица заявяват, че са намерили инструменти, вероятно триони, използвани за разчленяване на тела, както и вани с червени петна в тях.Войниците нахлули във фермата, когато един мъж избягал и заявил, че е бил задържан във фермата. Били са открити и други двама пленници и трима от предполагаемите им затворници са арестувани.От 1 декември властите са открили общо 222 погребални ями и 337 комплекта човешки останки в цялата страна.", "date": "2019.05.18", "title": "Мексиканските власти откриха 18 чувала с човешки останки"}
{"url": "http://www.cross.bg/pytin-kudeto-samolet-1604530.html", "text": "/КРОСС/ \"Лазерното оръжие ще определя бойния потенциал на руската армия за целия XXI век\", това обяви президентът на Русия Владимир Путин на съвещание по военни въпроси, съобщават руските медии.\"Навременното изпълнение на проекти за разработване на лазерни оръжия е изключително важно\", изтъкнал руският държавен глава.Путин също така предложил да се разгледа възможността за провеждане на практически изпитания на лазерния комплекс \"Пересвет\" и свръхзвуковия авиационно-ракетен комплекс \"Кинжал\".Тази седмица руският държавен ръководител проведе серия от съвещания по военни въпроси и направи редица посещения в предприятия от военната промишленост. По-конкретно той е посетил Казанския авиационен завод, където е инспектирал модернизираните самолети Ту-95, Ту-160 и Ту-22, както и хеликоптера Ми-38Т и отделно - самолет Ту-214. Освен това Путин посети Ахтубинск в Астраханска област, където неговият самолет е бил ескортиран от шест изтребителя от пето поколение Су-57.", "date": "2019.05.18", "title": " Путин обяви руското оръжие на XXI век"}
{"url": "http://www.cross.bg/banderas-almodovar-krys-1604529.html", "text": "/КРОСС/ Антонио Бандерас и Пенелопе Крус дефилираха на червения килим в Кан тази вечер. Дуото изпълнява главните роли в най-новата лента на Педро Алмодовар „Болка и слава“.Испанският режисьор участва за четвърти път участва със свой филм в конкурсната програма в Кан, но досега не е печелил „Златната палма“.Филмът описващ историята на режисьор, чиято роля се изпълнява Антонио Бандерас. Всъщност историята е автобиорафична и разказва живота на Алмодовар под псевдонима Салвадор Мало – неговото детство, отношенията с майка му, неговите връзки и емоционалната празнота, създадена от неизвестността дали ще продължи да създава филми. 58-годишният Антонио Бандерас играе ролята на режисьора, а 44-годишната Пенелопе Крус се превъплъщава в ролята на майка му на млади години.И докато половинката на испанската актриса не бе забелязан на фестивала, Бандерас с гордост позира пред камерите със съпругата си Никол Кемпъл.„Болка и слава“ е 21-ия филм на Педро Алмодовар и е вдъхновен от „Осем и половина“ (1963 г.) на Федерико Фелини.", "date": "2019.05.18", "title": "Антонио Бандерас и Пенелопе Крус представиха в Кан новия филм на Алмодовар"}
{"url": "http://www.cross.bg/toii-shte-e-noviyat-batman-1604504.html", "text": "/КРОСС/ Време е Робърт Патинсън да се завърне в света на комерсиалното кино и големите печалби. Актьорът, който стана световноизвестен покрай ролята си в сагата „Здрач“ се отдаде основно на независими и нискобюджетни продукции след края на касовата поредица. Сега обаче пак ще го гледаме в потенциален блокбъстър.33-годишният Патинсън ще поеме щафетата от Бен Афлек и ще влезе в костюма на Батман. Той ще е култовият рицар с черна пелерина в предстоящия филм с премиерна дата 25 юни 2021 година. Да, ще има да почакаме доста, докато го видим, но пък и снимките тепърва предстоят.", "date": "2019.05.18", "title": "Той ще е новият Батман"}
{"url": "http://www.cross.bg/shtrahe-avstriya-predade-1604546.html", "text": "/КРОСС/ Австрийският вицеканцлер и лидер на крайнодясната Партия на свободата Хайнц-Кристиан Щрахе подаде днес оставка заради „Аферата Ибиса“, както бе наречен скандален запис с него от медиите, предаде Ройтерс.Освен от правителството Щрахе ще се оттегли и от лидерския пост в партията си. И на двата поста той ще бъде заменен от Норберт Хофер, който в момента е транспортен министър в коалиционното правителство с консервативната Народна партия на канцлера Себастиан Курц, който е приел оставката. Хофер бе кандидат за президент през 2016 г., но изгуби от настоящия държавен глава Александър ван дер Белен. Дотук се стигна заради скандала, който се разрази снощи в Австрия с Щрахе. Той бил записан тайно от две германски издания да обещава строителни проекти на мнима племенница на руски олигарх в замяна на дарения за неговата формация. Аферата, която се разрази броени дни преди изборите за Европейски парламент, поставя под натиск управляващата коалиция, като опозицията поиска оставката му, предаде ДПА.Видеозаписът бе публикуван вчера от списание „Шпигел“ и вестник „Зюддойче цайтунг“. Той е бил направен на испанския остров Ибиса още през юли 2017 г. - три месеца преди парламентарните избори в Австрия, които изведоха до властта и направиха Щрахе втория човек в правителството.Жената на записа се представя като племенница на руски олигарх и казва, че иска да инвестира около 250 милиона евро в Австрия. Щрахе ѝ обяснява как да дари пари на неговата партия посредством сигурна неправителствена организация.Вицеканцлерът дава на жената да разбере, че може да се надява да получи строителни проекти, които преди са били поверявани на голямата австрийска компания Щрабаг (Strabag).„Тя получава всички проекти, които Щрабаг получава сега“, е цитиран да казва Щрахе от „Шпигел“.Австрийският вицеканцлер освен това съветва жената да купи най-големия вестник в страната - „Кронен цайтунг“ - който след това да го подкрепи по време на предизборната кампания. Някои от журналистите в медията обаче ще трябва да бъдат сменени, отбелязва той и добавя: „Ще доведем петима нови и ще ги настаним там. Това е сделката.“Срещата е била организирана от Йохан Гуденус - политик от австрийската Партия на свободата (АПС), който е учил в Русия и е в управителния съвет на Австрийско-руското дружество за приятелство.Щрахе и Гуденус признали за срещата, след като били попитани от германски медии.В писмено изявление лидерът на АПС отбелязва, че на няколко пъти е казал на жената, че австрийското законодателство трябва да бъде спазено. Записът потвърждава тези негови думи, потвърждава „Шпигел“.Щрахе освен това твърди, че става въпрос за „строго частна“ среща в „небрежна, спокойна ваканционна атмосфера с пиене във весела обстановка“.Канцлерът Себастиан Курц от консервативната Народна партия (АНП) е свикал кризисна среща късно снощи, предаде Ройтерс.Курц ще направи днес изявление по случая, съобщи неговият говорител, цитиран от ДПА.Агенцията отбелязва, че въпреки че АНП и АПС управляваха съвместно досега до голяма степен в хармония, през последните седмици на повърхността се появиха напрежения заради връзки на крайнодясната партия с екстремистко, ксенофобско движение.Опозицията поиска оставката на Щрахе и нови парламентарни избори, предаде ТАСС.Сметната палата на Австрия пък поиска от АПС да даде разяснения за своето финансиране.", "date": "2019.05.18", "title": "Крайнодесният вицеканцлер на Австрия хвърли оставка заради „Аферата Ибиса“"}
{"url": "http://www.cross.bg/rymen-petkov-bulgariya-1604554.html", "text": "/КРОСС/ „Водим един честен разговор с хората, представяме кандидатите си и имаме една много силна листа, която ни дава самочувствие”, това каза в интервю за предаването \"Офанзива” по Канал 3 лидерът на „АБВ” Румен Петков. Той посочи, че 9 кандидатите за евродепутати от „Коалиция за България” са до 35-годишна възраст, излъчващи енергия, завършили в чужбина и избрали да се върнат в България. „В българските избиратели няма съмнение, че \"Коалиция за България” е лява партия и ние търсим лявата си реализация и перспектива. За съжаление, ние сме лявата формация на България, защото ние говорим за мир. Основните ни противници са десницата и ГЕРБ, както и БСП”, заяви лидерът на „АБВ” Румен Петков.", "date": "2019.05.18", "title": "Румен Петков: Имаме една много силна листа, която ни дава самочувствие"}
{"url": "http://www.cross.bg/hemodializa-bolnitza-rilski-1604525.html", "text": "/КРОСС/ Пациенти с бъбречни заболявания правят подписка срещу преместването на клиниката по хемодиализа на болница \"Свети Иван Рилски\" в Александровска болница, съобщи БНТ.Те са сигнализирали институциите с писмо и тъй като още нямат официален отговор, обявиха готовност за протести.В клиниката по хемодиализа на болница 'Свети Иван Рилски \" се лекуват 86 пациенти.Един от пациентите споделя, че има остра бъбречна недостатъчност и без хемодиализа 3 пъти седмично не може да живее.По думите им от ръководството на болницата твърдят, че отделението не е финансово изгодно.Цената на хемодиализата в България не е повишавана от 10 години.Доц. Ненчо Ненчев, началник на Клиниката по хемодиализа в УМБАЛ 'Св. Иван Рилски\" пояснява, че цената на една диализа е 72 евро, а разходите за лекарства в последните 10 години са само увеличавали нагоре.От болницата обясняват, че искали да преместят хемодиализата, за да закупят нова апаратура и да превърнат лечебното заведение във високотехнологичен център за лечение и диагностика. Към момента идеята не стояла на дневен ред.Пациентите обаче са на друго мнение.От здравното министерство съобщават, че идеята е обсъждана. Тя обаче няма да се реализира, заради становищата на пациентите и работещите в клиниките по хемодиализа на двете болници.", "date": "2019.05.18", "title": "Пациенти недоволстват срещу преместване на хемодиализата на Александровска болница"}
{"url": "http://www.cross.bg/huawei-kitaii-ivanov-1604515.html", "text": "/КРОСС/ САЩ все още е най-големият глобален телекомуникационен пазар, като може би Китай ще го догони в следващите 1-2 години. Това прогнозира в ефира на Bloomberg TV Bulgariaекспертът по киберсигурност Спас Иванов.„В един момент трябва всичкителекомида се преоборудват към5G. Това налага да се избере изпълнител. Да, Huawei е наистина най-атрактивен такъв като цени и срокове. Но в един момент Америка да отказва да изтекат огромно количество пари към Китай, а това е част от стратегията на Тръмп. Най-лесно е да се обвини потенциалния доставчик в случая в нарушение на сигурността“,  коментира експертът.\"Историята датира от 2012 г., когато британската компания Biosystems беше хакната и от там бяха извадени чертежите и различни информационни системи за оборудване на F-35. Подозираше се, че част от оборудването от Huawei е допринесла за този хак. Huawei е един от малкото видове смартфони, които не ползват американски процесори. Ударът срещу него по всяка вероятност ще бъде платенот американскитепотребители. Този удар означава избор на алтернативен доставчик. Всички от другите доставчици произвеждат части или целите компоненти в Китай\", смята Спас Иванов.Той посочи, че Huawei в момента има около 200 хиляди души персонал, от които 80 хиляди са съсобственици. „Самите служители се чувстват ангажирани с успеха на компанията и това прави моделът на компанията безпрецедентен, конкурентен и гъвкав“, поясни още специалистът.Спас Иванов е на мнение, че въпреки оставката на британският министър на отбраната Гевин Уилямсън сериозен удар по амбициите на Тръмп нанесе британският комитет по сигурност, който заяви, че не открива рискове Huawei да изгражда тяхната 5G система, но само в хардуерно отношение. „Франция също не открива особени притеснения“, потвърди той.", "date": "2019.05.18", "title": "Ще спечели ли психологическата стратегия на Тръмп срещу Huawei?"}
{"url": "http://www.cross.bg/mozaiiki-kapitoliiiskite-myzei-1604532.html", "text": "/КРОСС/ Националният археологически институт с музей при БАН показва успоредно изложбите \"Цветни картини от Древен Рим: мозайки от Капитолийските музеи\" и \"Усет за разкош: Римски мозайки от България\".Изложбите представят римски мозайки от Капитолийските музеи в Рим и мозайки от римската епоха, открити в България. В изложбата ще са показани 21 уникални мозайки от Капитолийските музеи в Рим, даващи представа за римското общество, съобщава Булфото. определи римските мозайки като специфични паметници на културата, тъй като \"\"В българската колекция, показана в постери, посетителите могат да се възхитят на наскоро реставрирани мозайки от републиканската епоха до времето на късната империя, както и да разгледат различни декоративни мотиви и да направят връзка с настоящите концепции на изкуството и графичния дизайн.Организатори на изложбите са  Италианският културен институт в София, НАИМ - БАН и Капитолийските музеи в Рим, а експонатите могат да бъдат разгледани в Националния археологически музей в София до 27 юли 2019 г.", "date": "2019.05.18", "title": "Цветни мозайки от Древен Рим показват в Археологическия музей"}
{"url": "http://www.cross.bg/kostenetz-ybietz-markovski-1604528.html", "text": "/КРОСС/ \"Стоян Зайков не е патологичен сериен убиец. Хората в Костенец трябва да спокойни, че няма да се върне да убие. Може да посегне само ако се уплаши, че е разкрит\", това каза пред ТВ Европа адвокат Марин Марковски. \"Зайков е изпечен престъпник и убиец. Вероятно е вече да е избягал от България. Първата стъпка е била след убийствата в Костенец да се укрие. Колкото повече пари има, толкова по-голяма е вероятността да е преминал границите и да не е в страната ни. Той е изтеглил спестяванията си. Само полицията знае колко пари е имало в сметката му\", коментира адвокатът.\"Ние не знаем до каква степен полицията е успяла да опази границите. Когато бъде заловен, ще иска съкратена процедура, за да избегне доживотна присъда без право на замяна. Трябва да отчетем усилията на полицията. В Костенец има полицаи, дронове, вертолет, които трябва да успокоят хората\", каза още Марковски.", "date": "2019.05.18", "title": "Марин Марковски: Зайков е изпечен престъпник и убиец"}
{"url": "http://www.cross.bg/bulgariya-evropa-razvitie-1604526.html", "text": "/КРОСС/ „Аз съм обнадежден. Залите са пълни с хора, задават въпроси, критики, правят предложения, интересуват се от европейското развитие на България”, това каза в интервю за предаването „Денят започва с Георги Любенов” по БНТ кандидатът за евродепутат от листата на БСП проф. Румен Гечев. „Хората разбират, че бъдещето на България е свързано с бъдещето на Европа и това, че промените, които трябва да станат чрез Европейския парламент и Европейската комисия касаят България”, допълни той. По думите му, България е малка страна, член на Европейския съюз и по закон всички законодателни промени в страната ни трябва да са съобразени с европейското законодателство. „И второ, икономическата политика на България и нейното икономическо развитие зависи от общите икономически условия на Европа, тъй като над 60 процента от търговския ни оборот е с Европейския съюз”, изтъкна проф. Гечев. „Това, което се пренася от Европейския съюз към България, примерно битката между ПЕС и ЕНП, се пренася в двете партии в България – БСП и ГЕРБ”, на мнение е той. „Има много прилики. Разбира се, има и разлики, които са свързани с политическата обстановка, специфична, в България. Но разделението е между това, дали да остане статуквото в Европа, неолибералният модел, при който Европа лази с 1, 5 процент икономическо развитие, под САЩ, 4-5 пъти под Китай, един от основните ни партньори, по-зле даже от новоизгряващи икономики, като Виетнам и Индия. Така че, бъдещето на Европа е свързано с нов модел на икономическо развитие. И затова ние искаме да направим всички възможно, България да има принос, чрез левите си представители в Европарламента, да променим европейския икономически модел, така че той да стане, първо, по-динамичен и второ, което е много важно, да бъде социално справедлив”, каза още проф. Румен Гечев.", "date": "2019.05.18", "title": "Проф. Румен Гечев: Хората се интересуват от европейското развитие на България"}
{"url": "http://www.cross.bg/marki-dnes-faktibg-1604531.html", "text": "/КРОСС/ Луда надпревара е зрелищно шоу със собствени ръчно направени автомобили, в което пилотите трябва да покажат завидни шофьорски умения и стратегия за избягване на ударите на съперниците. Последният останал на ход е победител.В новия сезон, който стартира днес и утре в София, околовръстен път до Симеоново организаторите са подготвили борба на марките. Дългогодишното съперничество на германските марки BMW, Audi и Mercedes-Benz се пренася на арената.Публикувано във факти.бг: Ford и Opel също ще решат своя спорт на бюджетните марки, френските Renault, Citroen и Peugeot излизат срещу италианските FIAT и Alfa Romeo, а японските марки, пословично известни със своята надеждност, трябва да се докажат срещу германците от VW, а след това срещу всички.Публикувано във факти.бг: Атрактивно каране на мотори (стънт шоу) и чудовищен джип, който преминава през автомобилите ще бъдат само част от изненадите, които ще видите, ако посетите събитието. Стартът е днес от 16 часа. Едно истинско риалити шоу без нагласен финал с много емоция и адреналин.", "date": "2019.05.18", "title": "Луда автомобилна надпревара в София"}
{"url": "http://www.cross.bg/shtrahe-avstriya-partiya-1604523.html", "text": "/КРОСС/ Голям скандал се разрази в Австрия с вицеканцлера и лидер на крайнодясната Австрийска партия на свободата (АПС) Хайнц-Кристиан Щрахе, който бил записан тайно от две германски издания да обещава строителни проекти на мнима племенница на руски олигарх в замяна на дарения за неговата формация.Аферата, която се разрази броени дни преди изборите за Европейски парламент, поставя под натиск управляващата коалиция, като опозицията поиска оставката на Щрахе, а канцлерът Себастиан Курц планира да направи днес изявление по случая, предаде ДПА.Видеозаписът бе публикуван вчера от списание \"Шпигел\" и вестник \"Зюддойче цайтунг\". Той е бил направен на испанския остров Ибиса още през юли 2017 г. - три месеца преди парламентарните избори в Австрия, които изведоха АПС до властта и направиха Щрахе втория човек в правителството.Жената на записа се представя като племенница на руски олигарх и казва, че иска да инвестира около 250 милиона евро в Австрия. Щрахе й обяснява как да дари пари на неговата партия посредством сигурна неправителствена организация.Лидерът на АПС дава на жената да разбере, че може да се надява да получи строителни проекти, които преди са били поверявани на голямата австрийска компания Щрабаг (Strabag). \"Тя получава всички проекти, които Щрабаг получава сега\", е цитиран да казва Щрахе от \"Шпигел\".Австрийският вицеканцлер освен това съветва жената да купи най-големия вестник в страната - \"Кронен цайтунг\" - който след това да го подкрепи по време на предизборната кампания.Някои от журналистите в медията обаче ще трябва да бъдат сменени, отбелязва той и добавя: \"Ще доведем петима нови и ще ги настаним там. Това е сделката.\"Срещата е била организирана от Йохан Гуденус - политик от АПС, който е учил в Русия и е в управителния съвет на Австрийско-руското дружество за приятелство. Щрахе и Гуденус признали за срещата, след като били попитани от германски медии.В писмено изявление лидерът на АПС отбелязва, че на няколко пъти е казал на жената, че австрийското законодателство трябва да бъде спазено. Записът потвърждава тези негови думи, потвърждава \"Шпигел\". Щрахе освен това твърди, че става въпрос за \"строго частна\" среща в \"небрежна, спокойна ваканционна атмосфера с пиене във весела обстановка\".Канцлерът Себастиан Курц от консервативната Австрийска народна партия (АНП) е свикал кризисна среща късно снощи, предаде Ройтерс. Курц ще направи днес изявление по случая, съобщи неговият говорител, цитиран от ДПА.Агенцията отбелязва, че въпреки че АНП и АПС управляваха съвместно досега до голяма степен в хармония, през последните седмици на повърхността се появиха напрежения заради връзки на крайнодясната партия с екстремистко, ксенофобско движение.Опозицията поиска оставката на Щрахе и нови парламентарни избори, предаде ТАСС.Сметната палата на Австрия пък поиска от АПС да даде разяснения за своето финансиране.", "date": "2019.05.18", "title": "Огромен корупционен скандал с вицеканцлера Щрахе разтърси Австрия"}
{"url": "http://www.cross.bg/zaiikov-grada-stoyan-1604508.html", "text": "/КРОСС/ МВР разгърна пълния си потенциал в търсене на заподозрения за две убийства Стоян Зайков от Костенец. Дронове, следови кучета, хеликоптер и високопроходима техника обхождат района край града, след като вече 8 дни няма и следа от 43-годишния мъж.Той е издирван във връзка с разстрела на бившата си приятелка, от която има син – фризьорката Милена Шишкова, открита с две рани в главата и вързани ръце в полето пред къщата. Убит е и съсед на Зайков, застрелян с ловна пушка. Полицията е уведомена за труповете няколко часа по-късно. В петък сутринта стартира най-мащабната акция на полицията от последните години, в която са включени баретите, жандармерията, Охранителна и Криминална полиция и дори ловните дружинки, които обикалят горите за дивеч, търсят Зайков. Полицията допуска, че Зайков може да се опита да извърши грабеж, за да се нахрани, пише \"24 часа\"До момента няма резултат от предприетите действия.Четири дни по-късно, в сряда, е намерен убит с куршум в главата и третият братовчед на Стоян Зайков-Валентин Петров, който е съсед на Зайков в кв. “Полето”. Основният заподозрян отново е Чане, както е прякорът на Стоян. Смята се, че убитият го е укривал през последната седмица. Жертвата не е допуснала полицаи да претърсят имота. “Възможно е той да не е в града, но сме длъжни да проверим”, каза още Маринов. Няма данни да е напускал страната. Граничните пунктове са предупредени”.  Заради предишно престъпление Чане е и със забрана да напуска страната.Получавани са и фалшиви сигнали за местонахождението на мъжа. Човек от Сандански се обадил на те;л. 112 и казал, че е забелязал Чане в града. Дори твърдял, че говорил с него. При проверката се оказало, че подателят на сигнала искал да навреди на свой съгражданин.\"Проверяваме всички постройки и ще продължим докато не го открием. Вече може да се каже, че вдоста сгради в града са проверени и е ясно, че търсеният не е пребивавал там. Облитането с хеликоптер е за да фиксираме цялата територия. Засега конкретна следа няма\", каза ст. комисар Николай Спасов, шеф на областната дирекция на МВР.", "date": "2019.05.18", "title": "Дронове, кучета и хеликоптер дирят Зайков край Костенец"}
{"url": "http://www.cross.bg/emiliyan-gebrev-kpkonpi-1604502.html", "text": "/КРОСС/ Иск за конфискация на имущество за 13 млн.лв. от Емилиян Гебрев и сина му Христо е внесен от антикорупционната комисия в Софийския градски съд. КПКОНПИ претендира отнемане на имоти и на авоари по банкови сметки. След проверка е установено „незаконно“ придобито богатство.Toвa e пocлeдният paзвoй пo caгaтa c oбвинeниятa нa coбcтвeниĸa нa opъжeйнoтo дpyжecтвo „Емко“ Емилиян Гeбpeв, започнала oщe пpeз 2017 г. зapaди пpидoбивaнeтo oт нeгo и нa „Дyнapит“.Искът този път няма връзка с pyceнcкия зaвoд. В началото на годината се появиха съмнения, че Гебрев е отровен с вещество подобно на новичок. По-късно обаче прокуратурата установи, че натравянето е било с инсектицид.", "date": "2019.05.18", "title": "КПКОНПИ иска конфискация на имуществото на Емилиян Гебрев"}
{"url": "http://www.cross.bg/vuzrazhdane-sistemata-kontzesiya-1604506.html", "text": "/КРОСС/ Партия Възраждане на Костадин Костадинов излезе с много остра декларация, както по отношение подготвяната концесия на „Летище София”, така и във връзка с очакваното въвеждане на тол системата за преминаване по републиканската пътна мрежа. В декларацията си, патриотите на Костадинов, не пестят епитети и определения, но оставяйки това настрана, аргументите им звучат убедително. Поместваме декларацията на Възраждане, без каквито и да било съкращения или редакционна намеса:„Покушение, грабеж, престъпление! Три думи, даващи най-доброто описание за случилото се в България през изминалите три десетилетия. Днес, когато правителството на ГЕРБ и Обединени патриоти е на път да финализира нови две сделки и да се разпореди за десетилетия напред, с огромна по размер и значение обществена собственост, те отново са актуални. Този път на прицел са обекти от националната стратегическа инфраструктура – „Летище София“ и тол системата за българските пътища. Засегнати от престъпните действия на правителството за пореден път ще бъдат всички българи, като щетата този път няма да има само финансови измерения, но ще засегне и сигурността на страната в дългосрочен план.На пръв поглед концесията е нещо хубаво – както за държавата или общината, така и за концесионера. Когато обаче бива сключена от хора с обвързаности, по непрозрачен начин и с неизгодни финансови условия, тя ще засегне не само гражданите, но и сигурността на страната. А когато става въпрос за обекти, които засягат пряко цялото население и националната ни сигурност, както в краткосрочен, така и в дългосрочен план, ние от Възраждане сме категорични, че подписването на договорите е недопустимо, а подготвилите ги трябва да бъдат разследвани.Офертите на участниците в процедурата за отдаване на концесия на летище „София“ бяха отворени на 9 май. С тържествен патос и усмивка на лицето, министърът на транспорта Росен Желязков заяви, че ще избере най-добрия концесионер, с оглед всички интереси.Практиката от изминалите три десетилетия обаче ясно показва, че при подобни сделки интересът не е за всички, а за определени лица и групи, които не бранят обществения интерес, а личната облага. В публичното пространство отдавна се говори, че найголемият български аеропорт ще бъде предоставен за стопанисване на турската държава и представянето на офертите от преди дни потвърждава това. Най-високата цена от общо петте участници в конкурса е на \"Еърпорт Де Пари\" и „ТАВ Хавалинманларъ Холдинг\" А. Ш. Последната фирма е турска и е с преимуществено държавно участие. Срещу смехотворно заплащане, което в сравнение със сегашните приходи на летището на годишна база е няколко пъти по-ниско, южната ни съседка, която държи в ръцете си огромна част от бизнеса у нас, ще вземе на концесия и найголямото летище в България за срок от 35 години.На задаваните не веднъж въпроси, кое точно налага сключването на тази концесия и защо тя изобщо трябва да бъде правена, при положение, че дори и сега „Летище София“ регистрира печалба от няколко десетки милиона годишно, получаваме обичайния за 30-годишния преход отговор – бизнесът е по-добър стопанин от  държавата. А това, че в конкретния случай зад „бизнеса“ стои държавата Турция, която ежедневно се меси във вътрешните работи на България, предявява претенции към нашите територии и дори настоява за изучаване на турски език в училищата, за управляващия ни престъпен режим е без значение. Сделката за летището показва за пореден път, че министър-председателя Бойко Борисов и подкрепящите го Обединени патриоти слугуват на Ердоган и обслужват интересите на държава, която с действията си доказва, че е враг на България и народа ни.Втората престъпна концесия, за която се говори в публичното пространство от няколко дни е тази за изграждане на тол системата. Същата, вероятно ще бъде предоставена на австрийците от Kapsch, които пък от своя страна са свързани със съмнителни офшорни фирми, които ще бъдат посредници и подизпълнители, и зад които вероятно стоят скрити български олигарсиОще при представяне на идеята за събиране на подобни такси за движение по българските пътища, сред съгражданите ни настъпи суматоха. Онези от тях, които са пътували в Западна Европа и са заплащали тол такси там споделиха, че състоянието на пътищата у нас е такова, че не би било справедливо да се въведе подобна система за разплащане. Въпреки това обаче, нейното въвеждане предстои през есента, като дори пробния период започна на 15 май. Това от своя страна доведе до вълна от негодувание сред транспортния бранш. На първо място бе посочена липсата на ясни правила. Сериозен проблем представлява и обхвата на системата, защото на таксуване ще подлежи преминаването, не само по магистралите и първокласните пътища, каквато е европейската практика, но и по второкласните и третокласни отсечки.Така, стотици хиляди български граждани, живеещи в села и по-отдалечени места, могат да се окажат в абсурдната ситуация, да плащат тол такса, за да си отидат от градината или бостана.Липсва яснота и относно размера на тарифите, които ще заплащат превозвачите. Това от своя страна, създава сериозни затруднения при планиране разходите на фирмите, чиито бюджети са изготвени за съвсем други условия.Възраждане се обявява категорично против налагането на подобни практики, които ще доведат до нови затруднения за транспортния бранш. И тук идва следния интересен въпрос, защо казионните български политици и евродепутати, нададоха такъв вой срещу пакета „Макрон”, който засяга интересите на не повече 5 процента от българските транспортни фирми, опериращи на европейския пазар, а сега, когато с въвеждането на тол системата се засягат интересите на останалите 95 процента от бранша, работещи предимно в България, мълчат? Отговорът е прост. Първите са компании мастодонти със стотици камиони, приближени до властта, неплащащи данъци и осигуровки, и притежаващи огромен финансов ресурс, с който си купуват политици, висши чиновници и евродепутати, които да ги защитават, дори на европейско ниво. Вторите са хиляди малки, обикновено семейни компании, с по един или максимум няколко камиона, които корумпираната политическа класа, нарича просто електорат.В заключение ще заявим, че ние от Възраждане еднозначно определяме действията на кабинета „Борисов 3”, относно отдаването на концесия на „Летище София“ и системата  за тол таксите като двоен удар срещу интересите и инфраструктурата на България. Поражения се нанасят, както по въздух, така и по суша. Наблюдаваме добре планирани действия, които целят предоставяне на националния суверенитет в областта на въздухоплаването на чужда държава и въвеждането на практики в сухопътния транспорт, които ще доведат до сериозни затруднения за един от малкото останали и добре работещи браншове в страната. Ето защо заявяваме, че когато Възраждане започне да управлява, както тези две сделки, така и всички подобни в последните 30 години, ще бъдат разследвани, а виновните наказани!Възраждане – само ние можем! ", "date": "2019.05.18", "title": "Възраждане: Концесията на „Летище София” и въвеждането на ТОЛ системата е престъпление!"}
{"url": "http://www.cross.bg/kmetska-nadprevara-kmetitza-1604509.html", "text": "/КРОСС/ Междинните парламентарни и местни избори във Филипините тази седмица бяха свързани с рядко срещана кметска надпревара, приключила с хвърляне \"ези-тура\".Сю Кудия бе обявена за новата кметица на градчето Арасели в провинция Палаван, след като спечели три хвърляния \"ези/тура\", залагайки на \"тура\".Кудия, която е бивша кметица на градчето, и нейният съперник Ноел Беронио бяха получили по 3495 гласа на изборите. Подобна развръзка в кметска надпревара в страната е имало и през 2016 г.", "date": "2019.05.18", "title": " Избраха кмет на градче във Филипините с \"ези-тура\""}
{"url": "http://www.cross.bg/kopitoto-boyan-izkachvane-1604498.html", "text": "/КРОСС/ ,Измина почти една година, откакто България се раздели физически, но не и духовно с един от вдъхновителите си – Боян Петров. За да продължат паметта и мисията му живи, семейството и приятелите на Боян за втора поредна година организират масово изкачване до Копитото, по време на което всеки, включил се в него, ще отдаде своята почит към алпиниста.Денят, в който стотици хора ще тръгнат по любимия му маршрут, е 18 май. Разликата тази година е, че събитието ще има и състезателен характер.Днес всички вдъхновени от постиженията и мечтите на Боян можем заедно да изкачим неговата любима пътека за тренировки от Княжево до Копитото. Семейството и приятелите му превръщат ежегодното изкачване в средата на май в традиция. Всеки път го посвещаваме на един от върховете покорени от Боян, но ще се стремим към своите собствени, както той ни показа. Тази година скоростното изкачване е посветено на Гашербрум I (8068 м) – първият от серията осемхилядници, изкачени от Боян.„Надяваме се, че всеки финиширал ще намери смелост и мотивация да се изправи пред собствените си върхове, и с цялата си енергия и воля да направи първата си крачка в своето собствено голямо Пътешествие!“, казват организаторите.Записването за състезателната част става на специалния интернет сайт за събитието.Всеки стартирал от Княжево и финиширал на Копито ще получи медал със специален дизайн на Гешербрум I и сертификат. За победителите жени и мъже е предвидена премия от 1000 лв., а за второ и трето място, съответно: 500 и 200 лв.Стартът на състезанието по скоростно изкачване до Копитото е в 9 часа, от Бар Шишарка, в Княжево. Състезателите ще бъдат пускани на вълни за да се избегне прекаленото струпване на хора по пътеката. Финалът е на Копитото, където ще има церемония по награждаването.Целият маршрут ще бъде маркиран. Опитен екип от Спортна академия ще следи за спазване на правилата и безопасността по трасето. Веднага след приключване на скоростното изкачване на регистрираните участници, всеки ще може да мине по пътеката и да се присъедини към празника на Копитото.", "date": "2019.05.18", "title": "Изкачване на Копитото в памет на Боян Петров"}
{"url": "http://www.cross.bg/mecetza-tolova-veche-1604511.html", "text": "/КРОСС/ Аррlе и ocтaнaлитe пpoизвoдитeли нa мoбилни тeлeфoни пocoчвaт, чe нaмaлявaщитe им пpиxoди ce дължaт нa пpoмeни в пoтpeбитeлcĸoтo пoвeдeниe - xopaтa ĸyпyвaт вce пo-pядĸo нoви мoдeли и изпoлзвaт cтapитe cи ycтpoйcтвa пo-дългo. Toвa e pacтящ пpoблeм зa индycтpиятa, пишe СNВС.Ocoбeнo зaбeлeжимa e тeндeнциятa в CAЩ и Eвpoпa, ĸъдeтo жизнeният циĸъл нa мoбилния тeлeфoн ce yвeличaвa знaчитeлнo, coчaт дaнни нa Каntаr. Πpeз 2016 г. aмepиĸaнeцът пoлзвa cмapтфoнa cи 22,7 мeceцa пpeди дa гo зaмeни c нoв. Kъм 2018 г. мeceцитe вeчe ca 24,7.B пeт дъpжaви в Eвpoпa - Фpaнция, Гepмaния, Beлиĸoбpитaния, Итaлия и Иcпaния - пoтpeбитeлитe нe ce paздeлят cъc cтapoтo cи ycтpoйcтвo oщe пo-дългo вpeмe. Oт 2016 г. дo 2018 г. жизнeният циĸъл ce e yвeличил oт 23,4 дo 262, мeceцa, ĸaтo peĸopдьopи ca бpитaнцитe c 27,7 мeceцa.Зa cpaвнeниe, в Kитaй дaннитe coчaт 20,2 мeceцa пpeз 2016 г. и 21 мeceцa зa 2018 г.Πpичинитe ca мнoгo, ĸaзвaт eĸcпepти - нoвитe фyнĸции вeчe нe ca нитo тoлĸoвa мнoгo, нитo тoлĸoвa впeчaтлявaщи, a зa cмeтĸa нa тoвa цeнитe pacтaт глaвoлoмнo. Гepит Шниймaн, cтapши aнaлизaтop в ІНЅ Маrkіt, пocoчвa и oщe eднa - пaзapът пpocтo yзpявa. Moбилнитe тeлeфoни вeчe ca \"дocтaтъчнo дoбpи\" зa дълъг пepиoд oт вpeмe и пoтpeбитeлитe нe нaмиpaт тoлĸoвa cтимyли, зa дa ги пoдмeнят.Ocoбeнo знaчимa e тaзи тeндeнция пpи Аррlе, ĸoятo пoддъpжa вce oщe мoдeли oт 2013 г. нapaвнo c пocлeднитe. И іРhоnе нe ca eдинcтвeнитe, ĸoитo пocĸъпвaт. Cpeднo, цeнитe нa мoдeлитe нa Аррlе, Ѕаmѕung и Нuаwеі ca ce yвeличили c 52 пpoцeнтa зa тpи гoдини.Cвeтлинaтa в тyнeлa зa пpoизвoдитeлитe мoжe дa дoйдe cĸopo - зaeднo c мoбилнaтa мpeжa oт cлeдвaщo пoĸoлeниe 5G, ĸoгaтo пoтpeбитeлитe щe имaт cтимyл дa зaĸyпят нoвo ycтpoйcтвo, зa дa ce възпoлзвaт oт пo-бъpзaтa cĸopocт нa интepнeт. ", "date": "2019.05.18", "title": "Потребителите все по-рядко сменят мобилния си телефон"}
{"url": "http://www.cross.bg/zaiikov-oruzhie-kostenetz-1604516.html", "text": "/КРОСС/ \"Полицията е открила оръжие при един от огледите в гората край Костенец\", това съобщи главният секретар на МВР главен комисар Ивайло Иванов. Като калибър то отговаря на едно от двете оръжия, използвани при убийствата на приятелката на Зайков и на неговия съсед. Експертизи ще установят със сигурност дали с това оръжие е извършено престъплението.МВР започна безпрецедентна по размер операция в Костенец и околностите за издирване на заподозрения за убийство Стоян Зайков, който е в неизвестност вече девети ден. Днес в акцията ще бъдат включени термокамери на Гранична полиция, а при нужда ще бъде повикан и хеликоптер.Зайков е в неизвестност от 9-и май, когато беше открито тялото на бившата му приятелка, от която има дете. На 16-и май полицията откри и тяло на мъж, съсед на заподозрения. По данни на МВР, мъжът е бил убит с ловна пушка, той е и братовчед на издирвания.", "date": "2019.05.18", "title": "Полицията откри оръжие в гората край Костенец, вероятно е на убиеца"}
{"url": "http://www.cross.bg/zaplata-dimitrov-plamen-1604519.html", "text": "/КРОСС/ „Това, което искаме е, за нископлатените работници да има ускорени стъпки и повече увеличение”, това заяви в интервю за предаването „Денят започва с Георги Любенов” по БНТ президентът на КНСБ Пламен Димитров. По думите му, в момента две трети от работещите получават заплата до средната и под нея, а работещите бедни са между 600 и 800 хиляди, като 440 000 души са на минимално възнаграждение. Димитров прогнозира , че достигането на средна заплата до 1 950 лв. в България е възможна, ако през следващите четири години се запазят сегашните темпове на увеличаване на доходите. „Нашата прогноза е, че ако доходите растат между 12 и 15 процента до 2022 г., от 1 200 лв, колкото е сега средната заплата в страната, ще достигне до 1 900-1 950 лв.”, каза още Пламен Димитров и изрази позиция, че единна европейска минимална заплата не може да има, като според него, става дума само за общи критерии за определяне на европейски минимални заплати.", "date": "2019.05.18", "title": "Пламен Димитров: Средна заплата до 1 950 лв. в България е възможна"}
{"url": "http://www.cross.bg/haiiko-maas-rymen-1604474.html", "text": "/КРОСС/ В понеделник от 12.00 часа президентът Румен Радев ще разговаря на „Дондуков“ 2 с външния министър на Федерална република Германия Хайко Маас. ", "date": "2019.05.18", "title": "Румен Радев ще се срещне с Германия Хайко Маас"}
{"url": "http://www.cross.bg/godina-tyristi-chyzhdestranni-1604493.html", "text": "/КРОСС/ Франция е поставила нов рекорд през 2018 година, когато е била посетена от близо 90 милиона чуждестранни туристи, въпреки въздействието в края на годината на протестите на „жълтите жилетки“.И през 2018 година Франция е продължила да бъде първата туристическа дестинация в света, със задоволство съобщи днес правителството на заседание на междуминистерсткия съвет по туризма, председателствано от премиера Едуар Филип.Франция е посрещнала през миналата година 89,4 милиона чуждестранни посетители, а това е увеличение с 3 на сто спрямо 2017 година и е нов рекорд, се допълва в комюникето.Правителството си поставя амбициозната цел страната да посрещне 100 милиона чуждестранни туристи до края на 2020 година.Досега само статистическият институт е обявил официални данни за туристическите посещение през 2018 година, според които са регистрирани общо 438 милиона нощувки (направени от французи и чужденци) в местата на настаняване на туристи на територията на страната. ", "date": "2019.05.18", "title": "Франция регистрира рекорден наплив на чуждестранни туристи"}
{"url": "http://www.cross.bg/zahar-hrani-plodove-1604495.html", "text": "/КРОСС/ Искаш да се храниш здравословно? Ta кой не иска… Все пак всички се увличаме по новите тенденции и ни харесва да опитваме нови продукти.Здравословните храни не правят изключение - популярността им расте непрекъснато и всеки се стреми към тях. Това е и причината маркетинг специалистите да правят всичко възможно да представят продуктите на компанията си за полезни.Е, едва ли ще те изненадам, ако ти кажа, че много от тези храни, които ни се представят за полезни, всъщност не са. А в някои случаи те са дори доста вредни! Нека разгледаме кои са тези уж \"здравословни\" храни…Една чаша фреш може да съдържа дори повече калории от чаша газирана напитка. Много по-полезно е да хапнеш цял плод, отколкото да пиеш единствено сока от него.Основната причина е, че фрешовете не съдържат фибри за разлика от целия плод. Фибрите помагат за по-бавното усвояване на захарта, което не повишава рязко нивата на инсулин. С отсъствието на тези фибри сме подвластни на високите нива на захар, а оттам - към наддаване на тегло.Почти всички производители на енергийни или протеинови барове афишират огромни здравословни ползи, но често тези продукти имат хранителен профил по-близък до евтините десерти, отколкото до здравословните храни.Някои барове съдържат толкова захар, колкото един \"Сникърс\". Това не означава, че трябва изцяло да спреш да ги консумираш, но се съобразявай с количеството захар, калориите и съставките, изписани на опаковката. Или се спри на по-утвърдени източници на протеин.Може би се чувстваш спокоен и уверен, когато купуваш смутита от магазина, защото се предполага, че съдържат натурални съставки и хранителни вещества, от които тялото ти се нуждае.Смутитата всъщност са доста калорични и богати на захар. Едно смути, закупено от щанд за здравословни храни, може да съдържа от 600 до 1000 калории поради големите количества мляко, семена, ядки и често пъти добавени прости захари и сиропи в състава му.Ако искаш да се насладиш на едно наистина здравословно смути, то закупи суровите съставки от магазина и го приготви вкъщи. Добави в блендера:• 1 или 2 плода, за да придадеш леко сладък вкус (но не прекалявай) - банан, ябълка и т.н.• Зеленчуци - спанак, рукола, магданоз, морков, цвекло и т.н.• Ядки или семена - бадем, кашу, чиа, конопено семе и т.н.• Кисело мляко (по желание) - нека млякото има поне 1.5 - 2% масленост; избягвай напълно обезмаслените млека (0.1% масленост).Когато чуеш израза \"зърнена закуска\", предполагам се сещаш за продукти като \"Нестле Фитнес\", \"Нескуик\" и всичките им производни.Няма нищо здравословно в тези храни, защото са наблъскани с огромно количество захар и стабилизатори, а на всичкото отгоре са бедни на белтъчини и фибри, които стабилизират нивата на кръвна захар и инсулин.Забележка: Под зърнени закуски нямам предвид естествените овесени ядки без добавена захар - няма нищо нередно да консумираш тях на закуска.Безглутеновите храни набират все по-голяма популярност, но нека набързо разясня какво точно представлява глутенът. Той е трудно смилаем протеин, който е вреден за малка част от хората (тези с глутенова ентеропатия и глутенова непоносимост) и затова храните без глутен са толкова актуални напоследък.Но в действителност едва около 5 - 10% от хората имат непоносимост към него. За всички останали консумацията на храни, съдържащи глутен, не би трябвало да представлява проблем.Производителите на безглутенови храни използват крайно преработени брашна, които са изключително бедни откъм хранителни вещества, само и само за да заменят глутена. По този начин даваш повече пари, а в замяна най-често получаваш по-малко здравословен продукт от този, който съдържа глутен.Разбира се, има и качествени безглутенови продукти, но трябва внимателно да четеш етикета и съставките.Атлетите консумират изотонични напитки най-вече заради високото им съдържание на електролити. Eлектролитите са йони, които имат важни функции в тялото - като поддържането на сърдечния ритъм, съкращаването и разпускането на мускулите, както и регулирането на течностите в организма. Полезни свойства при спазване на каквато и да е фитнес програма.Въпросът е, че не губим толкова много електролити, колкото на производителите на спортни напитки им се иска… В началото спортните напитки са били предназначени за елитните спортисти, но днес тези граници са се размили и много фитнес ентусиасти ги използват.Проблемът е, че тези напитки съдържат голямо количество захар. Точно както при фрешовете…Сушените плодове са едно невинно допълнение към закуската ти… Все пак те са просто плодове, нали?Да не бързаме със заключенията… Производителите третират сушените плодове със серен диоксид (E220), за да запазят свежестта им, и добавят захар, подсладители и синтетични оцветители, за да подобрят вкуса и търговския им вид.Поради тази причина сушените плодове се категоризират по-скоро към бонбоните, отколкото към плодовете! Въпреки че от тях може да си набавиш витамини, минерали и фибри, те си остават прекалено богати на захар, а и са лесни за преяждане, което не е добра комбинация.Една ролка суши може да съдържа между 200 и 500 калории, защото в повечето случаи се добавят тежки сосове, които в основата си са направени от захар и трансмазнини. А сега умножи тези калории по 6, колкото суши ролки има в един средно голям сет… И калориите започват неусетно да се трупат!Не трябва да се пренебрегва и друг риск от консумацията на суши - суровата морска храна може да бъде носител на опасни паразити, вируси и бактерии.Ако не можеш без суши (аз също го обичам), бих ти дал следния съвет: консумирай го винаги в заведения с добра репутация и гледай то да е във възможно най-естествения си вид - без дресинг и сосове.Както виждаш не е от значение какво ни карат да мислим маркетинг експертите, по-важно е каква е истинската хранителната стойност на храната, която купуваме. Подбирай внимателно какво консумираш и обръщай внимание на етикета.", "date": "2019.05.18", "title": "8 храни, които всъщност не са никак полезни"}
{"url": "http://www.cross.bg/boris-protzenta-sochi-1604492.html", "text": "/КРОСС/ Бившият външен министър на Великобритания Борис Джонсън е фаворитът за наследник на Тереза Мей сред консерваторите. Това сочи изследване сред членовете на управляващата партия, поръчано от лондонския вестник Таймс, предаде Ройтерс. Борис Джонсън, който е един от основните застъпници за Брекзит на острова, води със сериозна преднина от 39 процента. Вторият кандидат - Доминик Рааб, бивш министър за Брекзит - събира подкрепата на 13 процента от торите. Следват Майкъл Гоув – 9% и Мат Ханкок - 1%.При балотаж Борис Дгонсън би победил Доминик Рааб с 59 срещу 41 процента, сочи още проучването.Премиерът Тереза Мей се съгласи да се определи времева рамка за избор на неин наследник, след гласуване на сделката за Брекзит в парламента в началото на юни.", "date": "2019.05.18", "title": "Борис Джонсън е фаворит за наследник на Тереза Мей, сочи проучване"}
{"url": "http://www.cross.bg/pristanishteto-otkrito-pristanishte-1604483.html", "text": "/КРОСС/ Пристанище Бургас е основано с Решение за неговото построяване, прието с Указ №7 от 20 декември 1894г. на Княз Фердинанд І. Тържествено е открито в негово присъствие на 18 май 1903 г. и отворено за търговско корабоплаване. Малко преди това – през 1899 г. е запален белият бургаски фар – първият български пристанищен фар. При откриването си пристанището представлява басейн с 60 хектара площ, има три кейови стени с общ фронт 590 метра и дълбочина на акваторията 24 фута. През 1941 г. са доставени първите два крана-3-тонни електрически, производство на “Шкода”. Дотогава целият труд е бил ръчен-товарите са се носели на гръб, върху т. нар. самари. Докерите са вървяли с товарите по наклонени скели от кея към кораба. На 5 септември 1974г. официално е открито пристанището за насипни товари. От 1963 г. на три мили южно от основния порт, в района на парк “Росенец” започна работа и терминалът эа нефт и нефтопродукти.През 1980 г влиза в експлоатация пристанище “Запад” специализирано за обработка на голямотонажни кораби, превозващи черни метали. ", "date": "2019.05.18", "title": "На 18 май 1903 г. е официалното откриване на пристанище Бургас"}
{"url": "http://www.cross.bg/stroitelstvoto-dryzhestvo-otkrivaneto-1604484.html", "text": "/КРОСС/ В началото на 1895 г. е проведен търг за строителството му. Градежът е оценен на 8 290 385 лв., които са осигурени от правителството.На търга за строителството участват фирми от Хамбург, Париж и българското дружество „Михайловски и Хайрабедиян“. Родната фирма е избрана, след като предлага 16,5% намаление от първоначалната тръжна цена, или 6 922 472 златни лева.На 7 февруари е сключен договор, с който се дава начало на строителството. До 1899 г. Фирмата изпълнител претърпява сериозни сътресения - след две зимни бури, които повреждат плавателния й състав и съоръжения.„Михайловски и Хайрабедиян“ почти фалира. Градежът се прехвърля на новосъздадено анонимно акционерно дружество, в което главните акционери са участниците в първото предприятие.С учредителен протокол се поставя началото на „Безименно акционерно дружество за направа на Варненското пристанище“, което довежда проекта до успешно завършване през 1906 г.В церемонията по откриването участва лично княз Фердинанд I, който пристига на борда на българския крайцер „Надежда“.Денят  18 май не е избран случайно – това е именият ден на княза.23 военни и граждански парахода се включват в откриването. Има кораби от Румъния, Италия, Германия, Англия, Австро-Унгария, Гърция, крайцери от Руския императорски флот и над 300 официални гости. Знаменателното откриване е дадено с 21 топовни салюта от чуждестранни военни параходи и брегова артилерия.", "date": "2019.05.18", "title": "На 18 май 1906 г. тържествено е открито варненското пристанище"}
{"url": "http://www.cross.bg/iioncheva-prokyror-dokymenti-1604499.html", "text": "/КРОСС/ „Настояваме главният прокурор да проучи случая с къщата в Барселона. Разполагаме с всички необходими документи и ще му ги предоставим”, това заяви в гр. Хасково водачът на листата на „БСП за България” за предстоящите евроизбори Елена Йончева.Тя подчерта, че една от битките на левицата не само в България, но и в Европейския парламент, е борбата с корупцията. „Приветстваме главния прокурор за инициативата му да бъдат разследвани офшорни сметки и имоти на български политици в чужбина и ще му помогнем, като предоставим документи за така наречената къща в Барселона”, заяви тя. По думите й 1, 7 млн. евро са постъпили по сметка на фирмата „EMA BGS SL“, която е регистрирана на адреса на къщата в Барселона – ул. „Францеск Ривалта”, 8. Управители на дружество, основано юли 2013 г., са Борислава Йовчева, а в последствие и нейният баща Георги Йовчев. Йончева обясни, че тези средства са предоставени от офшорната фирма „Palms Enterprises“ (Overseas) LTD , на която номинален собственик е кипърски безработен Никос Михайлидис.„Проследихме пътя на тези пари и свързаните с тях лица. Те водят до трима души – до Иван Саздов, управител на “Tенис клуб Банкя” ЕООД и председател на инициативния комитет, който издига кандидатурата на Бойко Борисов за кмет на София 2005г. Вторият човек е негов съдружник- Радослав Иванов, братовчед на Борисов, който към настоящия момент е собственик на бившия бизнес на премиера, включително и фирмите „Ипон“. Третият човек е Йордан Христов, управител на „Спортни имоти Приморско“ АД, обясни тя. По думите й Саздов и Христов са представлявали офшорната фирма „Palms Enterprises“ (Overseas) LTD в България.Тя допълни, че съдружник във въпросната фирма е „Gordon Holdings”, чиито собственици са осъдени ефективно за организиране на международна схема за пране на пари през 2015 г.Йончева коментира, че едно от обвиненията е за прикриване на действителните собственици на фирмите, както и за опит за възпрепятстване на правосъдието чрез унищожаване на документи.„Настояваме главният прокурор да провери тези лица и фирми и да изисква от прокуратурата в Каталуния цялата информация за фирмата „EMA BGS SL“, по силата на договора за взаимна правна помощ между България и Кралство Испания”, заяви тя.Елена Йончева каза, че заедно с юристи подготвя сигнал до главния прокурор с документи, проследяващи произхода на парите.", "date": "2019.05.18", "title": "Йончева към Цацаров: Проверете произхода на парите за къщата в Барселона и кръга „Банкя”"}
{"url": "http://www.cross.bg/avstriya-zabradki-nosyat-1604500.html", "text": "/КРОСС/ „Германия трябва да помисли за забрана ученичките да носят ислямски забрадки”, заяви правителственият комисар по интеграцията Анете Вилдман-Мауц, съобщават Нова телевизия. Парламентът във Виена промени тази седмица австрийския закон за училищното образование и забрани на ученици в началното училище да покриват главата си по религиозни или идеологически причини. Родители, чиито дъщери постоянно ходят на училище със забрадки, ще бъдат глобявани с до 440 евро. \"Абсурдно е малки момичета да носят забрадки - повечето мюсюлмани са съгласни с това\", каза Вилдман-Мауц за таблоида \"Билд\". \"Трябва да обмислим и да подходим с всички мерки, за да защитим момичетата от контрола на родителите\", каза християндемократката Вилдман-Мауц. Няколко нейни съпартийци днес излязоха със съвместно изявление, в което също призовават за дебат за забраната на забрадките за момичета не само в началното училище, както е в Австрия, а и за средношколките. Текстът на австрийската законова поправка гласи, че новата политика служи на \"социалната интеграция на децата съгласно местните обичаи, като защитава конституционните ценности и образователните цели, както и равенството между половете\". Общността на ислямската вяра в Австрия - мюсюлманска организация, планира да оспори новия закон във върховния съд с мотив, че е дискриминационен. Правителствената коалиция във Виена, в която влизат дsсноцентристката Народна партия и крайнодясната Партия на свободата, даде ясно да се разбере, че нейната нова политика е насочена към мюсюлманите, на които се забранява да покриват голяма част или цялата си коса. Това не се отнася за по-малки шапчици и дрехи, носени от еврейски и сикски момчета. Турция днес осъди решението на Австрия като \"дискриминационно\" и призова Виена да спре \"намесата в свободата на религията\". Турското външно министерство заяви, че антиислямски движения и ксенофобия са приели \"систематична и институционална форма срещу мюсюлманите и турската общност, която живее в Европа, особено в Австрия\".", "date": "2019.05.18", "title": "Германия обмисля да забрани на ученичките да носят ислямски забрадки"}
{"url": "http://www.cross.bg/bila-zhertvata-krade-1604501.html", "text": "/КРОСС/ 30-годишната жена, която бе намерена мъртва встоличния квартал „Орландовци“ е била с вързани със „свински опашки“ ръце и крака.Тя е с множество криминални регистрации. Убитата е от ромски произход и е сред известните джебчийки в столицата. Жената е била регистрирана и като наркоманкаКъм момента няма заподозрян за извършеното престъпление. Според първоначалния оглед по тялото на жертвата има следи от насилие. Полицията има съмнения, че е починала след като е била пребита от собственици на къща, където е заловена да краде. Трупът е открит на улица, близо до дома на жертвата.Тя е майка на четири деца.", "date": "2019.05.18", "title": "Откритата в „Орландовци“ мъртва ромка хваната да краде и убита от жертвите?"}
{"url": "http://www.cross.bg/film-divi-bulgarski-1604503.html", "text": "/КРОСС/ Българското кино съвсем скоро ще може да се похвали с нов филм! Снимките на екшън комедията „Диви и щастливи“, с участието на Яна Маринова, Луиза Григорова-Макариев, Александър-Сано и Дария Симеонова, вече започнаха. В една от главните роли се превъплъщава младата международна звезда Базил Айденбенц, познат от хитовия британски сериал „Виктория“.Продукцията обещава зрелищни каскади, каквито досега не е имало в български филм или сериал. Визията е модерна и се цели в нивото нахоливудските продукции, а хуморът и свежите реплики допълват съвременния стил на снимане, като част от диалога е на английски език.Редица обичани родни звезди ще влязат в образите на запомнящи се герои, към които публиката няма да остане безразлична. Имената им на този етап остават в тайна.„Диви и щастливи“ е третият пълнометражен български филм на режисьора Мартин Макариев („Вила Роза“, „Привличане“ са другите му два проекта), сценарист е Борислав Захариев, а оператор е Андрей Андреев. Продуценти са Яна Маринова и Александър-Сано. Същият екип реализира хитовия филм „Привличане“, който се превърна в най-гледания филм за пролетта на 2018 г. „Привличане“ е на челните места в класацията за най-гледан български филм за всички времена.А ето и малко за сюжета: Филмът разказва историята на Боряна (Яна Маринова), която е загубила усещането за пълноценен и истински щастлив живот. Една нелепа случайност обаче я подтиква към смели и решителни действия. В устрема си тя повлича и най-добрата си приятелка Мила (Луиза Григорова-Макариев).„Искахме да направим филм за смелата жена. За жената, която не се страхува да поема рискове и се втурва презглава, за да сбъдне мечтите си. С този филм искаме да вдъхновим съвременната българка да бъде по-борбена и да не отстъпва пред трудностите, да преследва целите си и да има вяра в себе си. Щастието е на една ръка разстояние, трябва само да се протегнеш...или някой да ти покаже, че винаги има начин.“, казва актрисата и продуцент Яна Маринова.„Сега, да не ни разберете погрешно. Филмът не е само за жени. Мъжете също има с какво да напълнят очите. Постарали сме се да отправим послание, но то да бъде поднесено с голяма доза хумор и ирония. Стига толкова драма и трудносмилаеми истории! Животът дори в България си го правим ние самите и понякога ни трябва много малко, за да направим крачката към по-доброто бъдеще.“, допълни Александър Сано.Първата част на снимките започна още през 2018 г., като във Варна безаснета десетминутна секвенция, с която продуцентите участваха на павилиони за филми в Холивуд и Кан. Там „Диви и щастливи“ беше купен още на „зелено“, а договорът с международния дистрибутор Free Dolphin Entertainment осигурява разпространение в цял свят. Сега снимките продължават, като ще обхванат някои от най-красивите и емблематични места в България, минавайки през София, Русе, Варна и Велико Търново.", "date": "2019.05.18", "title": "\"Диви и щастливи\" обещава зрелищни каскади"}
{"url": "http://www.cross.bg/vaklin-sebe-sama-1604518.html", "text": "/КРОСС/ „Корупцията сама по себе си е размяна на пари, финансово престъпление, но тя води след себе си последици за цялото общество, може би затова законодателят е взел такова решение, да даде тежки наказания”, това мнение изрази в интервю за предаването „Тази събота” по БТВ  бизнесменът Александър Ваклин, по повод тежките присъди, постановени от съда по делото „Иванчева”. „Аз лично, като човек, се изненадах. Но не съм аз човекът, който определя тези неща”, допълни той. „Аз свърших това, което трябваше да свърша. Това безобразие трябваше да бъде сигнализирано и наказано. И съм доволен от това, че съдът в 260 страници е обосновал много добре това ужасно престъпление”, посочи Ваклин и заяви, че съвестта му е чиста и няма никакви притеснения да застане очи в очи с хората, които получиха тези тежки присъди.", "date": "2019.05.18", "title": "Александър Ваклин: Корупцията сама по себе си е размяна на пари"}
{"url": "http://www.cross.bg/dzhokovich-stigna-potro-1604505.html", "text": "/КРОСС/ Новак Джокович отново показа класата си, като се класира за полуфиналите на турнира по тенис от сериите „Мастърс“ в Рим, като победи Хуан Мартин Дел Потро с 4:6, 7:6, 6:4 в изключително оспорван и напрегнат мач.Сърбинът спаси на два пъти мачбол във втория сет срещу аржентинеца, след като губеше в тайбрека с 4:6 т. Последваха обаче 4 поредни точки за лидера в ранглистата и успех в сета.  Преди това Джокович стигна до пробив в средата и поведе с 4:2, а при 5:3 аржентинецът спаси сетбол. После Дел Потро върна пробива и така се стигна до тайбрека.В третия сет емоциите завладяха Джокович, който счупи ракетата си, след като загуби едно разиграване. Все пак той продължи да контролира мача и стигна до победата. В спор за място на финала той ще играе с друг аржентинец - Диего Шварцман. В другия полуфинал се срещат Стефанос Циципас (Гърция) и испанецът Рафаел Надал.При жените на полуфиналите ще играят Кики Бертенс от Холандия с британката Джоана Конта и гъркиня Мария Сакари, която елиминира Кристина Младенович (Франция) с 6:7, 6:3, 6:0, срещу Каролина Плишкова от Чехия.", "date": "2019.05.18", "title": "Джокович оцеля в Рим и е на полуфинал"}
{"url": "http://www.cross.bg/general-toshevo-voda-1604517.html", "text": "/КРОСС/ Протест с шествие ще се проведе в Генерал Тошево заради отровената с пестициди вода в квартал „Пастир“. Въпреки че вчера, след 23 дни без вода, беше възстановено водоподаването за битови нужди, жителите са недоволни от реакцията на институциите и ги обвиняват в липса на прозрачност. Хората настояват в кратки срокове да бъде доказано, че водата е годна и за питейни нужди. Протестът ще се състои, въпреки че водата за битови нужди беше пусната, тъй като това е само едно от исканията на недоволните граждани, заяви организаторът на шествието Росица Стоева: „Може да има отлагания. Тръбопроводът ни е от 1950 година. Никаква подмяна не е имало досега. Трябва да бъде подменена цялата водопроводна система“. Протестиращите ще настояват и за системен контрол на земеделските производители от страна на РЗИ - Добрич. Според Стоева няма как децата да бъдат опазени да не пият от водата. Хората в „Пастир“ ще бъдат подкрепени и от останалите жители на Генерал Тошево. ", "date": "2019.05.18", "title": "Протест с шествие в Генерал Тошево заради отровената с пестициди вода"}
{"url": "http://www.cross.bg/chasa-tryd-monitor-1604491.html", "text": "/КРОСС/ Екранната „дрога\" вдига кръвното при децатаСтоличните грандове губят по милион от ментетаИскат конфискация на 13 млн. лв. от оръжейника ГебревДефицитът в енергетиката надвиши 5 млрд. лв.Четирима първолаци в борба за едно мястоИнтимни снимки подтикнали Чане да убиваКалта върху драсканиците досъспива МагуратаКармична разплата решава евровота на 26 майБорисов откри инвестиция за 100 млн.Управляващият директор на Филип Морис за Югоизточна Европа Христос Харпантидис пред „Труд\":_ В България над 150 хиляди пълнолетни пушачи използват IQOSПо нови коли сме 10 пъти по-бедни от германците Голям проект за консервация на скалните рисунки съвпада с графити скандала в МагуратаПускат нови площадки за ракети - чакат още градушкиБорисов: Бъркане в съдебната власт не одобрявамПартия „Пряка демокрация\" ще се бори за повече демокрация и проспериращ Европейски съюзБорисов: Без „Хемус\" градовете на север ще са красиви, но само за селски туризъмНов ред за климатите в София - ето защо е нужен„Главболгарстрой\" ще строи новото германско посолствоБългарин финалист на ЕвровизияПроф, Боян Дуранкев, водач на листата за Европарламент на „Коалиция за България\":Референдум да каже дали да се разполага чуждо въоръжение у нас и в ЕССаня Армутлиева, продуцент: \"Пазарът на музика у нас все още е проблемен\"Политиката постоянно ме отблъскваКремена Минева от оркестър „Иохан Щраус\": \"Андре Рийо не е просто музикант, той е мисионер\"Румен Петков, лидер на АБВ, пред „Труд\": Нинова осигури комфорт на Борисов като на късния ЖивковСтратегия за отнемане на деца няма и няма да имаИзмислено е, просто трябва да се предложиБорисов не иска да си отиде като другите маскариУчрежденията не са мръсна думаБългария НЕ търси талантХляб, зрелища и икономически заблуди", "date": "2019.05.18", "title": "Преглед на печата за 18 май"}
{"url": "http://www.cross.bg/chasa-liniya-nadyasno-1604477.html", "text": "/КРОСС/ От 08.00 часа на 18.05.2019 г. до 24.00 часа на 20.05.2019 г. във връзка с извършването на ремонтни дейности по съоръженията на трамвайно обръщателно колело „Изток“ се въвежда временна организация на движение, съответно:- за 18.05.2019 г. (събота):·от 04:30 до 16:00 часа трамвайна линия № 20 ще се движи по маршрут от депо „Искър“ до трамвайно обръщателно колело “Гео Милев”.След 16:00 часа маршрутът се възстановява до метростанция “Опълченска”.·от 04:30 до 24:00 часа трамвайна линия № 22 ще се движи по маршрут от ж.к. „Красна поляна“ до площад “Паметник Левски”.Разкриват се временни спирки, както следва:- с код 6102 “Площад Паметник Левски” на 30.00 метра преди ул. “Панайот Волов” в посока площад “Паметник Левски” – крайна и начална;- с код 6103 “Площад Паметник Левски” на 60.00 метра след пешеходната пътека в посока автостанция „Изток“.Автобусен транспорт:§от 04:30 до 16:30 часа се разкрива временна линия № 20-ТМ с маршрут:  от автостанция „Гео Милев“ по ул. “Иван Димитров – Куклата”, надясно по бул. “Шипченски проход”, надясно по бул. “Михай Еминеску”, по бул. “Ситняково” до ж.п. гара „Подуене“, наляво по бул. “Мадрид”, надясно по ул. “Проф. Милко Бичев”, надясно по бул. “Ген. Данаил Николаев” и направо по бул. “Ситняково” по маршрута до автостанция „Гео Милев“. Автобусите ще спират на съществуващите автобусни спирки по маршрута; на трамвайните спирки по бул. “Шипченски проход” и двупосочно на трамвайна спирка с кодове 1821 и 1822 “Ул. Алеко Константинов” на бул. “Мадрид”.След 16:00 часа на 18.05.2019 г. (събота) се възстановява движението по трамвайна линия № 20 по постоянния маршрут.От 04:30 до 24:00 часа се разкрива временна автобусна линия № 22-ТМ с маршрут: от автостанция „Изток“ (начална спирка на автобусни линии №  90, 117 и 118) по ул. “Летоструй”, надясно по бул. “Ботевградско шосе” до ж.п. гара „Подуене“, направо по бул. “Мадрид”, направо по бул. “Янко Сакъзов” до площад “Паметник Левски”, обратен завой на площада и по бул. “Янко Сакъзов” по маршрута до автостанция „Изток“.Автобусите ще спират на:- съществуващите автобусни спирки по маршрута;- двупосочно на трамвайна спирка с кодове 1821 и 1822 “Ул. Алеко Константинов” на бул. “Мадрид”;- на временните спирки с кодове 6102 и 6103 “Площад Паметник Левски” за трамвайна линия № 22.На 19.05. и 20.05.2019 г.:Трамваен транспорт: от 04:30 часа на 19.05.2019 г. (неделя) до 24:00 часа на 20.05.2019 г. (понеделник) трамвайна линия № 22 ще се движи по маршрут от ж.к. „Красна поляна“ до трамвайно обръщателно колело „Гео Милев“;Мотрисите ще спират на всички съществуващи трамвайни спирки в променения участък от маршрута.Автобусен транспорт: от 04:30 на 19.05.2019 г. (неделя) до 24:00 часа на 20.05.2019 г. (понеделник) се разкрива временна линия № 22-ТМ с маршрут:  от автостанция „Изток“ (начална спирка на автобусни линии №  90, 117 и 118) по ул. “Летоструй”, надясно по бул. “Ботевградско шосе” до ж.п. гара „Подуене“, направо по бул. “Мадрид”, надясно по ул. “Проф. Милко Бичев”, надясно по бул. “Ген. Данаил Николаев” и наляво по бул. “Ботевградско шосе” по маршрута до автостанция “Изток”.Автобусите ще спират на съществуващите автобусни спирки по маршрута и на трамвайна спирка с код 1821 “Ул. Алеко Константинов” на бул. “Мадрид” в посока театър „София“.", "date": "2019.05.18", "title": "Ремонт по маршрута на трамвайни линии № 20 и № 22"}
{"url": "http://www.cross.bg/hristov-zashtoto-borisov-1604478.html", "text": "/КРОСС/ „Ние искаме да има ясни правила така, че доходите да растат.“ това заяви кандидатът за евродепутат от „БСП за България“ Иво Христов в студиото на Бтв.Той подчерта, че програмата „Визия за Европа“ е съгласувана и се вписва в общата програма на ПЕС.„Социалната политика, която предлагаме, предвижда определени ставки за минимална работна заплата на европейско ниво и за минимална пенсия“, допълни Христов.Той уточни, че ако има формула на общоевропейско ниво, по която да се формират минималната пенсия и заплата, държавите ще я следват.„В момента се формира бюджетен излишък, който Борисов триумфално раздава предизборно – с общите пари си купуват избори“, каза още той. По неговите думи залогът на изборите е дали ще се създаде нова политическа ситуация в България, в резултат на победа на опозицията.По повод обвиненията, че премиерът и президентът участват в предизборната кампания нерегламентирано, Христов коментира, че вчера ЦИК е отхвърлила жалбата на ГЕРБ, а днес Борисов раздава бюджета за 2020 г., като обещава покачване на доходите, докато инспектира показно за пореден път магистрала „Хемус“ и обещава на жителите на Търговище море.„Очевиден е отговорът- кой участва в кампанията и с какви инструменти“, допълни кандидатът за евродепутат. „Пътуваме в страната и това, което ме шокира, е страхът, който се е вселил в душата на българите. В София не го усещаме, но в провинцията, дори свободните професии, като адвокати и доктори, рискуват да загубят своята клиентела и позиции, ако не намерят някаква връзка с кметовете, които често са от ГЕРБ“, коментира Иво Христов.Той подчерта, че често активисти на БСП са заплашвани, пречи им се да водят кампания и се използват всички инструменти на държавата, като НАП, за притискане на бизнесмени, които имат симпатия към опозицията. „Това не е нормално. Прави ми впечатление и че у нас се е установила икономика на порока. Сливен прилича на Монте Карло. Там живеят изцяло от казина“, коментира той.Според него този бизнес ерозира трудовата етика на българина, защото го приучва на лесни печалби, но е зависим и от конюнктурата, защото съобразно вариациите на турската лира, той може да угасне всеки момент.„Игрални зали има във всички малки населени места в България и това са единствените цветни петна в градския пейзаж. Българинът е много отчаян, щом прибягва до търкане на билетчета и до хазарт“, каза още кандидатът за евродепутат. „По пълните зали съдя, че хората вярват на БСП. Мъдрите осъзнават, че няма друга алтернатива, която може да спре установяването на пълната власт на Борисов.Страхът у хората може да бъде изтрит от българската действителност, само при смяна на сегашния режим“, категоричен е Христов.„В атмосферата на обща поквара и корупция, която констатираме от години, мнозинството гласува нефелен закон против корупцията, който разчита само на декларации“, допълни той.Христов припомни, че президентът е свикал КСНС на тема корупция, но не е имало кой да докладва от името на антикорупционната комисия, защото председателят и зам.-председателят попаднаха във водовъртежа на скандала.", "date": "2019.05.18", "title": "Иво Христов: Искаме да има ясни правила така, че доходите да растат "}
{"url": "http://www.cross.bg/iztochna-bulgariya-mesta-1604489.html", "text": "/КРОСС/ През нощта срещу събота над повечето райони от Западна България ще се изясни и вятърът ще стихне. Над Източна облачността ще се задържи значителна и на места там ще превали и прегърми.Ще преобладава слънчево време, с повече облаци над Източна България и планините, като на места там в следобедните часове отново ще има краткотрайни валежи и гръмотевична дейност.Ще духа слаб до умерен запад-северозападен вятър. Максималните температури ще са между 21° и 26°.Атмосферното налягане ще се задържи малко по-ниско от средното за месеца.", "date": "2019.05.18", "title": "Ще настъпи затопляне"}
{"url": "http://www.cross.bg/rodeni-na-maii-1604488.html", "text": "/КРОСС/ пианист; - кмет на Бургас; писател и сценарист; – лекоатлетка; - бивш областен управител на Варна; - актриса, тв водеща; – депутат в 44-ото НС; ", "date": "2019.05.18", "title": "Родени на 18 май"}
{"url": "http://www.cross.bg/sveti-telata-muchenitzi-1604480.html", "text": "/КРОСС/ Теодот живял по времето на император Диоклетиан, който жестоко мразел християните. Имал страноприемница в град Анкира. Като боголюбив християнин, той с радост давал храна и подслон на бедните и гладните, ободрявал и спасявал затворниците, а телата на умрелите за Иисус мъченици откупувал и погребвал по християнски обичай.По това време жертва на гонениятя срущу християните станали и седем девици. Те много обичали Бог, затова били подложени на големи страдания. За непокорството им езичниците ги хвърлили в езерото, с привързани на шиите им огромни камъни. Там светиците намерили мъченическата си смърт.Скоро телата им намерил Теодор, заедно със сродника си Полихрония и тайно ги погребал. Обезомял от случилото се, градският управител заповядал да хванат виновните, а телата на девиците - изгорил за назидание на всички християни.От страх, че ще бъде смъртно наказан, Полихроний издал Теодот. Покрусен от предателството на своя събрат, светия човек сам се преда и пламенно защитил вярата Хистова. Това силно разгневило местните жреци и те поискали смъртта му. След жестоки изтезания и 15 годишен затвор, свети Теодот умрял мъченически през 303 г.Днес църквата почита още паметта на свети мъченици Петър, Диориний и Андрей, и свети мъченички Павла и Христина.", "date": "2019.05.18", "title": "Свети мъченик Теодот Анкирски и седем свети деви мъченици"}
{"url": "http://www.cross.bg/boshko-admira-saraevo-1604485.html", "text": "/КРОСС/ Любовта на Бошко Бркич и Адмира Исмич започва с една новогодишна целувка. Двамата са ученици в Сараево и посрещат с компания новата 1984 година. Година, през която столицата на Босна и Херцеговина е домакин на Зимните олимпийски игри.Градът, в който мирно съжителстват бошняци, сърби и хървати, посреща хиляди спортисти, а олимпийският дух завладява всички.Тогава Бошко и Адмира са на 16 години. Тя е родена на 13 май 1968 г., той – на 11 август 1968 г. Лудо влюбени, мечтаещи за бъдещето и безгрижни. Нито родителите на Бошко – Дражен и Радмила, които живеят в Сараево от 1970 г., нито родителите на Адмира – Недрета и Зия Исмич, имат нещо против връзката им. В Титова Югославия смесените връзки и бракове не са нещо необичайно.„Разбрах случайно. Извика ме учителката на Бошко в училище, защото избягал от час. Докато вървях по коридора видях една жена. Тя ми каза – „Мен ме извикаха заради дъщеря ми“. Беше майката на Адмира. Оказа се, че двамата отишли на кино. “, разказва майката на Бошко Радмила Бркич.Влюбените не се разделят нито за миг. Всеки ден двамата изминават по няколко пъти разстоянието от около десетина километра между домовете си.ира„Бяха на училище до 13 часа. След това идваха у дома и обядваха. Когато хората видеха единия сам по улицата, се чудеха къде е другият. Толкова бяха свикнали да ги виждат заедно. Адмира беше много добро дете, много я обичах“, допълва майката на Бошко.След като завършват гимназия, Бошко получава повиквателна за казармата. 11-те месеца, през които младият сърбин отбива военната си служба, са единственото време, в което влюбените са разделени. Всеки ден обаче Бошко и Адмира си пишат писма, а когато той се връща в Сараево, двамата се записват пак заедно в университета. Тя учи химия, той – туризъм. За всички вече е ясно, че любовта им не е младежко увлечение.Бошко и Адмира обаче не подозират, че на пътя им ще се появи пречка, с която няма как да се справят – войната. През есента на 1991 г. Босна и Херцеговина обявява своя суверенитет, а в края на февруари 1992 г. се провежда и референдум за независимост, бойкотиран от сърбите. На 6 април 1992 година, Европейският съюз признава независимостта на Босна и Херцеговина и това слага начало на гражданската война между етнически сърби, хървати и мюсюлмани.В Сараево сръбски снайперисти на Радован Караджич откриват огън срещу мирен протест на демонстранти с югославски знамена и портрети на Тито. Убити са две жени.На 2 май 1992 г. артилерията на тогавашния командир на босненската сръбска армия Ратко Младич обстрелва железопътни и трамвайни линии, а 13 000 въоръжени сърби обкръжават града, заемайки стратегически позиции в сръбския квартал на Сараево – „Гърбавица“.„Вечерта на 15 март 1992 г. по-големият ми син Бранислав се прибра и ми каза – ти си спиш, а започва война. Помислих си, че говори глупости. На сутринта обаче той ми каза, че заминава за Крушевац. Бошко обаче отказа да тръгне с него. Аз напуснах Сараево на 21 август 1992 г. Бошко ме накара. Последният път, когато го видях, бе в двора на родителите на Адмира. Тогава й казах – „Адмира, пази моя Бошко“, през сълзи си спомня Радмила.Обстрелът на Сараево е денонощен. В същото време в обсадения град мюсюлманите избиват етническите сърби. Животът на Бошко и Адмира се превръща в постоянен страх, а пред Бошко стои абсурдната дилема – да се присъедини към сърбите и да стреля по любимата си и нейните близки или да остане с нея и да воюва срещу своите.Така минават 14 месеца, през които сърбите все повече затягат обръча около Сараево. Навсякъде по улиците има знаци с надпис Pazite, Snajper! („Внимание, снайпер!“). През септември 1992 г. Адмира се премества при Бошко – в апартамент в центъра на града. Изтощени от постоянните бомбардировки, страха от снайперистите и престъпниците, които нападат цивилни граждани всяка нощ, единственият изход пред двамата влюбени остава бягството. Те искат да избягат от Сараево и да стигнат до Белград, където да се оженят.Бошко успява да се свърже с Исмет Байрамович, по прякор Кело – рецидивист, който в онзи момент контролира голяма част от обсадено Сараево. Срещу 18 000 марки Кело обещава на младия сърбин, че ще осигури коридор през моста Връбаня над река Миляцка, която разделя мюсюлманските от сръбските позиции. Парите били за подкуп на снайперистите.Така вечерта на 18 май 1993 година Бошко и Адмира тръгват към свободата. Двамата вървят по моста Връбаня, когато проехтяват изстрели. Бошко умира на място. Адмира е тежко ранена. Младата жена обаче успява със сетни сили да пропълзи до любимия си, прегръща го и след минути издъхва.Телата на двамата обаче остават на моста цели шест дни. Никой не може да стигне до тях заради непрестанния снайперистки обстрел.„Научихме за смъртта им два дни по-късно. Свързаха се с нас по радиостанция, за да ни кажат, че са чули слухове, че Бошко и Адмира са убити“, разказва 70-годишната Недрета Исмич, която и до днес живее в Сараево и оплаква безсмислената загуба на дъщеря си и нейния любим.Майката на Бошко – Радмила, пък научава зловещата новина още същата вечер.„Потърси ме комшията – „Радо, търсят те по телефона“. Обаждаше се съученик на Бранислав от Сараево. Пита ме: „Къде е Бане?“. После чух, че синът ми попита: „Най-лошото ли е? И нямаше нужда да слушам повече“, допълва възрастната жена.Бащата на Адмира - Зия се обръща към умиротворителните сили на ООН, които вече са разположени в града – ЮНПРОФОР, за съдействие да приберат труповете. От ЮНПРОФОР обаче отказват с претекста, че бронираните им коли са уязвими от бронебойни снаряди.На 24 май 1993 г. телата на Бошко и Адмира са издърпани от сръбската страна. Първоначално сръбски командир заявява, че негови войници са успели с риск за живота си да се промъкнат само на метри от мюсюлманските позиции. По-късно обаче става ясно, че сърбите са вързали с въжета босненски пленници, които са издърпали труповете.Бошко и Адмира са погребани в общ гроб в гробището Вранеш в Лукавица. На погребението им присъства само майката на Бошко. Родителите на Адмира няма как да напуснат обсаденото Сараево.„Един френски журналист стоеше до мен, не знам как се казва. Той ми каза:„Възхищавам ви се как се държите“. А аз от шока не можех да реагирам. Стоях като статуя, не можех да повярвам, че това се случва. И тогава попът каза, че нейното име няма да го споменава, защото е мюсюлманка и не е кръстена. А аз му казах – щом няма да опееш нея, няма да опяваш и него“, споделя 78-годишната Радмила.Три години по-късно – през 1996 година, телата на Бошко и Адмира са пренесени в Сараево и препогребани отново в общ гроб.„Съгласих се да ги ексхумират. Никога не бих позволила да ги разделят. Това щеше да е още едно престъпление“, допълва майката на Бошко.Разследване за убийството на Бошко и Адмира не е провеждано. Убиецът им и до ден днешен не е известен.„По време на процеса срещу Радован Караджич свидетел обяви, че децата ни са убити от член на паравоенната формация „Шева“. Но убиецът едва ли е жив още, а животите ни бяха разрушени“, заключва Радмила Бркич.", "date": "2019.05.18", "title": "Преди 25 г. снайперисти застрелват сараевските Ромео и Жулиета"}
{"url": "http://www.cross.bg/borda-organizatziya-italiya-1604490.html", "text": "/КРОСС/ Италия прие 18 от общо 65-те мигранти от борда на кораб на германска хуманитарна организация, предаде ДПА.Агенцията отбелязва, че по този начин страната в известна степен не е изпълнила обещанието на своя твърдолинеен министър на вътрешните работи Матео Салвини да отказва напълно достъп на преселници.На седем деца, седем майки, трима бащи и мъж, който се нуждае спешно от медицинска помощ, е било позволено да слязат на италианския бряг, каза източник от вътрешното министерство.Говорител на неправителствената организация \"Сий уоч\" потвърди, че 18-те мигранти са били взети от италианската брегова охрана и отведени на остров Лампедуза. \"На борда още се намира бременна жена и е неприемливо, че Италия признава основни човешки права само за семейства - всички на борда са хора и имат човешки права\", заяви Рубен Нойгебауер.\"Сий уоч\" спаси мигрантите в сряда. Според Нойгебауер сред тях са 15 непълнолетни, включително две бебета. Осем от децата не са придружени от възрастен.По-рано източници от италианското вътрешно министерство заявиха, че на кораба на благотворителната организация е казано да се отправи към Тунис, посочва ДПА.\"Сий уоч\" съобщи в Туитър, че условията на борда \"са много обезпокоителни\", като голям брой мигранти страдат от морска болест и има опасност да се обезводнят.Салвини, който е начело на крайнодясната партия \"Лига\", засили своята антиимигрантска риторика по време на невъздържаната си предизборна кампания преди изборите за Европейски парламент, които в Италия ще бъдат произведени на 26 май, отбелязва ДПА.", "date": "2019.05.18", "title": "Италия склони да приеме 18 от 65-те мигранти, спасени от германски активисти"}
{"url": "http://www.cross.bg/tema-izdanie-durzhavata-1604487.html", "text": "/КРОСС/  Европейски доходи и български протести - Пламен Димитров, президент на КНСБ; Студио \"Европейски избори 2019\" - БСП и ВМРО; На живо: фестивал на уличните артисти в Банкя; Отново \"Аскеер\" на сцената на Военния театър - Владислав Виолинов и Веселин Анчев;Димитър Иванов-Капитана - единственият вентролог у нас; Премиера на балет Арабеск - Васил Дипчиков, Андреа Андонова и Мариана Крънчева; В световния ден за борба със затлъстяването - ендокринологът доц.д-р Пламен Попиванов; Как свалх 60 кг за 7 месеца - историята на Мисис България 2017 г. Ирина Белчева;В Деня на Св.св. Кирил и Методий - влюбените Демс и Антон и Иво Христов; Лекари на ръба на оцеляването - говорят протестиращите от Детската болница в София; Какво искат от държавата съпругите на осъдените полицаи за смъртта на Чората?; Ицо Хазарта с първи солов албум; Разширяването на неизбежната отбрана - капан или спасение от битовата престъпност? Валентин, който се моли с Франциск. Как един фитнес инструктор застана редом до Папата? Любовта, която побеждава. Историята на Марин от Оряхово и китайската принцеса Сун; Коя е първата българска лекарка? Жената, дарила всичко, което има, на държавата. И какво днес ни е останало от нея? Разказваме в „Машина на времето\";  ", "date": "2019.05.18", "title": "Теми и гости в сутрешните блокове на телевизиите на 18 май "}
{"url": "http://www.cross.bg/grad-somaliya-obyavyava-1604481.html", "text": "/КРОСС/ - Шведският град Йоншьопинг получава статут на кралски град. - Начало на Великата обсада на Малта от османските турци, продължила от 18 май до 11 септември. - Основан е град Монреал, център на канадската провинция Квебек.- Учреден е британският рицарски Орден на банята от Джордж I. - Започва Седемгодишната война, след като Англия обявява война на Франция. - Наполеон Бонапарт официално е обявен за император на Франция. - Основан е град Левангер, Норвегия от шведския крал Карл III. - Състои се сватбата на германската принцеса Щефани Хоенцолерн-Зигмаринген с португалския крал Педру V.. - На официална церемония край град Плоещ, Румъния, Самарското знаме е връчено на Трета дружина от Българското опълчение с командир Павел Калитин. - Учреден е орденът \"За военна заслуга\". - Съставено е двадесет и шестото правителство на България, начело с Рачо Петров.- Открито e пристанището в Бургас. - Отваря врати Народният музей в София - днес Национален археологически институт с музей.- Открито е пристанището във Варна. - Цар Фердинанд I учредява ордена \"Свети Равноапостоли Кирил и Методий\". - Влиза в сила Сталиновата политика за етническо прочистване на Кримския полуостров, вследствие на което кримските татари започват да се депортират.- Направено е първото успешно изкачване на четвъртия по големина връх в света Лхотце от швейцарска експедиция. - Програма Аполо: Изстрелян е Аполо 10. - Приета е нова Конституция на Народна република България, известна като Живковска конституция. - Влиза в сила Договорът за забрана на складирането на дъното на моретата и океаните на ядрено оръжие и на други видове оръжия за масово унищожение.- Под кодовото име Усмихнатия Буда, Индия успешно детонира първото си ядрено оръжие и така става шестата нация в света извършила подобен опит. - Изригва вулканът Света Елена. Загиват 57 души, биват разрушени 250 къщи, 47 моста, 24 км жп линии и 298 км магистрали. - Северна Сомалия обявява независимост от останалата част на Сомалия под името Република Сомалиленд, но остава непризната от международната общност. - Убити са Сараевските Ромео и Жулиета. - Състои се премиерата на американски компютърно-анимационен филм Шрек. - Българинът Петко Тотев изкачва връх Еверест.- Учредена е политическата партия Зелените. ", "date": "2019.05.18", "title": "18 май в историята"}
{"url": "http://www.cross.bg/vsichki-prosti-veliki-1604479.html", "text": "/КРОСС/ \"Всички велики неща са прости, а някои от тях могат да бъдат изразени с една-единствена дума: свобода, справедливост, чест, дълг, милосърдие, надежда.\"", "date": "2019.05.18", "title": "Всички велики неща са прости"}
{"url": "http://www.cross.bg/myzeite-myzeii-godina-1604475.html", "text": "/КРОСС/ Повече от 50 галерии и музеи ще участват тази година в Европейската нощ на музеите в София.  Входът на всички тях е свободен, съобщиха организаторите.Посетителите ще могат да разгледат постоянна експозиция и временните изложби „За честта и славата на България\", „Памет и живо наследство във фотообектива\" и „Горски приказки разказват Родопите\". Посетителите ще имат възможност да си направят и снимка за спомен в музея със сценичен костюм от тракийската епоха.Конна езда и стрелба с лък са сред атракциите на Пернишката крепост. На хълма Кракра ще бъде отворена улица на занаятите, където посетителите ще могат да направят глинен съд на грънчарското колело, да рисуват на стъкло или да изработят колие от мъниста. Вечерта в Регионалния исторически музей ще бъде открита изложбата „Нередактирано детство\", която ще покаже развитието на града през израстването на пернишките деца. Експозицията е посветена на 90-годишнината от обявяването на Перник за град.Основен участник в Европейската нощ на музеите и тази година в Пловдив е Общинският институт „Старинен Пловдив\". В Балабановата къща ще бъдат открити три изложби, а на Римския стадион ще има концерт и филмова премиера.Авиомузеят в Бургас ще предложи на посетителите виртуален нощен полет над града с модел на самолетите Ан.В Добрич ще има изложба на сценични плакати.", "date": "2019.05.18", "title": " Европейска нощ на музеите 2019"}
{"url": "http://www.cross.bg/napoleon-obyaven-imperator-1604482.html", "text": "/КРОСС/ На 18 май 1804 г. Наполеон Бонапарт официално е обявен за император на Франция. Пътят към трона минава през успешна военна кариера след началото на Френската революция през 1789 г., постепенно навлизане в политическите среди и издигане до висшите ешелони на властта след края на якобинския период от началото на 90-те години на XVIII век. Наполеон на практика има важна роля в управлението на Франция от времето на Директорията (1795-1799), когато ръководи военни кампании в Италия, Малта, Египет и Европа, но поема еднолично властта едва след преврата от 18 брюмер (9 ноември) 1799 г., когато тя е заменена от Консулство. Консулите са трима, като Наполеон е обявен за първи. От времето на Консулството датират и реформите, които постепенно променят френското общество и държавата. Наполеон централизира администрацията на департаментите, образователната и данъчната система, налага нови граждански, наказателен и търговски кодекс, известни събирателно като Наполеонов. Някои от постановките в тях са валидни и до днес. От обявяването на Наполеон за император до коронацията му минават повече от шест месеца. Тя се провежда на 2 декември в катедралата \"Нотр Дам\" в Париж. Имперските му регалии са благословени от католическата църква, с която той сключва конкордат още през 1801 г., а Наполеон е коронясан лично от папа Пий VII.", "date": "2019.05.18", "title": "На 18 май 1804 г. Наполеон е обявен за император"}
{"url": "http://www.cross.bg/huawei-filmi-knigi-1604476.html", "text": "/КРОСС/ Популярният организатор на фестивала за филми, основани на книги, CineLibri, с подкрепата на HUAWEI и с медийното партньорство на АртАкция, са щастливи да обявят началото на HUAWEI SMARTPHONE FILM FESTIVAL - фестивал за късометражни филми, заснети с HUAWEI P30 Pro.Всички участници с интереси в областта на киното, драматургията, операторското майсторство и режисурата могат да изпратят трийтмънт за късометражен филм на адрес huaweifilmfest@cinelibri.com, до 2 страници, 12pt, Arial, придружен от биография и портфолио (ако е налично).Сред тях избрано жури ще избере 10 участници, които ще имат възможност да се докоснат до начин на работа, който много световни режисьори практикуват - създаване на кино с помощта на телефон!Всичко, свързано с тази инициатива, може да се намери в специалната секция Huawei Film Fest на уеб сайта www.atrakcia.bg, включително подробните условия за участие, указания как се пише трийтмънт и много вдъхновяващи материали, които ще бъдат публикувани през периода на протичането й.Там ще бъдат обявени и десетте финалисти, които ще бъдат поканени и на специален курс за видеография, на който ще получат устройство HUAWEI P30 Pro, с което да реализират късометражния си филм, съвети за работа с него, трикове при видеозаснемане, разяснение на пълната функционалност на смартфона.Участниците ще имат на разположение 1 месец, за да подадат изцяло готовите късометражни филми на адрес huaweifilmfest@cinelibri.com.През това време, освен с устройство HUAWEI P30 Pro, те ще разполагат и с озвучителна техника, терен в центъра на София (при нужда), както и менторинг и съвети относно видеозаснемането на късометражния филм, осигурени от Cinelibri.Изпратените идеи под формата на трийтмънт, както и финалните 10 късометражни филми, ще бъдат оценявани от звездно жури в състав:Стаси Айви - един от най-успелите ни киножурналисти, създател на Cinema Confidential или “Поверително от света на киното”, режисьор и сценарист;Крис Захариев - известен влогър, инициатор на YOUTUBE проекта \"Да се изгубиш нарочно”, който се превърна и в пълнометражен филм;Крум Родригес - един от най-добрите български оператори. Познаваме работата му от филмите “Урок”, “Слава”, “Цветът на Хамелеона”, “Виктория”, “Подслон”, “Безбог” и много други;Жаклин Вагенщайн - издател, създател на кино-литературния фестивал Синелибри, продуцент;Лонгруи Циу - Регионален мениджър на Huawei Consumer Business Group за България и Северна МакедонияКулминацията на Huawei Smartphone Film Festival ще бъде на специална официална церемония, на която ще бъдат обявени тримата победители. Тя ще се състои в Дома на Киното. Зрителите ще имат възможност да се насладят на трите филма, достигнали до челната тройка, а победителите ще видят филмите си на голям екран.Всички селектирани участници ще получат бадж за фестивала Cinelibri 2019 с достъп до всички филми, книга от поредица Амаркорд, посветена на големите кинотворци, 30% намаление върху всички книги на Колибри, излъчване на филмите им в Youtube канала на Huawei.Tримата основни победители ще получат устройство Huawei P30 Pro, излъчване на филмите в Дом на киното на специална церемония, грамоти, комуникация в онлайн каналите ни; три книги от поредица Амаркорд, бадж за Cinelibri 2019, намаление на стойност 30% върху всички книги на Колибри.Големият победител ще получи устройство Huawei P30 Pro, почетна статуетка, достъп до международен workshop в София за адаптиране на сценарий по книга.на стойност 300 евро, грамота, излъчване на филма в Дом на киното на специална церемония, грамота, комуникация в онлайн каналите ни, три книги от поредица Амаркорд, бадж за Cinelibri 2019, намаление на стойност 30% върху всички книги на Колибри.  ", "date": "2019.05.18", "title": "Cinelibri стартира Huawei Smartphone Film Festival за късометражни филми"}
{"url": "http://www.cross.bg/chasa-myzeii-provede-1604486.html", "text": "/КРОСС/ Oт 09.00 часа от Централна гара ще потегли парният локомотив Баба Меца за ретро пътуване по маршрута София - Банкя - София.Oт 09.30 часа до 00.00 часа с различни инициативи под мотото \"Музеят като културно средище. Бъдещето натрадициите\" Националният исторически музей ще отбележи Международния ден на музеите и Европейска нощ на музеите.Oт 10.00 часа на ул. Ген. Гурко в гр. София (срещу стадион „В. Левски\") ще се състои финалното събитие отвторото издание на кампанията „Най-добър млад шофьор на България\".Oт 11.00 часа в парка при езерото Дружба в район \"Искър\" кандидатите за евродепутати Андрей Новаков и ЙоанаЙончева-Фильова ще присъстват на курбан за здраве и успех и празник „България в обединена Европа\".Oт 11.00 часа в \"Южния парк\" в гр. София откъм бул. \"Витоша\" Петър Витанов, Цветелина Пенкова, проф.Мариела Модева ще се срещнат с жители.Oт 11.30 часа в ПП Витоша, местност Игликина поляна, кандидатът за евродепутат Андрей Ковачев ще присъства на спортен празник \"Споделени игри\".Oт 11.30 часа на тенис кортовете пред зала София кандидатът за евродепутат Андрей Новаков ще присъства на награждаването на \"Маратон под наслов „Движението е здраве\", посветен на Световния ден на движението за здравеOт 11.00 часа в градинката пред Народния театър „Иван Вазов\" Съюзът на европейските федералисти иЕвропейското младежко движение организират акция за повишаване на избирателната активност в изборите заЕвропейски парламент.Oт 12.30 часа кандидатът за евродепутат Ева Майдел ще се срещне с граждани на открита приемна на бул. „Витоша\" и ул. „Патриарх Евтимий\". По-късно Ева Майдел ще се срещне с граждани в парка срещу районната администрация на СО-район \"Младост\" между 14.00 и 15.00 часа. От 15.10 до 16.00 часа Ева Майдел ще разговаря с граждани на спирка метростанция Младост 1 и Кооперативен пазар на Младост 1.Oт 14.00 часа пред читалището в кв. \"Младост 1\" в София Петър Витанов, Цветелина Пенкова, проф. Мариела Модева и проф. Румен Гечев ще срещнат с граждани. В 17.00 часа в парка срещу община Младост те ще се срещнат с жители на р-н Младост.Oт 15.00 часа кандидатите за евродепутати Андрей Ковачев и Андрей Новаков ще присъстват на футболен турнир в Курило -Нови Искър.Oт 16.00 часа в Летен амфитеатър пред НДК ще се проведе инициативата „Съкровищата на София - мултижанрови събития за деца\".Oт 16.30 часа в парк \"Възраждане\" кандидатите за евродепутати Мария Габриел, Ева Майдел и Андрей Ковачев ще присъстват на празник на район \"Възраждане\".Oт 16.30 часа в парк „Възраждане\" ще се състои концерт „Възраждане празнува\" със специалното участие наВеселин Маринов и Красимир Джамбазов - цигулка и състави от читалищата в район „Възраждане\".Oт 17.00 часа в Северен парк (езерото) Кандидатите за евродепутати Мария Габриел, Ева Майдел и Андрей Ковачев ще участват в основното предизборно събитие на 25 МИР ГЕРБ - София: Концерт „Заедно за Европа, заедно за България\".Oт 17.30 часа в Музеен комплекс - Правец при Родната къща на Тодор Живков ще бъдат открити изложби с колекции на Първия частен музей Арете - София. От 18.00 до 24.00 часа ще бъде обявен вход свободен за експозициите на Исторически музей Правец и Музеен комплекс.Oт 18.00 часа в Националния етнографски музей ще се проведе представяне на Регионален център за опазване на нематериалното културно наследство в Югоизточна Европа под егидата на ЮНЕСКО. Темата на презентацията е „Живите наследства на Югоизточна Европа през дейността на Регионалния Център в София\".Oт 18.00 часа Националният военноисторически музей се включва за поредна година в Европейската „Нощ намузеите\".Oт 18.00 часа в двора на къща музей „Пейо К. Яворов\" (ул. „Г. С. Раковски\" №136) Националният литературенмузей ще открие Нощ на музеите - 2019 с поетически рецитал по повод 100-годишнината от рождението на един от знаковите български поети на ХХ век Александър Геров.Oт 15.00 часа в галерия „Мисията\" на Държавния културен институт към МВнР ще бъде представена изложба на катедра „Плакат и визуална комуникация\", посветена на петата годишнина от основаването на магистърскапрограма „Калиграфия\" в НХА.Oт 19.00 часа в центъра на с. Близнаци, общ. Аврен, Деница Златева и Десислав Тасков ще се срещнат с жители.В 11.00 часа в центъра на селото ще се проведе празнично честване на 100- годишния юбилей на НЧ „Христо Ботев -1919\" с богата фолклорна програма.В 19.00 часа в ресторант ''Станимака'' ще се състои среща на кмета на Община Асеновград със спортните клубове по случай 17 май Ден на българския спорт.В централната част на Банкя - парк „Ротонда\", Централен парк „Кестените\" и Пешеходна зона ще се проведе Фестивал на Уличните Артисти.Oт 20.00 часа в Дома на изкуствата ще бъде представена документалната изложба „За онези родолюбиви люде\".Всички музеи в Банско ще работят безплатно и с удължено работно време.Oт 13.00 до 17.30 часа Исторически музей - Белово ще представи „Традиции и модерност в приготвянето на хляб в зората на индустриалното общество в района на гр. Белово\".Oт 10.30 часа в село Баничан ще се състои инициативата „Ние, броим врабчетата\".Oт 14.00 часа за тринадесета поредна година, Регионален исторически музей - Благоевград ще се включи вЕвропейската инициатива „Нощ на музеите\".Oт 10.00 часа в спортна зала на „Гранд хотел Поморие\" ще се състои Международен отворен шампионат по Кудо.Място на провеждане.Oт 10.00 часа в Културния дом на Нефтохимика \" ще се проведе областният кръг на VI-ия Национален фестивал на руската поезия, песен и танц \"Пусть всегда будет солнце\".Oт 11.00 часа в парка на к-с „Изгрев\" ще бъде открито второто издание на „Изгрев парк фест\".Oт 18.00 часа ще може да бъде посетена постоянната експозиция на Авиомузей Бургас, която включва разглеждане на самолетите Ан-12, Ан-2, Ту-154, МиГ-17 и МиГ-21.От 18.00 часа в зала \"Трезор\" на Археологическия музей на ул. \"Богориди\" 21 ще бъдат показани две златниизложби - \"Тракийското златно съкровище от Вълчитрън\" и \"Споменът за Велика България\".От 18.00 часа в в Културен дом на нефтохимика, площад „Тройката\", ще се проведе концерт, посветен на 113години от създаването на Общоарменски благотворителен съюз.От 18.00 часа до 24.00 часа в „Авиомузей\" - Бургас жителите и гостите на града ще могат да посетят постоянната експозиция.От 18.30 часа в Историческия музей на ул. \"Лермонтов\" 31 за първи път ще бъде показана голямата икона на Исус Христос, реставрирана с обществени дарения от края на миналата година. Самата реставраторка ще покаже на живо част от техниките за консервация на икони.Oт 19.00 часа в Етнографския музей на ул. \"Славянска\" 69 ще бъде представена националната изложба \"По шевиците ще ги познаете\" от РИМ - Шумен.Oт 20.00 часа часа музеят \"Банята на Сюлейман Великолепни\" в Туристически комплекс \"Акве Калиде\" ще отвори врати за посещение. Посетителите ще могат да гледат прожекциите на 3D мапинг на всеки кръгъл час.Oт 15.00 часа в конферентната зала срещу общината в гр. Бяла, област Варна, Деница Златева и д-р ДесиславТасков ще се срещнат с граждани.Oт 11.00 часа на паркинга на Varna Mall ще се състои Пролетен Фермерски пазар.От 17.00 часа в \"Парк- музей на бойната дружба 1444 \"Владислав Варненчик\" ще бъде открита изложба, посветена е на 595 години от рождението на полско-унгарския крал. В изложбата е включена и първата колекция от пощенски марки, специално създадени по повод откриването на Мавзолея през 1935 година.От 18.00 часа във Военноморския музей ще започне програмата за Нощта на музеите, в която културнатаинституция участва. Музеят ще работи с вход свободен от 18.00 часа до полунощ.Oт 18.00 часа във Военноморският музей на бул. „Приморски\" № 2 ще се проведе церемония за обявяване инаграждаване на победителите от конкурса за историческо есе, посветено на 140 години от създаването на военния флот на България.Oт 09.00 часа от кв. „Картала\" и кв. „Варуша\" ще тръгне поход от Велико Търново до Преображенски манастир.Oт 11.00 часа зала 30 на Младежки дом ще от театрална школа „Усмивка\" ще представи - театралната постановка „Монолози\". Ще бъде открита и фотоизложба от фотосесията на Театър на открито.Oт 11.00 часа в Читалище „Искра\" , като част от афиша на театър „ВЕСЕЛ, ще бъде представен детски куклен спектакъл „Дядовата ръкавичка\".Oт 14.00 часа в село Хотница ще бъде открит фестивала за култура и изкуство „Завръщане\".Oт 18.00 часа в Художествена галерия „Борис Денев\" ще се проведе инициативата Европейска нощ на музеите.Oт 18.00 часа в Археологически музей ще бъде представена нова арт-инсталация на Ландс Нордби.Oт 19.00 часа в Галерия Heerz Tooya ще бъде представена самостоятелна изложба на Ода Хаугеруд.Oт 19.00 часа в Историческия музей ще се проведе инцииативата Европейска нощ на музеите.Oт 13.00 часа на игрището в района на бившето военно поделение заместник-кметът Венци Пасков ще участва в церемонията по награждаване на победителите в ежегодния футболен турнир на детските градини, който се организира от ДФК \"Видин\".Oт 13.00 часа в началото на алеята за парк „Хижата\" ще се даде старт на петото юбилейно издание на „Лов на съкровище\".Oт 13.00 часа в Градската концертна зала ще се състои официалното награждаване на победителите в конкурса за ученици „Работилница за репортери 2019 - Пътят към дома\".Oт 10.00 часа в центъра на селото ще се проведе празник на дрипавата баница „Върбица празнува\".Oт 15.00 часа Деница Златева и д-р Десислав Тасков ще се срещнат с обществеността.Oт 12.30 часа в информационна шатра, ситуирана на централния площад „Свобода\" кандидатът за евродепутат от листата на ГЕРБ и СДС Лиляна Павлова ще се срещне и разговаря с граждани на община Дупница.Oт 18.00 часа площада в центъра на гр. Драгоман Емил Георгиев ще присъства на международен фолклоренфестивал \"Нишавски хоровод\".Oт 14.00 часа на площад „Свобода\" ще бъде поставен стартът от състезанието по колоездене „Изкачване наПаничище\".Oт 17.00 часа в Исторически музей - Дупница ке започнат събитията по повод Европейската нощ на вузеите. Ще бъде открита изложбата „Дупнишката шевица-претворена и възродена, а в откриването ще участват ВС „АртПоп\" с ръководител Таня Камбурова. В 18.00 часа ще бъде представен театрален етюд от испанска пиеса от ученици от СУ „Св. Паисий Хилендарски\", в 18.30 часа концерт на Петър Тодорв, класческа китара. В 19.00 часа демонстрация за изработка на калоферска дантела и кене - Ани Йовева и Работилница „Седянка\", в 20.00 часа кетъринг и пинята, а в 21:00 часа прожектиране на филма „Триптих за Димитър Димов\".Oт 16.00 часа в местността Бакаджик, Златица, Крум Дончев ще вземе участие в спортен турнир и урок по родолюбие. В 18.00 часа в салона на читалището в гр. Златица Дончев и проф. Мариела Модева ще се срещнат с граждани.Oт 09.00 часа край гр. Карлово Момчил Неков ще вземе участие в розобер и Празника на розата. В 10.30 часа на пл. \"20-ти юли\" гр. Карлово той ще участва в Празника на розата.Oт 10.00 часа в градския парк в Каварна в рамките на Националната кампания „Мисия спорт на любимите герои\" 14 анимационни героя ще забавляват стотици каварненски деца в спортните дисциплини футбол, хандбал, карате, кикбокс, тенис на корт, лека атлетика и колоездене.Oт 09.00 часа в Розовите градини на Карлово ще проведе ритуалът „Розобер\". От 10.00 часа по ул. „Водопад\" ще се проведе Шествие на Царицата на розата. От 10.30 часа на площад „20-ти юли\" ще се проведе Фолклорен танцов спектакъл. От 12.00 часа в ТК „Старинно Карлово\" и Исторически музей ще се проведе демонстрация нарозоварене и дегустация на продукти с роза. От 11.30 часа на площад „20-ти юли\"/парк при библиотеката/ ще се състои работилница за приложно изкуство с „Памс парти\". От 19.20 часа на площад „20-ти юли\" ще се проведе Флашмоб с Ева Костова и концерт на Военен духов оркестър при 61-ва Стрямска механизирана бригада. От 20.00 часа, на площад „20-ти юли\" ще се проведе концерт на рок-група „Dust\". От 20.30 часа, на ул. „Водопад\" ще се състои Fireter шествие и спектакъл „Fireter\". От 21.00 часа, площад „20-ти юли\" ще се проведе концерт на рокгрупа „Диана Експрес\".Oт 10.00 часа в двора на Регионален исторически музей - Кюстендил ще започне програмата по повод Европейската нощ на музеите.Oт 18.00 часа ще се състои концерт на духов оркестър към Национално музикално училище „Любомир Пипков\" с ръководител Вили Стоянов, както и джаз концерт на пианиста Димитър Горчаков. В рамките на Европейската нощ на музеите ще бъде открита юбилейна изложба живопис „Сакрални преплитания\" на Антония Дуенде.В помещението на стола на Община Ловеч ще се състои Тринадесети открит турнир по ускорен шахмат „Ловеч2019\".Oт 17.00 часа в Исторически музей - Панагюрище ще бъде открита изложба „Дарения - реликви на музея II\", ще бъдат връчени почетна награда и плакет „За принос в развитието на музейното дело в Панагюрище и Панагюрския край\" и ще се проведе Среща на поколенията. В двора на музея, в 18.00 часа, ще гостува Духов оркестър „Делчо Радивчев\" при Народно читалище „Виделина-1865\". Музеят ще работи с вход свободен.Oт 10.00 часа в Спортна зала „Кракра\" ще стартира волейболен турнир 3 х 3 (възрастова група 14-17 г.) и от 13.00 ч. - възрастова група 18-21 г.Oт 11.00 часа на „Пернишка крепост\" -Програма и занимания на открито по повод Европейската нощ на музеите.От 18.00 часа в Галерия \"Любен Гайдаров\" ще се проведе Европейска нощ на музеите. От 19.00 чада в Регионален исторически музей ще бъде открита изложба „Един експонат - една изложба: Ферман за строежа на църквата „Св.Спас\", с. Поцърненци\". От 19.15 часа ще бъде открита изложба „Нередактирано детство - деца на Перник\" .От 10.00 до 00.00 часа в музея ще има Ден на отворените врати.Oт 10.00 часа на пл. \"България\" в гр. Пещера Крум Дончев ще вземе участие в състезание-демонстрация помайсторско и безопасно кормуване.Oт 10.00 до 22.00 часа Регионалният археологически музей в Пловдив ще се включи в инициативата „Нощ на музеите\" с редица инициативи.Oт 16.00 часа в зала \"България\" на Пловдивския панаир в Сергей Станишев ще даде брифинг за медиите.Oт 16.30 часа в зала \"България\" на Пловдивския панаир, Елена Йончева, Сергей Станишев и Момчил Неков ще се срещнат с обществеността.Oт 17.00 часа в централния предизборен пункт на ГЕРБ, който е разположен на Главната пешеходна улица доплощад „Стефан Стамболов\" 1, кандидатът за евродепутат Младен Шишков ще се срещне с граждани.В 18.00 часа в Регионалния етнографски музей ще се състои откриването на документалната изложба„Бистришките баби. Архаичният двуглас - мост във времето\".Oт 18.00 часа на Римския стадион, Малката базилика и Данчовата къща ще се проведат концерт „Пловдивскичиталища\", Уъркшоп по мозайки с участие на ученици от специалност „Стенопис\" в НХГ „Цанко Лавренов\" и откриване „Пролетна изложба\" на учителите на НХГ „Цанко Лавренов\".Oт 19.00 часа в Балабановата къща ще се състои откриване на „Една изложба от стари фотографии\" от Александър Сертев, а в 20.30 часа на Римския стадион ще започне премиера на филма „Храмът на словото\" на Фондация „Памет\" с подкрепата на Министерство на културата и Фондация „Пловдив 2019\".Oт 20.00 часа в постоянна експозиция „Златю Бояджиев\" ще бъде поставено началото на ,,Триптих от Пантомима, Китара и Поезия\".В 20.00 часа на Античния театър хеви метъл групата ACCEPT ще изнесе концерт със Симфоничен оркестър - Пловдив.Oт 18.00 часа За пета поредна година Историческият музей (ИМ) и Музеят на солта в Поморие ще се включат вевропейската инициатива „Нощ на музеите\".Oт 15.00 часа в центъра на гр. Приморско Димитър Данчев ще се срещне с обществеността.Oт 09.30 часа в Археологическия музей в Разград жители и гости на града ще имат възможността да видятпостоянната експозиция „Следи от древността. От 10.00 часа до 22.00 часа ще бъдат отворени вратите с входсвободен на всички къщи музеи в града.В Общински културен център ще се проведе Десети национален фолклорен фестивал „Капанска китка\".Oт 17.00 часа в Регионален исторически музей-Русе ще се състои тазгодишното издание на Нощ в музея.Oт 18.30 часа в клуба на БСП в с. Ягодово, община Родопи, Сергей Станишев ще се срещне с жители на селото.Oт 14.00 часа в кв. \"Николаево\" в гр. Раковски Сергей Станишев ще се срещне с граждани.Oт 20.00 часа Сергей Станишев ще вземе участие в традиционния събор на с. Катуница.Oт 17.00 часа на централния градски площад „Захари Зограф\" кандидатите за евродепутати от ГЕРБ АндрейНоваков, Ивелина Василева и Лиляна Павлова ще участват в основното предизборно събитие на ГЕРБ - Софияобласт в Самоков.Oт 14.00 часа в НЧ „Светлина-1925\" - с. Момчиловци ще се състои тържествено отбелязване на 180-годишнината от началото на образователното дело в село Момчиловци и юбилей на ОУ „Св. Св. Кирил и Методий\". От 17.00 на откритата сцена на площада в село Момчиловци ще се състои официално откриване на празника на село Момчиловци.Oт 12.00 часа в хотел \"Кипарис Алфа\" ще се проведе събитие на „Коалиция за България\".Oт 14.00 часа в читалище „Светлина 1925\" кандидатът за член на Европейския парламент Марин Захариев ще се включи в тържествата по случай 180 години образователно дело в родопското село Момчиловци и юбилей на ОУ „Св. св. Кирил и Методий\".Oт 18.00 часа в Художествена галерия - гр. Смолян ще бъде представена изложба на смолянски художници, посветена на 24 май - Ден на славянската писменост, българската просвета и култура.Oт 18.00 часа в РИМ „Стою Шишков\" - гр. Смолян ще се проведе Европейска нощ на музеите.Oт 18.00 часа в читалището в гр. Созопол Димитър Данчев ще се срещне с жители.Oт 11.00 часа в зала първи етаж, РБ „З. Княжески\" ще се състои излъчване на DVD - запис Борис Христов -„Гласът, който моли бога за България\".Oт 19.00 часа НЧ „Родина - 1860\", зала ет.2, ще бъде представен спектакълът „И най-мъдрият си е малко прост\".Oт 19.00 часа музеи и културни институти отварят врати по повод Европейската нощ на музеите.Oт 13.00 часа в залата на общината в гр. Съединение Момчил Неков ще се срещне с граждани.Oт 18.00 часа екипът на търговищкия музей отваря своите експозиции и изложби, където всеки ще може да открие респектиращите непознато и изненадващо, уникално и отминало, усмивка и забавление.Oт 16.00 часа в клуба на БСП в гр. Царево Димитър Данчев ще се срещне с граждани.Oт 10.00 часа в зала „Дружба\" в Хасково ще се проведе националният турнир по спортни танци „Гранд КупаХасково 2019\".Oт 09.00 часа в природен парк „Шуменско плато\" ще се проведе поетическият пленер писане от натура „Надоблаците и под земята\" в рамките на Националния студентски литературен конкурс „Боян Пенев. В 14.30 часа е стартът на 39-ия поетически дуел с модератор Петър Чухов, участници в него са Надежда Романова и Пламена Николова. В 17.00 часа в зала 309 на Ректората Васил Видински ще представи дебютната книга „Годината с тринайсет прозореца\" на Лилия Трифонова - носител на голямата награда в миналогодишното издание на конкурса.Oт 16.00 часа до 24.00 часа Регионален исторически музей - Шумен ще отбележи Европейската нощ на музеите и експозициите ще бъдат със свободен вход за посещение.Oт 18.00 часа на площад „Освобождение\"ще се проведе концерт на народния изпълнител Илия Луков и Танцова формация „Мездра\", който се провежда с подкрепата на водача на листата на ВМРО за евроизборите Ангел Джамбазки. На празничното събитие ще присъства и вицепремиерът, министър на отбраната и председател на ВМРО - Българско национално движение Красимир Каракачанов, както и народният представител в ПГ на „Обединени патриоти\" Емил Димитров.- отразява Ивелина.Oт 16.00 часа в Културно-информационен център „Безистен\" с Интерактивен музей, Художествена галерия „Жорж Папазов\", Регионалния исторически музей, Етнографския комплекс в кв. „Каргон\" и в Музея на бойната слава за поредна година Ямбол ще отбележи Европейската нощ на музеите с атрактивната игра „Влез в историята\". Краят е в 21.00 часа, а тегленето на наградите е от 22.00 часа.  ", "date": "2019.05.18", "title": "Предстоящи събития в страната за 18 май"}
