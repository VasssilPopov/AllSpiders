{"url": "http://www.cross.bg/purviya-protzenta-sadovo-1616690.html", "text": "/КРОСС/ Димитър Здравков от БСП спечели трети мандат в община Садово още на първия тур. Той взима първия тур безапелационно - с 85 процента от гласовете. Конкурента му от ГЕРБ Георги Буков събира едва 14,85 процента.", "date": "2019.10.28", "title": "Димитър Здравков печели трети мандат в Садово"}
{"url": "http://www.cross.bg/bonev-sofiya-komentira-1616700.html", "text": "/КРОСС/ Успяхме да разтворим ветрилото и да излезем от партийния ясен вот. Това каза кандидат-кметът за София Борис Бонев, който получи четвърти резултат в столицата. В предаването той каза, че няма да коментира твърденията, че е разделил демократичната общност и е разпилял гласа. Убеден е, че хората са го припознали заради конкретната програма. Аз се припознавам като част от демократичната общност. Пръв бях на улицата и имахме най-подготвената програма с конкретни решения, коментира Бонев. Той се похвали, че влиза като общински съветник на \"Московска 33\" и ще работи по Плана за София. Трябва да се гледа технократски на проблемите в София, изтъкна Бонев.По повод на балотажа в края на седмицата между Йорданка Фандъкова и Мая Манолова, той коментира, че няма да е човека, който като стадо овце ще призове за кого да се гласува. Аз лично знам за кого ще гласувам, заяви Борис Бонев. Но потвърди, че \"Спаси София\" ще излезе с конкретна позиция за балотажа. ", "date": "2019.10.28", "title": "Борис Бонев: Имахме най-подготвената програма с конкретни решения"}
{"url": "http://www.cross.bg/iztichaneto-ynikredit-dostup-1616697.html", "text": "/КРОСС/ Италианската банка „Уникредит“ съобщи за изтичането на личните данни на 3 милиона свои клиенти. Става дума за неразрешен достъп до файл, който е бил създаден през 2015 г. и е съдържал информация с имена, градове, адреси, телефони и електронна поща.„Уникредит“ подчерта, че в резултат на изтичането „не са били компрометирани други лични данни“, освен това нейните организатори не са получили достъп до сметките на клиентите и възможността да провеждат операции.Банката е започнала вътрешно разследване. За случая са информирани всички компетентни органи, включително полицията, се казва в изявление на финансовата институции.", "date": "2019.10.28", "title": "Италианската банка „Уникредит“ съобщи за изтичането на личните данни на 3 милиона свои клиенти"}
{"url": "http://www.cross.bg/brat-sestra-partii-1616698.html", "text": "/КРОСС/ В старозагорското село Могила се очертава интересен балотаж-един срещу друг за доверието на местните следващата неделя ще се борят брат и сестра.Гинка Колева е кандидат на „АБВ”, а брат й Георги Георгиев на Атака” и. Вчера двамата са получили равен брой гласове – по 152.Любопитна подробност е още, че двамата не се изправят един срещу друг в кметската битка за първи път. Гинка Колева е два мандата кмет на с. Могила, а брат й се кандидатира за трети път.В селото хората споделят, че брат и сестра, макар и от различни политически партии, са в прекрасни отношения, но кого ще подкрепят ще стане ясно на балотажа тази неделя.", "date": "2019.10.28", "title": "Изборни парадокси: Брат и сестра се изправят на балотаж с еднакъв резултат на вота (Снимки)"}
{"url": "http://www.cross.bg/vuzproizvede-chisloto-rekord-1616695.html", "text": "/КРОСС/ Десетокласникът в специализирания учебно-научен център на Уралския федерален университет Денис Бабушкин попадна в руската Книга на рекордите, след като възпроизведе по памет над 13 000 математически знака на числото Пи, съобщи пресслужбата на университета за РИА Новости.\"Денис тренира една година и благодарение на своите усилия и на подкрепата на университетските преподаватели, през август в Москва той участва в поправянето на този рекорд. На дъска в специално помещение той написа цифри на числото Пи и по този начин успя да възпроизведе за 6 часа и 20 минути заедно с почивките 13 202 знака“, каза източникът за агенцията.Той уточни, че проверката на резултатите и процедурите за потвърждаване на рекорда са отнели около два месеца, като едва през октомври Бабушкин е получил диплома и официално потвърждение, че е вписан в руската Книга на рекордите.Според пресслужбата, студентът видял преди година информация за състезания за запаметяване на знаците на числото Пи, когато му дошла идеята да счупи руския рекорд и започнал да тренира.Предишният рекорд на Русия принадлежеше на учителя по история Владимир Кондряков, който успя да възпроизведе 13 183 цифри. Световният рекорд за запаметяване на знаци на числото Пи след десетичната запетая принадлежи на индийския студент Раджвир Мин, който през март 2015 г. възпроизведе 70 000 знака.", "date": "2019.10.28", "title": "Ученик направи рекорд в Русия като възпроизведе над 13 000 цифри на числото Пи"}
{"url": "http://www.cross.bg/obraboteni-protokoli-nego-1616694.html", "text": "/КРОСС/ В  - при 47,99% преброени протоколи - Йорданка Фандъкова има 36.48% пред Мая Манолова, която има 27,54%. Следващата седмица в София със сигурност ще има балотаж.Изненада в  - въпреки първите данни на социолозите, че Дани Каназирева е на второ място, засега при 100% обработени протоколи, втори е Славчо Атанасов от ВМРО - НФСБ с 16,15 на сто. Първи е Здравко Димитров от ГЕРБ с 36.14%. - Иван Портних е с 49,31% при обработени 93,50% от протоколите. Втори по данните на ЦИК е Костадин Георгиев с 14:30%, а трета остава Анелия Клисарова - с 14,06%.  - при 100% обработени протоколи - Димитър Николов печели с 65.83% пред Николай Тишев, който е с 10.18%.В - безапелационна победа на Живко Тодоров с 68.63%, пред 14.47% за Иван Върляков, при обработени 100.00% от секционните протоколи.Хасан Азис получава 53.02% от гласовете в , а Никола Чанев е с 29.67%. Обработени са 100% от протоколите.За кметския стол в  на втори тур ще се борят Любомир Христов от ГЕРБ и Венцислав Венков от БСП. Те получават съответно 32.35% и 22.02% от гласовете при обработени 99,28% СИК протоколи в OИК.Кандидатът на ГЕРБ остава в кметското кресло и във . Данните при обработени 100.00% СИК протоколи в OИК показват, че за Даниел Панов бюлетини са пуснали 60.55% от съгражданите му. Втора е Весела Лечева с 22.22%.Във  на балотаж ще участват Огнян Ценков и Цветан Ценков. При обработени 100% СИК протоколи в OИК, Огнян Ценков получава 32.12%, а Цветан Ценков - 30.41%.Във  при обработени 99,17% СИК протоколи в OИК, Калин Каменов от ГЕРБ води с 72.79% пред кандидата за кмет Момчил Младенов, който получава 14.13%.Таня Христова води в битката за кметското място в . Тя получава 58.63%. Втори в надпреварата е Ивелин Николов с 17.39% при обработени 100% СИК протоколи в OИК.В  Йордан Йорданов получава 41.22%, а Надежда Петкова е втора с резултат 29.46% при обработени 100.00% СИК протоколи в OИК.Петър Паунов води резултата в  с 54.96% пред претендента му - Здравко Милев, който получава 25.80% при обработени 100% от протоколите.В  при обработени 100% СИК протоколи в OИК Корнелия Маринова води с 28.82%, а след нея е Радина Банкова с 26.30%.В при обработени 100.00% СИК протоколи в OИК Атанас Камбитов води с 25.65%. След него в надпреварата е Румен Томов е с 20.50%.Златко Живков води надпреварата в  с 71.75%, а след него е Илия Илиев с резултат 13.84% при обработени 100% СИК протоколи в OИК. В  Тодор Попов е с резултат 44.72%, а след него е Благо Солов с 18.90%. Трети е Иван Панайотов с 17.24% при обработени 100.00% СИК протоколи в OИК.Изборът в е оспорван, като към 11:20 часа там минимална преднина имаше Станислав Владимиров, но сега той има 40,00%, а първа в битката при обработени 92,70% от протоколите е Вяра Церовска с 40,50%.В  Георг Спартански получава 37.00% при обработени 99.18% СИК протоколи в OИК. След него е Мирослав Петров с 30.12%.В  в битката за кметското място при обработени 100.00% СИК протоколи в OИК води Денчо Бояджиев с 25.38%, а втори е Валентин Василев с 24.36%.В  при обработени 100% СИК протоколи в OИК Пенчо Милков получава 35.16%. След него е Диана Иванова с 25.13%.Юлиян Найденов получава 48.51% при обработени 100% СИК протоколи в OИК в. Втори е Момчил Неков с 29.02%.В  кандидатът за кмет Стефан Радев води в резултата при обработени 100.00% от протоколите с 48.47%. След него е Кольо Милев с 24.33%.Николай Мелемов е първи в надпреварата в . При обработени 100.00% СИК протоколи в OИК той получава 39.84%. След него е Стефан Сабрутев с 21.46%.В Търговище  води резултата при обработени 100% СИК протоколи в OИК с 48.43%. След него е Хамди Илиязов с 37,36%.В при обработени 93,73% СИК протоколи в OИК първи е Станислав Дечев с 51.42%, а след него се нарежда Коста Стоев с 17.12%.При обработени 100.00% СИК протоколи в OИК в  първи с резултат от 40.18% е Валентин Ревански. След него е Катя Георгиева с резултат 21.54%.", "date": "2019.10.28", "title": "Почти 100% обработени изборни протоколи в страната "}
{"url": "http://www.cross.bg/fynktziya-mozuka-visoko-1616699.html", "text": "/КРОСС/ Диетата с високо съдържание на сол може да повлияе негативно на когнитивната функция, причинявайки дефицит на съединението азотен оксид, който е жизненоважен за поддържането на кръвоносните съдове в мозъка, пиши  Това става ясно от скорошно проучване на изследователи от Медицинския колеж „Уейл Корнел Медикъл\".В проучването, публикувано в „Nature\", изследователите правят опити да разучат връзката между консумацията на големи количества сол и влошената когнитивна функция при хората, като наблюдават обстойно химичните промени в протеините тау, които настъпват при твърде ниските нива на азотен оксид и се свързват с развитието на болестта Алцхаймер. Изследователите стигат до извода, че понижаването на приема на сол и поддържането на здравето на кръвоносните съдове в мозъка значително намаляват вероятността от когнитивен спад и развитие на деменция. През 2018 г. изследователите провеждат експеримент с мишки, подложени на диета с високо съдържание на сол.Резултатите показват, че в края на изследването гризачите са неспособни да изпълняват ежедневните си задачи и се затрудняват при тестове за памет. Учените установяват, че високият прием на сол причинява отделянето на молекулата интерлевкин-17 (IL-17), която навлиза в кръвообращението и не позволява на клетките в стените на кръвоносните съдове да произвеждат азотен оксид, като по този начин се ограничава притока на кръв към мозъка.„Нашето проучване предполага, че диетата с високо съдържание на сол влошава мозъчната функция и паметта и също така предоставя допълнителни доказателства за връзката между хранителните навици и когнитивната функция.\", споделя водещият автор на изследването д-р Джузепе Фарако.  ", "date": "2019.10.28", "title": "Диетата с високо съдържание на сол влияе негативно на мозъка"}
{"url": "http://www.cross.bg/septemvri-poseshteniyata-drygi-1616680.html", "text": "/КРОСС/ Пътуванията на българи в чужбина през септември са 653.6 хил., или с 3.2 на сто над регистрираните през септември 2018 година, съобщи Националният статистически институт. През септември 2019 г. посещенията на чужденци в България са 1286.4 хил., или с 2.9 на сто по-малко в сравнение със септември 2018 година.В сравнение със септември 2018 г. e регистрирано увеличение на пътуванията на българи по всички наблюдавани цели: \"почивка и екскурзия\" - с 5.8 на сто, \"други\" - с 1.9 на сто, и \"служебна\" - с 1.5 на сто. Най-голям относителен дял от общия брой пътувания на българите в чужбина през септември формират пътуванията с други цели (гостуване, обучение, посещение на културни и спортни мероприятия) - 43.9 на сто, следвани от тези с цел почивка и екскурзия - 35.8 на сто, и със служебна цел - 20.3 на сто. Намаление при посещенията на чужденци в България е регистрирано при пътуванията по всички наблюдавани цели: \"почивка и екскурзия\" - с 3.1 на сто, \"други (вкл. гостувания и транзитни преминавания)\" - с 3 на сто, и \"служебна\" - с 1.6 на сто. Транзитните преминавания през страната са 25.1 на сто (323.1 хил.) от всички посещения на чужденци в България. През септември 2019 г. най-голям брой пътувания на българи са осъществени към: Гърция - 158.3 хил., Турция - 155.6 хил., Сърбия - 49.1 хил., Румъния - 48.8 хил., Германия - 42.0 хил., Република Северна Македония - 38.8 хил., Австрия - 20.3 хил., Обединеното кралство - 17.4 хил., Франция - 16.4 хил., Италия - 16.0 хиляди. От общия брой чужденци, посетили България през септември 2019 г., делът на гражданите от Европейския съюз е 61.2 на сто, или с 5.5 на сто по-малко в сравнение със същия месец на предходната година. Намаляват посещенията на граждани от Германия - с 20.8 на сто, Франция - с 11.7 на сто, Гърция - с 5.1 на сто, Австрия - с 4.8 на сто, Румъния - с 3.4 на сто, Чешката република - с 2 на сто, и други. Същевременно се увеличават посещенията на граждани от Обединеното кралство - с 15 на сто, Дания - с 8.9 на сто, Унгария - с 8.1 на сто, Нидерландия - с 8 на сто, Полша - с 1.5 на сто, Словакия - с 1.1 на сто. Посещенията на граждани от групата \"Други европейски страни\" нарастват с 1.7 на сто, като най-голямо е увеличението на посещенията на граждани от Украйна - с 22.2 на сто. През септември 2019 г. преобладава делът на посещенията с цел почивка и екскурзия - 46.6 на сто, следвани от посещенията с други цели - 39.1 на сто, и със служебна цел - 14.3 на сто.. са направили гражданите от: Турция - 157.6 хил., Румъния - 157.5 хил., Германия - 145.8 хил., Гърция - 92.1 хил., Полша - 72.5 хил., Обединеното кралство - 62.0 хил., Украйна - 60.7 хил., Сърбия - 58.6 хил., Република Северна Македония - 44.8 хил., Руската федерация - 41.6 хиляди. ", "date": "2019.10.28", "title": "Българите пътуват повече зад граница, спад на чуждите туристи през септември"}
{"url": "http://www.cross.bg/plovdiv-pazardzhik-put-1616681.html", "text": "/КРОСС/ Агенция „Пътна инфраструктура\" стартира тръжна процедура за изработването на технически проект и подробен устройствен план за Околовръстен път на гр. Пловдив. Дължината на обходното трасе ще бъде 18,7 км. Индикативната стойност на поръчката е 3 750 000 лв. без ДДС, а финансирането е от националния бюджет.Околовръстният път на Пловдив е от съществено значение за района и е важен за развитието на индустриалната зона и връзката й с града. Проектът предвижда промяна в габарита на пътя, изграждане на локални платна за осигуряване на достъп до търговски, крайпътни и други обекти, разположени в близост до съществуващия път.Околовръстното трасе включва участък от път ІІ-86 Пловдив - Асеновград като началото е при отделянето му от път І-8 Пазарджик - Пловдив, а краят е при новоизграждащото се кръгово кръстовище между път ІІ-56 Брезово - Пловдив и път ІІ-86. Отделно от това се проектира и път ІІІ-805 п. в. Царацово - Съединение, който също се отделя от път І-8 Пазарджик - Пловдив в северна посока към АМ „Тракия\". Двата пътя ІІІ-805 и път ІІ-86 оформят западен околовръстен път на гр. Пловдив. Чрез него се осъществява една от връзките към гр. Пловдив, а от друга осъществява връзката на АМ „Тракия\" с Област Смолян.Стартираната тръжна процедура е в 3 обособени позиции:• Път ІІІ-805 „/Път І-8 Пазарджик - Пловдив/ - ПВ Царацово -Съединение\" от 0+000 до км 1+460 и участък за привързване към съществуващия път и път II-86 „/Път І-8 Пазарджик - Пловдив/ - Асеновград - Смолян\" от км 0+000 до км 0+640 и участък за привързване към съществуващия път; •Път ІІІ-805 „/Път І-8 Пазарджик - Пловдив/ - ПВ Царацово -Съединение\" от км 1+460 до км 4+120; •Път ІІ-86 „/Път І-8 Пазарджик - Пловдив/ - Асеновград - Смолян\" от км 0+640 до км 14+600. Кандидатите могат да подават офертите си до 17,30 часа на 9 декември 2019 г.Агенция „Пътна инфраструктура\" обяви обществена поръчка и за определяне на изпълнител при строителството на мост над река Марица при 6-ти км на път III-667 Плодовитово - Асеновград. Новият мост ще бъде с обща дължина 228,55 м и ще бъде изграден успоредно на старото съоръжение. Обектът е важна връзка между гр. Първомай и с. Градина. Прогнозната стойност на проекта е 5 239 477 лв. без ДДС. Срокът за изпълнение на поръчката е 360 дни. Кандидатите могат да подават офертите си до 17,30 ч. на 12 декември 2019 г. ", "date": "2019.10.28", "title": "Открита е обществена поръчка за изработването на технически проект на Околовръстния път на Пловдив"}
{"url": "http://www.cross.bg/debati-televizionni-smolyan-1616686.html", "text": " /КРОСС/ Националният предизборен щаб на БСП изпрати отворено писмо до БНТ, БТВ и Нова телевизия с призив да се организират телевизионни дебати за Ямбол, Смолян, Шумен и Перник     между двата тура на местните избори.\"Приключи първият тур на Местни избори 2019 г., в който кампаниите и резултатите в много областни градове останаха в сянка - без публични телевизионни дебати и без екзитполове. Такива са Ямбол, Смолян, Шумен и Перник\", пишат социалистите.\"Обръщаме се към всички вас, оценявайки вашето голямо влияние и доверие на аудиториите ви, с призив на тези места да организирате телевизионни дебати, които ще повишат информираността сред обществото\", добавят от щаба на БСП. ", "date": "2019.10.28", "title": "БСП изпрати писмо до БНТ, БТВ и Нова телевизия "}
{"url": "http://www.cross.bg/nova-huawei-huawei-1616687.html", "text": "/КРОСС/ Huawei обяви начало на продажбите на новия смартфон HUAWEI nova 5T, създаден за достъпно първокласно изживяване на потребителите. HUAWEI nova 5T е идеален за тези, които търсят и показват усет към естетиката в личния си стил и в социалните мрежи. Смартфонът впечатлява със своя модерен и футуристичен дизайн и със своята 32MP селфи камера.HUAWEI nova 5T е основен дигитален партньор в дигиталната епоха , авангарден, модерен и предефиниращ границите на стил и функционалност. Благодарение на алгоритъма AI HDR +, любителите на мобилната фотография могат да създават невероятни портретни снимки - дори в тъмното!В сърцето му е премиум процесорът Kirin 980 AI, подкрепян от 6GB RAM и 128GB пространство за съхранение. Мощната платформа се управлява от EMUI 9.1, базиран на Android 9.Технологията за 22.5W зареждане HUAWEI SuperCharge отговаря за традиционното за марката бързо зареждане, а водещият в сектора графичен процесор GPU Turbo 3.0 спомага за ускоряване на графичната обработка и и намаляване на латентността за невероятно гейминг изживяване.Лонгруи Циу, генерален директор на Huawei Consumer Business Group в България, споделя: “HUAWEI nova 5T е перфектният партньор за потребителите, които искат да споделят най-доброто от себе си, искат да покажат живота си в социалните медии или искат да се насладят на гейминг в движение. HUAWEI nova 5T отново вдига летвата със своите модерни пет AI камери и изискан ергономичен дизайн.”Huawei продължава да достига нови висоти в сферата на дизайна на мобилни устройства с HUAWEI nova 5T. Повърхността да смарфона осигурява уникална текстура и подчертава контрастите, създавайки многопластов 3D ефект. С изискан огледален ефект, смартфонът има футуристичен холографски почерк, а пурпурният „Midsummer Purple” вариант идва и подписан с марката nova като десенирана текстура върху елегантен виолетов стъклен панел, който пречупва светлината, за да произведе блестящи вълни с контрастен цвят и сянка.Другите налични цветове са черно и неустоимото синьо „Crush Blue“. HUAWEI nova 5T има 6.26-инчов HUAWEI Punch FullView дисплей и тежи само 174 грама благодарение на своя тънък корпус с дебелина само 7,87 мм.В епоха, когато запечатването на перфектения кадър за социалните медии е изключително важно, HUAWEI nova 5T предоставя най-добрите инструменти за това. Потребителите на HUAWEI nova 5T ще се възползват от първокласни мобилни фото и видео камери, които разполагат с изкуствен интелект и могат да заснемат невероятни кадри.Смарфоните на Huawei са признати за лидери в мобилната фотография и новата серия nova не е изключение. Това се отнася с особена сила за селфи камерите. 32-мегапикселовата предна камера на HUAWEI nova 5T заснема детайлни селфита с несравнима острота, запечатвайки включително найфините кичури коса.HUAWEI nova 5T е снабден с четири задни AI камери, които поддържат висока разделителна способност и ултра широкоъгълна, макро и дълбочинна фотография. Смарфонът е в състояние да улови богати на цветове и ясни изображения в рамките на един кадър във всички ситуации – безкрайни природни пейзажи до близки снимки.Освен това HUAWEI nova 5T комбинира интелигентна семантична сегментация на изображенията и технология за оптимизация, с 48MP HD обектив, 16MP широкоъгълен обектив, 2MP макро обектив и 2MP боке обектив. Това позволява създаването на детайлни снимки с балансирана експозиция дори при ограничена светлина.Технологиите за фотография с изкуствен интелект като AI стабилизиране на изображението (AIS), автоматично заключване на експозицията (AEL) и автоматично заключване на фокуса (AFL) се комбинират, за да се гарантира, че изображенията са детайлни и с достатъчна острота. Потребителите на HUAWEI nova 5T също ще се възползват от мощна система за автоматично редактиране на видео.HUAWEI nova 5T се захранва от операционната система EMUI 9.1, която осигурява потапящо изживяване със значителни подобрения в производителността и скоростта на системата. В допълнение, собствената разширена файлова система (EROFS) на Huawei увеличава средната скорост на четене с 20%. Освен това системата спомага за спестяването на системно пространство за съхранение, а файловете могат да се записват и като “read only” за повишена сигурност.Новият смарфон HUAWEI nova 5T вече е достъпен на българския пазар на препоръчителна крайноклиентска цена при свободна продажба от 799 лева във веригите Технополис и Техноамркет, в партньорската мрежа на дистрибутора Polycomp, и с атрактивни абонаментни планове и от трите мобилни оператора – A1, Теленор и Vivacom Теленор.", "date": "2019.10.28", "title": "Huawei обяви начало на продажбите на новия смартфон HUAWEI nova 5T (Снимки)"}
{"url": "http://www.cross.bg/ychenitzi-olimpiada-astronomiya-1616685.html", "text": "/КРОСС/ Шест медала - златен, сребърен и четири бронзови, спечели българският отбор по астрономия на 24-та Международна олимпиада, която се проведе в румънския град Пиатра Нямц.В състезанието се включиха 99 ученици от 19 страни, а участниците от България бяха шестима.Отличените български ученици са от градовете Варна, Бургас, София и Гоце Делчев.", "date": "2019.10.28", "title": "Шест медала за български ученици на Международната олимпиада по астрономия"}
{"url": "http://www.cross.bg/raboti-mimi-izkystvoto-1616692.html", "text": "/КРОСС/  Тя се вдъхновява от сюрреалните видения на Салвадор Дали и оптическите илюзии на нидерландския художник Мориц Корнелис Ешер (ние пък откриваме в творбите й дори Франц Кафка и Хулио Кортасар). Живее и работи във Ванкувър, но е родена в бившата португалска колония Макао – град в южен Китай, разположен на полуостров и два острова, свързани с мостове.Още като дете емигрира с родителите си в Канада, после работи като учителка, а след това изучава гримьорския занаят.През 2014 година нейните изключителни плашещи и завладяващи 3D лица, създадени само с гримове, без никакъв фотошоп, предизвикват интереса на различни модни и артистични издания.В момента тя има над 15 милиона последователи в инстаграм. На тазгодишния Мет Гала – балът, организиран всяка година от Vogue и Ана Уинтур, в подкрепа на Музея на изкуството „Метрополитън“ в Ню Йорк – Мими Чой предизвика истинска сензация с „безфокусния“ си грим върху лицето на актьора Езра Милър.Процесът по създаването на тази невероятна „двойна експозиция“ продължил цели 5 часа. Понякога обаче Мими работи върху творбите си и цял ден.", "date": "2019.10.28", "title": "Мими Чой и изкуството на кошмара (Снимки)"}
{"url": "http://www.cross.bg/triymf-bulgariya-maksima-1616693.html", "text": "/КРОСС/ \"Максима България\" (собственик на веригата \"Т маркет\") може да наеме дългосрочно 11 търговски обекта от пловдивската верига \"Триумф\", тъй като сделката не представлява концентрация и няма да доведе до установяване или засилване на господстващо положение. Това отсъди Комисията за защита на конкуренцията (КЗК), след като през август компанията поиска от антимонополния орган да се произнесе по сделката.В договорите е предвидена възможност за преждевременно прекратяване. В тях не се предвиждат каквито и да било права за \"Максима България\", които да осигуряват възможност за контрол върху управлението на фирмите наемодатели, показва проверката на комисията.Освен това \"Максима България\" няма да продължи да оперира магазините вместо досегашните собственици (под техен бранд, с оборудване/стоки, закупени от тях). Тъкмо обратното - компанията ще наеме помещенията празни и ще инвестира значителни собствени средства за ремонта и ребрандирането им, така че да могат да оперират под марката и във формата \"Т маркет\". \"Максима България\" ще трябва да инвестира и значителни средства за зареждане на магазините със съответните стоки и продукти във вид и качество, в което те се продават и в останалите магазини от веригата, отчита КЗК.Според плановете 9-те по-малки обекта \"Триумф\" прекратяват дейността си до 15 октомври т.г., а двата по-големи - до 1 декември. Предвидено е новите магазини от веригата \"Т маркет\" да бъдат отворени в рамките на 3 до 5 месеца след затварянето на магазините \"Триумф\". До отварянето на \"Т маркет\" клиентите ще се преориентират към други търговски обекти за хранителни стоки в града. Основни конкуренти на \"Триумф\" в Пловдив са: \"РПК Наркооп\" с 12 магазина, \"Билла\" и \"Лидл\" с по 7, \"Кауфланд\" – с 5, \"Лекси\" и \"Фреш маркет\" с по 4, \"Слънчеви лъчи\" и БББ с по 2. Следователно локацията на магазина не е от водещо значение за клиентите и те биха се преориентирали към друг обект със съпоставими характеристики независимо от неговото местонахождение, заключава КЗК. ", "date": "2019.10.28", "title": "КЗК разреши на \"Максима България\" да наеме обектите на пловдивската верига \"Триумф\""}
{"url": "http://www.cross.bg/evropa-tehnologiite-zhenite-1616669.html", "text": "/КРОСС/ Ново проучване на D-Link в Европа разкрива тенденциите в закупуването, притежаването и използването на потребителска електроника и устройства за съвременния умен дом. Според изследването повече от половината жени (55%) в Европа споделят, че те поемат лидерството относно технологиите в семейството.Проучването на D-Link, световен лидер в областта на умния дом и технологиите, установява още, че използването на гласово активирани смарт високоговорители у дома, като  Amazon Alexa, Google Home и Apple HomePod, е подсилило доверието на милиони европейци в технологиите. 67% от жените в стария континент са благодарни на своя гласово активиран високоговорител, че им е помогнал да повишат доверието си в технологиите, както и това на останалите членове на техните семейства.Изследването на D-Link обхваща потребители от Обединеното кралство, Франция, Италия, Германия и Испания и разкрива, че днес повече от 480 милиона европейци (65%) притежават или планират да закупят в близко бъдеще високоговорител, който се активира чрез глас. От тях над 61 на сто са жените, които притежават или планират да закупят гласово активиран високоговорител в близко бъдеще.Данните сочат също, че малко над половината от жените в Европа (55%) са хората в техните семейства, които биха закупили и най-много биха ползвали потребителски устройства. Жените в Италия са най-големите фенове на технологиите в своите домакинства, като повече от половината твърдят, че най-много купуват и използват технологични продукти. Следват жените в Германия и Испания (59%), Франция (54 на сто) и 37% от жените в Обединеното кралство.Освен че изграждат доверие в технологиите, преобладаващите три четвърти от населението в Европа (72%) споделя, че техните смарт високоговорители с гласово активиране подпомагат ежедневието им по някакъв начин - включително 70% от жените на стария континент.Половината от европейците (50%) са благодарни на своите гласови смарт помощници, че им спестяват време, а същият процент (50 на сто) вярват, че тяхното устройство им помага да изпълняват по-лесно ежедневните си задължения. Около една трета  от жителите на Европа (33%) се радват на по-спокойна домашна атмосфера и твърдят, че техните Amazon Alexa, Google Home Assistant или Apple Homepod правят определени ситуации по-малко стресиращи.При проучване на най-честите причини за използване на смарт високоговорителите с гласово активиране D-Link установява, че повечето европейци (71%) ползват техните устройства главно за да слушат музика, радио или подкасти. Следват проверка на прогнозата за времето (57 на сто), използване като будилник или таймер (52%), проследяване на последните новини и текуща информация (52%) и задаване на забавни въпроси (41 на сто).Двама от всеки петима европейски граждани (42%) използват своя гласово активиран смарт високоговорител в комбинация с други умни устройство за дома, като например умни контакти, рутери, камери за сигурност и устройства за установяване на течове.\"Тези резултати показват влиянието, което технологиите и потребителската електроника оказват върху съвременния дом. От смарт устройства, които правят домовете по-безопасни и сигурни, до технологии, които позволяват контрол над жилищата ни, където и да се намираме, през устройства, които можем да управляваме чрез използването на нашите гласове ¬- потребителските технологии наистина променят динамиката на дома - и извън него - за по-добро\", коментира Кевин Уен, президент на D-Link Европа.Повече от 3 десетилетия D-Link е лидер в създаването и разработването на технологии, които подобряват интернет свързаността в домовете и офисите по света. Следвайки тази своя стратегия, през 2019 г. компанията пусна най-новата си гама Wi-Fi рутери за дома - EXO Smart Mesh Wi-Fi (DIR-1960, DIR-2660 и DIR-3060), които се предлагат с вградена защита от McAfee. ", "date": "2019.10.28", "title": "Умният дом: Жените в Европа поемат собствеността върху семейните технологии и електроника"}
{"url": "http://www.cross.bg/kontrol-biosigyrnost-ptitzi-1616670.html", "text": "/КРОСС/ Българската агенция по безопасност на храните (БАБХ) провери 538 птицевъдни обекта на територията на цялата страна за спазването на правилата за биосигурност и изпълнението на самоконтрола във фермите по отношение на Салмонелоза и Инфлуенца по птиците. Над 85% от проверените ферми отговарят на правилата. За останалите, инспекторите на агенцията са издали 4 акта и 50 предписания на стопаните. Основните слабости, които са открити, са свързани с постоянното прилагане на мерките за биосигурност на фермите и пропуски в рутинния лабораторен контрол на заболяванията. Всички обекти с установени пропуски и с връчено предписание или акт ще бъдат предмет на допълнителни проверки. Тематичният контрол беше проведен в периода 27 септември - 18 октомври, проверките бяха насочени към спазването на изискванията за биосигурност и коректното изпълнение на пробовземането, като част от Национална програма за профилактика, надзор, контрол и ликвидиране на болестите по животните, включително зоонозите.БАБХ прилага целогодишно Програма за надзор на болестта Инфлуенца по птиците. Срокът за вземане на проби в стопанство за домашни птици трябва да съвпада със сезона на производство за всяка категория домашни птици. Изследват се и дивите птици, с цел превенция и пресичане пътя на вируса към стопанствата и дворовете. ", "date": "2019.10.28", "title": "Птицевъдните обекти в страната изпълняват изискванията за биосигурност и контрол за Салмонела и Инфлуенца"}
{"url": "http://www.cross.bg/salimova-shampionka-nivo-1616671.html", "text": " /КРОСС/ 1 на 1 е резултатът от първата по рода си битка между робот и световната ни шампионка по шахмат Нургюл Салимова. Първата среща се изигра на 20-то ниво, което е най-високото за Chess Player, който посетителите на Serdika Center имаха възможност да видят в първото по рода си изложение на роботи у нас. Според Салимова, която загуби тази среща, нивото е било равно на ЕЛО 2500 - коефициент за трудност и с тези стойности се дава титлата „гросмйстор\" в шаха. Нашата шампионка затрудни робота, който досега не се беше изправял срещу толкова силен играч, но в крайна сметка роботът успя да я победи.След това Салимова, която е едва на 16 години, успя да вземе реванша на по-ниско ниво и победи Chess Player само за 10 минути. Тя коментира, че двубоят за нея е бил много интересен, защото роботите не грешат, а и не показват емоции в играта. С този демонстрационен двубой беше отбелязан финалът на най-голямото интерактивно изложение на роботи в Serdika Center.  ", "date": "2019.10.28", "title": "Световна шампионка по шахмат срещу робот - 1:1 "}
{"url": "http://www.cross.bg/balotazh-portnih-varna-1616675.html", "text": " /КРОСС/ От ОИК-Варна публикуваха резултатите към 13:00 ч. при обработени 79.01% от протоколите на местния вот. За първи път процентите на Иван Портних паднаха под 50 - 49,44 % така че е напълно възможно да има балотаж за кметското кресло в неделя.На второ място към този момент е Костадин Костадинов от „Възраждане\", чиято разлика с третия - Анелия Клисарова от БСП, се увеличава. Той има 14,24 %, срещу 14,06 и на този етап ще участва като опонент на Портних при евентуален балотаж.Интригата дали ще има втори тур във Варна ще се запази до последния преброен глас.  ", "date": "2019.10.28", "title": "Ще има ли балотаж във Варна?"}
{"url": "http://www.cross.bg/veshtestva-narkotitzi-narkotrafika-1616672.html", "text": "/КРОСС/ Руският президент Владимир Путин разпореди допълнителни мерки за противодействие на трафика на наркотици в Русия, съобщава  Както следва от списъка с инструкции на държавния глава, е необходимо да се ограничи достъпа до информация, публикувана в интернет за \"способи, методи за разработка, производство и употреба на наркотични, психотропни вещества, нови потенциално опасни психоактивни вещества, както и до местата за тяхното придобиване\". Освен това президентът призова за криминализиране на подбудите за употреба и популяризиране на забранени вещества в мрежата. Сред мерките за предотвратяване на наркотрафика са превенция, рехабилитация и ресоциализация на наркотиците, подкрепа от неправителствените организации, осъществяващи програми за поддръжка на хора, употребяващи наркотици и психотропни вещества. Путин възложи на Министерството на вътрешните работи да внесе предложения за увеличаване на персонала за борба с наркотрафика.", "date": "2019.10.28", "title": "Русия въвежда наказателно преследване за пропаганда на наркотици в мрежата"}
{"url": "http://www.cross.bg/miliarda-puti-rybli-1616673.html", "text": "/КРОСС/ Приходите от продажби без акцизите и ДДС възлизат на 241,1 милиарда рубли, което е също два пъти повече на годишна база, съобщава БГНЕС.Брутната печалба нарасна 2,2 пъти до 227,78 милиарда рубли.Печалбата от продажбите на „Лукойл\" е достигнала 206,2 милиарда рубли, увеличавайки се 2,6 пъти. Себестойността на продажбите е намаляла със 7,6% и е достигнала 14,33 милиарда рубли.„Лукойл\" е една от най-големите публични вертикално интегрирани петролни и газови компании в света. Тя контролира над 2% от световния добив на петрол и около 1% от доказаните запаси на въглеводороди ", "date": "2019.10.28", "title": "Печалбата на „Лукойл“ се увеличи 2 пъти"}
{"url": "http://www.cross.bg/detza-intzidentut-avtobys-1616678.html", "text": "/КРОСС/ Автобус с деца се самозапали на прохода Предела, съобщи БНР.Инцидентът е станал около 10,30 часа. Учениците са от Велико Търново и са отивали на планинска лагер-школа в Добринище.Докато пътували, гъст дим изпълнил автобуса. Ръководителите са предприели веднага евакуация на децата. Направили са верига, за да могат учениците да слязат безпроблемно.Шофьорът на автобуса Димитър Докин, който е и собственик на фирмата от Разлог, е започнал сам да гаси пламъците с пожарогасителя в рейса. На мястото след това пристигнал и екип на Районната служба \"Пожарна безопасност и защита на населението\" и пожарът бързо бил потушен.Няма пострадали деца, нито вдишали дим. Изпратен им е бил друг автобус, с който групата да продължат към хижа Безбог. По първоначална информация причината за възникналия огън е техническа повреда. Инцидентът не попречи на движението в прохода. ", "date": "2019.10.28", "title": "Автобус пълен с деца пламна край Предел"}
{"url": "http://www.cross.bg/kralev-vladimir-ekaterina-1616677.html", "text": "/КРОСС/  Министърът на младежта и спорта Красен Кралев бе гост на церемонията на Българската федерация по биатлон, с която беше закрит сезон 2018/2019. Кралев награди най-добрите биатонисти при мъжете за купа \"България\". Номер едно за изминалата състезателна година е световният вицешампион в индивидуалната надпревара на 20 км Владимир Илиев. Втори и трети са Антон Синапов и европейският шампион на 20 км Красимир Анев.\"Това е най-силният сезон на биатлона след фантастичната година на Екатерина Дафовска, в която тя спечели олимпийското злато. Поздравявам ръководството на федерацията и всички състезатели и клубове, които са работили за постигането на тези успехи\", заяви спортният министър.Красен Кралев потвърди поетите от ММС ангажименти по изграждането на ролбани в Самоков и Троян. С тяхното изграждане българските биатлонисти ще имат възможност да водят целогодишна подготовка. \"През последните няколко месеца с Екатерина Дафовска се срещнахме с представители на клубове в страната. Видях, че има много талантливи деца. Поради тази причина започваме да инвестираме средства в създаването на трасета, за да може младите ни таланти да вървят по стъпките на Екатерина Дафовска, Владимир Илиев и Красимир Анев\", обяви Кралев.По време на церемонията бяха наградени победителите в крайното класиране във всички възрастови групи за купа „България\" и купа „Надежди\". Специална награда за принос по случай 60-годишнината си получи Владимир Величков, който доскоро беше най-предно класиралият се българин на световно първенство с двете си пети места през 1982 и 1985 г. ", "date": "2019.10.28", "title": "Министър Кралев участва в церемонията по закриването на сезона по биатлон"}
{"url": "http://www.cross.bg/sili-pazardzhik-predstavitelniya-1616676.html", "text": "/КРОСС/ Възможностите за постъпване на работа в Българската армия ще бъдат представени в град Пазарджик утре, 29 октомври, когато градът ще е домакин на поредното събитие от кампанията на Министерството на отбраната „Бъди войник\".От 16.00 ч пред зала „Маестро Георги Атанасов\" на бул. \"България\"№ 2 ще бъде разположена информационна борса за набиране на войници и матроси за Българската армия. В нея ще бъдат представени Сухопътните войски, Военновъздушните сили, Военноморските сили, Националната гвардейска част, служба „Военна полиция\", Централно военно окръжие и 68-ма бригада „Специални сили\". На място младите хора ще могат да се запознаят с вакантните места във Въоръжените сили, с условията и начините за кандидатстване.По същото време ще има статичен показ на военна техника, въоръжение, екипировка и оборудване. Военнослужещи от Специалните сили ще направят динамичен показ на бойни способности и елементи от физическата и бойната подготовка.В Пазарджик от 16.30 ч изявление за медиите ще направи командирът на бригада „Специални сили\" бригаден генерал Явор Матеев.От 18.30 часа в залата започва концерт на Представителния ансамбъл на Въоръжените сили и Представителния духов оркестър на Военновъздушните сили. В него ще участват местните състави от град Пазарджик - Клуб по спортни танци \"Импулс\" и Фолклорна формация \"Нашенци\". ", "date": "2019.10.28", "title": "Кампанията „Бъди войник“ идва в Пазарджик"}
{"url": "http://www.cross.bg/slyzhiteli-tzigari-kytii-1616679.html", "text": "/КРОСС/ Митнически служители от ГД „Митническо разузнаване и разследване\"  задържаха 1814 кутии (36 280 къса) цигари, подготвени за изпращане от България към Великобритания. При проверка на 23.10.2019 г. в склад на фирма за доставки в София митническите служители установяват пратка, с изпращач местно физическо лице и получател физическо лице във Великобритания, описана като \"панели\" и съдържаща три броя двойни плоскости.При разтваряне на панелите митническите служители установили, че ватата във вътрешната им част е заменена от общо 1814 кутии (36 280 къса) цигари от две марки, облепени с български акцизен бандерол. Към момента на проверката не са представени документи по чл.99а,ал.3 от ЗАДС.При други две проверки в района на Дунав мост 2 при Видин, извършени на 26.10.2019 г., митническите служители откриват след сканиране с рентген общо 2120 кутии (42 400 къса) цигари с български бандерол, за които също не са представени документи по ЗАДС. Тютюневите изделия са открити в два микробуса пътуващи от България към Западна Европа.  ", "date": "2019.10.28", "title": "Митнически служители от ГД МРР задържаха 1814 кутии цигари, укрити в панели (Снимки)"}
{"url": "http://www.cross.bg/lenta-otkm-deiinosti-1616660.html", "text": "/КРОСС/ Ремонти затрудняват движението на АМ \"Тракия\" днес, съобщават от Агенция \"Пътна инфраструктура\".Ограниченията са в сила до 18.00 часа.Движението от км 2 до км 3 в посока Бургас се осъществява по първата активна лента. Поради ремонтни дейности на асфалтовата настилка е ограничено преминаването по втората активна лента и изпреварващата лента.Трафикът от км 44 до км 46 в посока Бургас преминава по изпреварващата лента поради ремонтни дейности в активната лента.Преминаването при 89-ти км се осъществява в една лента в двете пътни платна поради ремонтни дейности на моста на река Елшишка.Придвижването от км 273 до км 286 в посока София се осъществява поетапно в една лента поради ремонтни дейности на асфалтовата настилка.Движението от км 296 до км 298 в посока Бургас се извършва по изпреварващата лента. Ограничено е преминаването по активната лента поради оборудване на пътни камери.Участъците са сигнализирани с пътни знаци.", "date": "2019.10.28", "title": "Ремонти затрудняват движението на АМ \"Тракия\""}
{"url": "http://www.cross.bg/brekzit-yanyari-velikobritaniya-1616659.html", "text": "/КРОСС/ Европейският съюз официално отложи Брекзит за 31 януари 2020 г., съобщи председателят на Европейския съвет Доналд Туск.\"ЕС27 се съгласи да приеме молбата на Великобритания за гъвкаво отлагане на Брекзит до 31 януари 2020 г. Решението се очаква да бъде формализирано чрез писмена процедура\", написа Туск в \"Туитър\".Така няма да се наложи извънредна среща на върха за Брекзит.Решението дава възможност на премиера на Великобритания Борис Джонсън да прокара дневния си ред за организиране на предсрочни парламентарни избори, вероятно през декември, ако Камарата на общините подкрепи предложението му.По-рано днес източник съобщи пред \"Ройтерс\", че френският президент Еманюел Макрон се е съгласил да се даде нова отсрочка на Великобритания.Според проектоплана, обсъден от посланиците на страните членки на ЕС тази сутрин, 1 декември или 1 януари също се разглеждат като вероятни дати за Брекзит в случай, че британският парламент ратифицира сделката на ЕС с премиера на Великобритания Борис Джонсън.", "date": "2019.10.28", "title": "ЕС пак отложи Брекзит - този път за 31 януари 2020 г."}
{"url": "http://www.cross.bg/protokola-naii-mnogo-chakala-1616661.html", "text": "/КРОСС/ 1053 от общо 1600 изборни протокола са обработени в ОИК- София град към 9 часа. Очаква се до броени часове работата на комисията да приключи, съобщи БНТ.Жена от секционна избирателна комисия заяви, че днес е чакала най-много. Тя си е проверила протокола предварително, но е чакала най-много.\"Тези, които ги върнаха, им ги оправиха и минаха, много преди мен, което не е редно, нали\", запита тя. За някои от хората, които внасяха изборните книжа в ОИК нямаше транспорт.Тази година медиите не бяха допускани в зала \"Арена Армеец\".", "date": "2019.10.28", "title": "Протоколите в София преброени на две трети"}
{"url": "http://www.cross.bg/klientski-suvet-bulgariya-1616663.html", "text": "/КРОСС/ EVN България набира кандидати за участие в новия мандат на Клиентски съвет на компанията - група от клиенти, които участват в дискусии и обменят опит с експерти на EVN България.Участниците в Клиентски съвет имат възможност да предложат конструктивни идеи и препоръки за дейността на компанията. Новият състав на Клиентски съвет ще бъде за периода 2019 – 2021 г.За участие може да се кандидатира всеки пълнолетен гражданин, който е ползвател (битов или малък стопански) на услугите на дружеството по доставка на електроенергия.Ще бъдат избрани до 24 участници. Участието е доброволно и безвъзмездно като EVN България покрива пътните разноски до и от мястото на провеждане на срещите, които са минимум два пъти годишно. или кандидатите могат да изпратят писмено заявление за участие в свободна форма със следната информация: трите имена, клиентски номер или ИТН (измервателна точка номер), адрес, телефон и кратка лична мотивация за участие. Кандидатите могат да изпращат своите заявления до 31 октомври 2019 г. включително по един от следните начини:по имейл: по поща на адрес: EVN България, ул. Христо Г. Данов 37, 4000 Пловдивна място във всеки EVN Офис.Подборът на участниците в Клиентски съвет ще се избират при спазване на изискванията за равнопоставеност.EVN България стартира Клиентски съвет през есента на 2013 г. под мотото „Вашите идеи създават промяна“.  ", "date": "2019.10.28", "title": "ЕVN България търси кандидати за Клиентски съвет на компанията "}
{"url": "http://www.cross.bg/izbori-vreme-polititzite-1616664.html", "text": "/КРОСС/ Ако искаш да имаш смислен живот, трябва да си активен. Ако си пасивен, включително и по време на избори, нямаш право нито да коментираш, нито да критикуваш. Дори по отношението към този акт може да се съди какъв човек си самият ти.С тези думи започна гостуването си Мартин Попов – дигитален експерт с 15-годишен опит, управител на агенция. Според него, с навлизането на дигиталните технологии, заживяваме в два свята. От друга страна именно социалните мрежи ни правят и по-активни в много аспекти, ставаме по-информирани, изразяваме по-често мнението си и е нормално участието на избори да се повишава.Повечето инструменти, използвани от кандидатите за местна власт на тези избори, са едни и същи, защото най-често са прилагани от професионалисти, на които им е платено за тази работа. Според Попов обаче малко от политиците използваха , където има „адски много хора“ – очевидно са подценили този канал.Активен политик може да се рекламира всеки ден безплатно с всекидневните си онлайн връзки и постоянно общуване с хората, допълва експертът. Това е по-силно от участие в телевизия. Дивидентите ще се изсипят по време на избори. *Източник: ", "date": "2019.10.28", "title": "Политици, активни в дигиталния свят, печелят лесно на избори"}
{"url": "http://www.cross.bg/gerb-gradove-mesta-1616666.html", "text": "/КРОСС/ 11 областни града имат избран кмет на първи тур. БСП и ГЕРБ отиват на балотаж в други 10 области.Макар и с по-слаби резултати от предишните местни избори, ГЕРБ печели сравнително убедително в Бургас, Велико Търново, Враца, Габрово, Кюсстендил, Монтана ) и Стара Загора. Номинациите на ГЕРБ засега имат над 50% във Варна, Търговище и Хасково, но в тези градове трябва да се изчакат окончателните резултатиБалотаж между ГЕРБ и БСП ще има в десет областни града, включително и София. Кандидати, подкрепени от левицата, стигат до втори тур в Благоевград, Ловеч, Перник, Разград, Русе, Силистра, Сливен, Смолян, Шумен и София. БСП е с добри шансове за победа в Русе, Перник и Разград.В Пловдив кандидатът на ГЕРБ Здравко Димитров отива на балотаж със Славчо Атанасов. Във Видин битката ще е между ГЕРБ и СДС, в Добрич – между ГЕРБ и ДБГ, в Плевен – ГЕРБ и независим кандидат.Управляващите отбелязват доста слаби резултати в Пазарджик и Ямбол. В Пазарджик досегашният кмет Тодор Попов ще се бори на втори тур най-вероятно срещу Благо Солов от БСП.  В Ямбол Валентин Ревански отива на втори тур срещу Катя Георгиева от БСП.В големите градове ГЕРБ печели борбата за кметските места, но в общинските съвети ще бъде с по-малко съветници. В същото време на много места БСП вкарват повече общинари, отколкото досега. Като цяло общинските съвети в големите градове ще бъдат силно парцелирани. На повечето места подкрепата за управляващата партия за варира между 30 и 35%.", "date": "2019.10.28", "title": "Балотажи ГЕРБ-БСП в десет областни града"}
{"url": "http://www.cross.bg/bulgariya-tyristi-godina-1616665.html", "text": "/КРОСС/ Украинските туристи в България вече са повече от руските, сочат данните на Националния статистически институт за септември. По последни данни почивалите в България граждани на Украйна са 42 хил., а на Руската федерация - 37 хил. При това за година броят на руснаците намалява с 14%, а на украинците расте с 27%.Общият брой чужди туристи, посетили България през септември, е малко под 600 хил. души, а намалението спрямо година по-рано е с 3 на сто.Най-много летовници България е посрещнала от Германия - 79 хил. души, но и те намаляват спрямо година по-рано с близо 28 на сто. Спад има и на притока туристи от Румъния, Чехия, Сърбия, Израел.На второ място по предпочитания към почивка в България е Румъния, откъдето през месеца са пристигнали 60 хил. души. Трета е Полша с 51 хил., а Украйна е четвърта с 42 хил.", "date": "2019.10.28", "title": "Украинските туристи в България вече са повече от руските"}
{"url": "http://www.cross.bg/rymuniya-bulgariya-sutrydnichestvo-1616667.html", "text": "/КРОСС/ Европейската комисия е объркала Румъния с България в Механизма за сътрудничество и проверка, посочва днес в заглавие в. \"Адевърул\", като се позовава на гражданското движение \"Съюз за честна Румъния\", което представя доказателства за това под формата на две графики.Според бюрократите, които събират информация в докладите за наблюдение на правосъдието в Румъния и България, българите заслужават отмяна на Механизма за сътрудничество и проверка, а румънците - не. Президентът и румънското правителство би трябвало веднага да протестират, защото всички показатели показват точно обратното. Може да става дума за печатна грешка на Комисията, пише \"Адевърул\", като се позовава на \"Съюз за честна Румъния\", който представлява гражданско движение, отворено за всички лица и организации, които подкрепят принципите на доброто управление.\"Съюз за честна Румъния\" представя основния показател, използван от дирекцията за правосъдие на Европейската комисия при оценката на независимостта на правосъдието.Графиките показват не само че Румъния е много преди България, макар и двете страни да са под средното европейско равнище, но и че Румъния е напреднала най-много от всички новоприети държави, посочва \"Съюз за честна Румъния\".Първата графика представя показатели за независимост на правосъдието с резултати от едно до десет, като 10 е най-висока независимост на правосъдието. С такъв показател е Финландия. В тази графика резултатът на Хърватия е със стойност под 4, а този на България е почти 4. Резултатът на Румъния е над 5.Във втората графика, която показва развитието от 2008 до 2018 г., се вижда, че Румъния има най-голямо развитие, регистрирайки резултат над 1. Графиката има и отрицателни стойности, в които попада Хърватия например, а България има положителен резултат, но под 0,5.\"Съюз за честна Румъния\" отбелязва, че ситуацията е идентична и в индикаторите за корупцията, които ще бъдат публикувани постепенно през следващите дни. Румъния е постигнала за тези десет години най-големия напредък в Европа, докато България е стагнирала, макар равнището на България да бе по-слабо още в началото, отбелязва \"Съюз за честна Румъния\". Гражданското движение призовава кандидатите за президент на Румъния да се произнесат по това политическо решение, което засяга влизането на Румъния в Шенген, пише \"Адевърул\".Бившият президент на Румъния Траян Бъсеску определи като \"несправедлив и смущаващ\" начина, по който Румъния е представена в последния доклад по Механизма за сътрудничество и проверка в сравнение с България. Бъсеску каза, че ако е присъствал на заседанието на Европейския съвет, е щял да обърне масата при вида на този доклад, пишат още \"Адевърул\" и \"Ромъния либера\".\"Несправедливо. Несправедливо и смущаващо е да виждаш как на България, където все още убиват журналисти и бизнесмени, да й се отменя Механизма за сътрудничество и проверка, а на Румъния - не. Да виждаш, че Хърватия, която съвсем скоро е влязла в ЕС, е приемана в Шенген. Вярвайте ми, бих обърнал масата на Европейския съвет на самото заседание\", коментира бившият президент Траян Бъсеску в петък вечерта в предаване на ТеВеРе 1.Бъсеску, който в момента е евродепутат, нарече последния доклад по Механизма за сътрудничество и проверка, \"грозно политическо решение срещу Румъния\". Той каза още, че \"това, което се е случило, е неправилно\", пишат вестниците \"Адевърул\" и \"Ромъния либера\".\"Не може да отмениш Механизма за сътрудничество и проверка на България и да го оставиш за Румъния. Българите отказаха да създадат Национална дирекция за борба с корупцията, отказаха да създадат Национална агенция по прозрачност, но направиха друго нещо: политиците платиха добре на медиите, за да не говорят за корупцията и готово\", коментира Траян Бъсеску.Според него настоящият държавен глава \"не може да спи спокойно\", при положение че Хърватия е влязла в Шенген, Механизмът за сътрудничество и проверка за България отпада, а Румъния остава извън Шенген и с Механизъм за сътрудничество и проверка. Бъсеску вижда и противоречие в това, че румънски прокурор е станал европейски главен прокурор, а страната остава под наблюдението на Механизма за сътрудничество и проверка.", "date": "2019.10.28", "title": "\"Съюз за честна Румъния\" за докладите на ЕК: Объркали са ни с България"}
{"url": "http://www.cross.bg/albaniya-otchyzhdavane-kadastrialnata-1616668.html", "text": "/КРОСС/ Албания е разтърсвана от корупционна афера, в която са замесени и функционери от Македония, съобщава македонският сайт Плусинфо, като цитира Тетова сот.Източници от албанската прокуратура са информирали, че в аферата с отчуждаване на имот в Албания са включени функционери от Македония, които купили недвижим имот на албанското крайбрежие с финансови средства, придобити от корупция, пише още сайтът.Съдът в Дуръс преразгледал решението си, при което за 20 лица, включени в скандала с отчуждаването на терен в областта на залива Лалез в Албания, потвърдил решението си отпреди два дни за определяне на мярката арест.Сред задържаните са бившият директор на кадастриалната служба и бившият кмет на община Ишми.Бивши служители на кадастриалната служба в Дуръс и други лица бяха замесени в отчуждаване на голям терен в залива Лалез, съобщава сайтът.", "date": "2019.10.28", "title": " Корупционна афера разтърси Албания"}
{"url": "http://www.cross.bg/politziyata-retzesiya-obyaviha-1616662.html", "text": "/КРОСС/ Хонконг изпадна в рецесия. Икономиката на търговския център е засегната от петмесечни антиправителствени протести. Най-вероятно няма да има икономически растеж тази година, обявиха от финансовото министерство на града, цитирани от \"Ройтерс\".Според предварителните данни за третото тримесечие БВП на Хонконг се свива за второ поредно тримесечие. Така технически Хонконг изпада в рецесия.Властите смятат, че ще е \"изключително трудно\" да се постигне прогнозата от преди протестите, която е 0-1% икономически ръст през 2019 г.При поредни демонстрации в неделя протестиращи с маски и черни качулки подпалиха магазини и хвърляха коктейли \"Молотов\" по полицията.Превърнало се в обичайна практика, полицията отговори със сълзотворен газ, водно оръдие и гумени патрони. Протестиращите освен това запалиха улични барикади и предизвикаха пожар на входовете на метрото.От полицията обявиха, че са използвали сълзотворен газ при 88 пъти и са изстреляни 27 гумени патрона.", "date": "2019.10.28", "title": "Хонконг изпадна в рецесия"}
{"url": "http://www.cross.bg/glasyva-bezlov-zayavi-1616649.html", "text": "/КРОСС/ \"Балотажът е мястото, където ще видим действително кой какви пари ще инвестира в местната власт\", това заяви пред БНТ Тихомир Безлов от Центъра за изследване на демокрацията.Той определи настоящата предизборна кампания като по-вяла спрямо тези преди кризата 2008-2009 г.Безлов посочи, че има общини, в които кметовете печелят по 6-7 мандата и които разполагат напълно с местната икономика.По негови думи много трудно може да се сметне корпоративния вот.\"С годините очакването, че в тъмната стаичка човекът ще гласува по съвест, не се случва. Той продължава да си гласува, както му е казал чорбаджията\", категоричен бе анализаторът.От своя страна изпълнителният директор на Асоциация \"Прозрачност без граници\" Калин Славов заяви, че се наблюдава капсулиране на местно ниво - икономиката е в ръцете на местните управляващи, на общински съветници и кметове.Според него това капсулиране върви и с контрола върху самия изборен процес и едно от нещата, които трябва да се направят, е тези престъпления да се изведат от местно ниво.", "date": "2019.10.28", "title": "Българинът гласува, както му е казал чорбаджията"}
{"url": "http://www.cross.bg/huawei-tehnologii-proizhod-1616650.html", "text": "/КРОСС/ Британската компания ARM, която се занимава с проектирането на чипове, ще продължи да лицензира и предоставя технологии на Huawei. Това е възможно, тъй като юридическият ѝ отдел е установил, че нейните продукти са с произход Обединеното кралство и по този начин те не нарушават наложените на китайците от САЩ санкции. Huawei разчита на технологии от ARM за изграждане на собствените си процесори и чипсети, предава Mobile Bulgaria.През май британците, които са собственост на японската SoftBank, прекратиха отношенията си с Huawei след забраната от страна на САЩ американски фирми да търгуват с Huawei, защото смятаха, че разработките за чипове включват технология с произход Щатите.Това обаче явно не е така.ARM е сред основните партньори на филиала за производство на чипове на Huawei HiSilicon.Голяма част от мобилните чипсети Kirin използват технологии на ARM, а настоящото развитие до някаква степен ще помогне на Huawei да намали влиянието на американските санкции върху дейността си.Според ARM архитектурите й v8 и v9 са с произход от Обединеното кралство, което означава, че Huawei може да има достъп до тях, но на този етап не е ясно дали следващите технологии ще бъдат засегнати от забраните.Припомняме, че в началото на месеца се появи информация, че САЩ започва да дава лицензи на американски компании за работа с Huawei. Засега обаче няма ново потвърждение, че това се случва на практика.", "date": "2019.10.28", "title": "ARM възобновява работа с Huawei"}
{"url": "http://www.cross.bg/godini-edri-dinozavrite-1616651.html", "text": "/КРОСС/ Бозайници започнали да колонизират Земята и да увеличават размерите си по-малко от 1 милион години след като измрели всички едри динозаври и представители на мезозойската фауна, предаде ТАСС.\"Едва 100 хиляди години след падането на астероида, довело до измирането на динозаврите, видовото многообразие на бозайниците се увеличило 2 пъти, а телесното им тегло достигнало характерни за мезозоя стойности - отбелязват авторите на изследването. - 300 хиляди години по-късно теглото им се утроило, а първите едри бозайници се появили 700 хиляди години след изчезването на динозаврите.Този процес бил тясно свързан с увеличаването на видовото многообразие на растенията и с климатичните промени.\"В края на кредата, преди 65,5 - 66 милиона години астероид с диаметър 10-15 км се блъснал в Земята.Той паднал на днешната територия на Южно Мексико и образувал кратер с диаметър 180 км на дълбочина около 20 км.Специалистите смятат, че падането на небесното тяло предизвикало не само силни вълни цунами и кратка \"астероидна зима\", но и вулканични изригвания на Деканското плато на днешната територия на Индия. Било изхвърлено още по-голямо количество пепел и прах и това довело до гибелта на растения, а след това и на всички едри животни с тегло над 25 кг.Международен екип от палеонтолози под ръководството на Тайлър Лайсън от Природонаучния музей в Денвър направил разкопки в щата Колорадо и получил първите подробни доказателства как флората и фауната са се възстановили след този катаклизъм.Там има скали, които отделят мезозоя от кайнозоя и кредата от палеоцена. Лайсън и колегите му години наред изследват тези отлагания с надеждата, че ще открият останки от растения и животни, които са оцелели след катаклизма и са започнали отново да колонизират Земята.Резултатите от изследването са публикувани в сп. \"Сайънс\".", "date": "2019.10.28", "title": "Изясниха как бозайниците са излезли от сянката на динозаврите"}
{"url": "http://www.cross.bg/izpulnitelyat-obicham-svoite-1616652.html", "text": "/КРОСС/ Кандидатите за местната власт направиха всичко по силите си, за да привлекат своите гласоподаватели. Имаше и такива обаче, които разчитаха повече на провокацията, отколкото на предизборните обещания.Сред тях е фолк изпълнителят Георги Георгиев, известен с прозвището си Готи, който е и председател на \"Българско национално обединение\". Чисто гол, прикриваща го само една тиква, певецът може да оглави класацията за най-атрактивен кандидат за местна власт.Неслучайно кандидат-кметът избира за своята кампания мотото \"Да направим от тиквата тиквеник\". И неслучайно се снима гол на плаката за кампанията. \"Съвсем с чиста душа и съзнание влизам в политиката. Аз обичам семките, но не ги обичам, когато са в главите на хората... И по-скоро на нашите управляващи\", споделя изпълнителят.Георги има и ясно изградена Визия за София - за майките, за децата и за тротинетките. Провокацията го привлича. Затова освен в своите песни, той я използва и в предизборната си кампания. ", "date": "2019.10.28", "title": "Фолк изпълнителят Готи - най-атрактивният кандидат за кмет"}
{"url": "http://www.cross.bg/bagdadi-nyuzyik-slyzhitel-1616653.html", "text": "/КРОСС/ След вчерашната новина за смъртта на лидера на екстремистката групировка „Ислямска държава“ Абу Бакр ал Багдади и на нейния говорител Абу ал Хасан ал Мухаджир в Сирия, вече се говори за новият лидер на групировката.Говори се, че иракският тюрк Абдуллах Кардаш, чието име понякога се изписва Каршеш и е известен още като Хаджи Абдулах ал Афари, е бил назначен от самия Багдади през август да ръководи мюсюлманските дела в съобщение, разпространено от смятания за официален медиен рупор на ИД – сайта Амак. Групировката обаче никога не е потвърдила това публично.Малко се знае за бившия офицер от иракската армия, служил някога при покойния лидер Саддам Хюсеин. Но регионален разузнавателен служител, помолил да не бъде идентифициран, каза пред „Нюзуик“, че Кардаш вече би трябвало да е поел ролята на Багдади, макар че тя е загубила много от значението си към времето на неговата гибел.Убитият вчера при операцията на американския спецотряд „Делта“ Багдади изгради самозвания халифат на ИД върху основата на иракския клон на „Ал Кайда“, но според цитирания служител ролята на влиятелния някога ислямски духовник хардлайнер вече е била до голяма степен само символична. „Багдади беше само парадна фигура. Той не участваше в ежедневните операции, каза служителят пред „Нюзуик“. – Единственото, което правеше, бе само да каже да или не, но без никакво участие в планирането.Все още излизат подробности какво е ставало в щаба на Багдади в сирийското село Бариша и защо шефът на ИД се е криел дълбоко в територия, която се свързва със съперничещата джихадистка групировка „Хаят Тахрир аш Шам“, ръководена от бившия сподвижник на Багдади – Абу Мохамед ал Джолани, създал по-късно сирийския клон на Ал Кайда – фронта „Ан Нусра“.Но въоръжените сили и на двамата мъже претърпяха поредица от поражения, което рязко ограничи свободата им на движение в двете страни, за чиято дестабилизация изиграха ключова роля, посочва „Нюзуик“.Списанието цитира преобладаващи доскоро мнения, че Багдади би трябвало да се е криел някъде в Североизточна Сирия или съседните крайгранични райони на Ирак, което обаче се е оказало невярно. Имало е и твърдения, че той не е бил в състояние на ръководи ИД, защото е бил ранен при американски въздушен удар.Той казва пред „Нюзуик“, че ако Багдади се е подписвал под операции и стратегии чрез писма и куриер, значи е имал влияние. „Лидерът има значение. Ние вървим по следите им, защото те вземат решенията“, добавя служителят.", "date": "2019.10.28", "title": "Ал Багдади сам посочил кой да го наследи като лидер на „Ислямска държава“ (Снимки)"}
{"url": "http://www.cross.bg/didzheii-archi-festivali-1616654.html", "text": "/КРОСС/ Този четиригодишен диджей е мини музикална сензация, която се изявява в нощни клубове по целия свят, популярни музикални фестивали и телевизионни предавания.За да бъде признат рекорда му, Арчи трябваше да изпълни компилация за цял час пред аудитория от поне 20 души без родителски надзор. За да официализира опита си, той избра да демонстрира таланта си в хонконгския нощен клуб „Бунгало“, забавлявайки ентусиазираната публика с час класическа денс музика.Предишният рекордьор, известен с името „DJ Arch Junior“, спечели титлата, когато е на 5 години и 38 дни през 2017 г. в Йоханесбург, Южна Африка.Арчи е роден в Дубай, но наскоро се премести със семейството си в Хонконг.Талантливото малко дете прави миксове и се упражнява на диджей пулта от двегодишна възраст, след като наблюдава баща си – диджей Джон Норбъри.Оттогава невръстният диджей прави голямо впечатление в музикалната индустрия, свири на фестивали, включително Бумтаун в Хемпшир и Клокенфлаг в Хонконг, както и се изявява с известния дует Ragga Twins.Най-същественото му представяне до този момент е на фестивала Ривър Тотс в Есекс, където Арчи миксира пред 7000 души.Дижей Арчи продължава да развива уменията си и учи нови трикове от своя татко. Той вече има близо 20 000 последователи на страницата си в Инстаграм.\n\t\t\t\t\t", "date": "2019.10.28", "title": "Рекордите на Гинес: 4-годишен е най-младият диджей в света (Видео) (Снимки)"}
{"url": "http://www.cross.bg/solar-club-subitiya-1616655.html", "text": "/КРОСС/ YALTA CLUB се завърна към славните времена с пълен клуб и грандиозни събития. След участията на Roger Sanchez, Marco Faraone, wAFF и Claptone през октомври, клубната програма продължава с пет събития, които не са за изпусканe, както и най-големият SOLAR за годината с участието на редица световни имена.Селекцията от артисти винаги е била една от най-силните страни на YALTA CLUB и програмата до края на годината отново го доказва.Ноември месец започва с Alan Fitzpatrick, който пристига директно от Берлин на 2 ноември, за да върне в София енергията от ранните рейв партита.През следващия уикенд (9 ноември) посрещаме любимеца на българската публика, Fedde Le Grand. Легендарния хаус диджей се завръща още веднъж, за да взриви Room 1 на клуба, както само той умее, a компания зад пулта ще му прави Juan Alvarez. Kлубните събития на YALTA продължават на 15 ноември с eдин от най-добрите диджеи и продуценти в тек-хаус жанра, Daley Padley, по-познат като Hot Since 82, а вечерта ще открие Liubo Ursiny.Едно от най-дългоочакваните партита за сезона е седмица покъсно.На 22 ноември ще станем свидетели на аудио-визуалното приключение на което ще ни отведе Len Faki – собственик на няколко топ лейбъла и създател на многобройни убийствени парчета.Ноември месец ще приключи подобаващо с парти в двете зали на YALTA CLUB.На 29 ноември, зад пулта на Room 1 ще се качи Enrico Sangiuliano с новата си концепция, SOLO.Италианецът ще свири от началото до края на вечерта, показвайки уникалните си диджейски способности в множество жанрове и темпове.По същото време в Room 2 ще звучи b2b сет от Guy J и Guy Mantzur, чиито опияняващи мелодии радват публиката при всяко тяхно завръщане в София.Към израелците в ъндърграунд залата на клуба ще се присъедини и Liubo Ursiny.Краят на годината ще наближи с най-специалното събитие в парти календара на София – SOLAR 2019. На 13 декември, мащабният фестивал се завръща с 10 артиста в три от залите на Интер Експо Център.Както клубната програма на YALTA CLUB, така и единственият SOLAR за годината предлага разнообразие от стилове и артисти, които рядко бихте срещнали в един лайнъп.В една от залите (TOOLROOM IN STEREO) ще посрещнем човекът, чиито сетове са звучали на някои от най-култовите събития като SOLAR Summer, Halloween и SOLAR Crishtams – Mark Knight. Кралят на хауса ще направи b3b сет с дуото Chus & Ceballos и  Juan Alvarez.Продължаваме към залата MOODRAW – техно раят, който ще побере още интересни актове за българските фенове. Собственичката на MOOD Records, Nicole Moudaber ще бъде в центъра на събитията, заедно с Liubo Ursiny, както и Gaiser и Matador, които ще ни зарадват с b2b сет.Не на последно място, към разнообразния SOLAR се включват и Rudimental.Британската дръм енд бейс групата, която последно видяхме през 2015 година се завръщат с диджей сет и изпълнение на живо в отделна зала на Интер Експо Център.", "date": "2019.10.28", "title": "14 от най-популярните диджеи в света идват в София за невероятен маратон от събития (Снимки)"}
{"url": "http://www.cross.bg/bykovski-godini-suvetski-1616656.html", "text": "/КРОСС/ На 76 г. почина известният съветски дисидент и писател Владимир Буковски. През последните години той живееше в Кеймбридж, Великобритания.Буковски беше сред най-известните членове на дисидентското движение в бившия Съветски съюз. Поради дейността си през 1972 г. бе осъден на 2 г. затвор и 5 г. изгнание. От 1976 г. живееше във Великобритания.През последните години здравословното състояние на Буковски беше влошено. Той е починал от сърдечен арест в болница в Кеймбридж в неделя вечер, съобщи „Bukovsky Center“, американска доброволческа организация, свързана с дисидента.Буковски прекара 12 години в съветски затвори, лагери за принудителен труд и психиатрични болници и беше един от първите, подробно описали използването на такива места от бившия Съветски съюз за наказание на политически затворници.През 1976 г. Буковски е депортиран от СССР и разменен в Цюрих за Луис Корвалан, държан в затвора генерален секретар на Комунистическата партия на Чили. След това той се установява във Великобритания.", "date": "2019.10.28", "title": "Почина известният съветски дисидент и писател Владимир Буковски"}
{"url": "http://www.cross.bg/tyrnir-radina-polyfinala-1616658.html", "text": "/КРОСС/ Дупничанката стартира с разгром над представителка на Босна с 21-1, след което отново отнесе следващата си съперничка – рускиня с 20 точки разлика. В полуфинала лош късмет и златна точка определи загубата на Ради от германка. Състезателят на пловдивския клуб „Спринт“ е 1-ви на 100 м гръб с 57.50 сек. и на 200 м съчетано с 2:03.00 мин. На 200 м свободен стил (1:52.08 мин.) и на 200 м бътерфлай (2:01.69) Заро е втори.Още един от Талантите на „Еврофутбол“ – Гергана Топалова се изкачи с 9 места в световната ранглиста, след като на турнир от категория 15 000 долара в Анталия достигна до полуфинала, а на състезание от по-горната категория до 25 000 долара в Истанбул се класира до мач за влизане в основната схема.В момента Гергана е 531-ва в света, а амбициите й са да влезе в първите 500. ", "date": "2019.10.28", "title": "Радина Борисова спечели бронз на G1 по таекуондо в Белград при девойките (Снимки)"}
{"url": "http://www.cross.bg/hristo-bykyresht-iztlaskvaneto-1616657.html", "text": "/КРОСС/ В кат. до 109 кг. 18-годишният варненец триумфира с рекорд в сбора с 396 кг.Състезателят на клуб „Титан“ е първи и в отделните движения – 180 кг. в изхвърлянето, а в изтласкването отново ознаменува отличното си представяне с второ върхово постижение от 216 кг.Втори след Христо се нареди руснакът Даниил Вагайцев със сбор от 381 кг., трети е беларусинът Константин Куровски с 371 кг.Европейското в Букурещ бе много важно за 18-годишният ни талант, който преследва втора квота в щангите за България за олимпийските игри в Токио догодина.Следващото му състезание е на Бъдни вечер в Доха, Катар. По-малкият с 2 години брат на Христо – Стефчо е 10-ти в крайното подреждане, след като се нареди 9-ти в изхвърлянето и 10-ти в изтласкването. ", "date": "2019.10.28", "title": " Христо Христов спечели 4-та си европейска титла за възрастта си с 2 рекорда "}
{"url": "http://www.cross.bg/pozhara-opitat-shtaba-1616682.html", "text": "/КРОСС/ 180 души – служители от паркове „Рила“ и „Пирин“, пожарникари, военни, доброволци, гасят втори ден пожара в местността Белия камък в Рила. В борбата с пламъците участва и хеликоптер.Пожарът гори от 9 часа в неделя между хижа „Чакалица“ и връх Капатник, никой не се наема да каже площта на пожара. В щаба са директорите на РД ПБЗН комисар Георги Пармаков и на Национален парк „Рила“ Красимир Андонов, и др.От прохода Предел нагоре до щаба се пътува един час по коларски път, 12-те километра до там преодоляват денивелация от 1000 метра.От щаба до пожара има още 4 км, достига се само пеш по пътека, гаси се ръчно – с тупалки. До огъня моторно превозно средство не може да достигне.Днес една амфибия, канадско производство, оборудвана за гасене на пожари, се опита да достигне до пламъците, но не успя да излезе. Машината и други две ще опитат да достигнат до пожара откъм ски-писта „Картала“ над Благоевград. Амфибиите са три, освен резервоари с 300 литра вода, двете от тях са шлангови, разполагат с общо 2 км маркучи.По пътя на амфибиите и на доброволци, ще опитат да преминат и две водоноски – „тойоти” на ЮЗДП. От връх Исмаилица, където извежда кабинковият лиф над местността „Картала“, по билото амфибиите и „тойоти”-те ще се опитат да достигнат до горния фронт на пожара. Дали ще успеят, никой не се наема да прогнозира.Трите амфибии разполагат и с дрон, с който оглеждат пътя, те за първи път ще се опитат да гасят пожар в Благоевградска област. Той гори на надморска височина от 2000 метра.Към 11 часа днес в района на пожара излезе и силен вятър.", "date": "2019.10.28", "title": "180 души – по земя и въздух, втори ден гасят пожара в Рила (Снимки)"}
{"url": "http://www.cross.bg/nito-bulgariya-balotazha-1616683.html", "text": "/КРОСС/ \"Демократична България\" няма да подкрепи нито Йорданка Фандъкова, нито Мая Манолова на балотажа в битката за София, каза на пресконференция Атанас Атанасов, съпредседател на \"Демократична България\".\"Никога не сме разглеждали \"Спаси София\" като свои опоненти, аз го казах и при откриването на предизборната кампания\", отбеляза Иванов. \"Всеки тръгна по своя път, но искам да призова да затворим страницата и да прекратим споровете. Каним нашите приятели от \"Спаси София\" да работим заедно в общинския съвет и да подкрепим заедно кандидатите ни за районни кметове. В близките дни ще инициираме среща с тях\", заяви Христо Иванов.\"Сега трябва да се подготвим за балотажа. Имаме над 10 районни кметове, които отиват на избори в неделя\", добави той.\"Поздравления към Борислав Игнатов за постигнатия резултат. Поздравявам и Борис Бонев\", каза от своя страна Христо Иванов, председател на Движение \"Да, България\". ", "date": "2019.10.28", "title": "\"Демократична България\" няма да подкрепи нито Фандъкова, нито Манолова на балотажа"}
{"url": "http://www.cross.bg/zlateva-balotazh-denitza-1616640.html", "text": "/КРОСС/ \"Със самочувствие можем да кажем, че се завръщаме в местната власт, защото знаете от каква ниска изходна позиция стартирахме - 2015 година. През 2015-а не участвахме в нито един балотаж в областен град. Сега се очертава наблизо 10 балотажа в областни градове ние да участваме. Спечелили сме на първи тур кметове на общини, почти равен с броя на общините, които имахме общо на местните избори 2015 година.\" Това каза в предаването \"Преди всички\" Деница Златева, заместник-председател на БСП и на предизборния щаб на партията.На балотаж отиват кандидати на промянатаВ БСП има удовлетворение от постигнатото до момента, декларира Деница Златева. „След орязването на партийната субсидия, ние направихме скромна по мащабите си, но изключително позитивна, аргументирана и насочена към проблемите на всяко едно населено място кампания“, посочи тя.По думите й, кампанията сега стартира от нула, защото в близо 60 общини БСП ще участва на балотаж. Кандидатите на БСП, които отиват на балотаж, Деница Златева определи като \"кандидати на промяната\".Златева подчерта, че при ниска избирателна активност тежестта на купения вот става много висока. „Всеки един свободен граждански глас унищожава един корпоративен такъв“, подчерта тя и апелира към активност на втория тур на изборите за местна власт.Какво гласи анализът на левицата за СофияКатегорично не сме сгрешили с Мая Манолова, изтъкна Деница Златева пред \"Хоризонт\".Ако се погледнат резултатите на всички кандидати за кметове в столицата, съвкупността на тези, които са „за“ промяна, надвишава броя на гласовете, получени от Фандъкова като действащ кмет, отбеляза Златева. Ако желанието за промяна е водещо при всички неизбрали бюлетината на Йорданка Фандъкова, на 3 ноември ще можем да се поздравим с нов кмет, коментира тя. Това според Златева може да се случи, ако търсещите промяна гласоподаватели и на левицата, и на десницата бъдат активни и гласуват на балотажа в София.\"Самият факт, че от 2001 година това е първият балотаж в София, също е знаков. Важно е поведението на десните избиратели. Вчера г-жа Манолова направи мост към тях с първия си коментар и изявлението си след обявяването на изборните резултати.\"", "date": "2019.10.28", "title": "Деница Златева: Има шанс за промяна в София"}
{"url": "http://www.cross.bg/produlzhava-bolnitza-politzaii-1616641.html", "text": "/КРОСС/ Трима души, сред които и полицай, са припаднали в зала \"Арена Армеец\", където се обработват протоколите от местните избори за София. Оказана им е медицинска помощ. Вече 11-и час там продължава приемането на изборните книжа. Досега са обработени 795 от общо 1 613 протокола в столицата.Това каза за \"Хоризонт\" председателят на Общинската избирателна комисия Полина Витанова:„Мъж, който е епилептик, жена, която има проблем с кръвното, и един полицай, на когото също му прилоша заради ниско кръвно. Двамата членове на комисиите са откарани в Окръжна болница. Лекарските екипи се намесиха веднага и направиха необходимото. Полицаят вече е добре, не желае да бъде откаран в болница и продължава да е на работното си място“.", "date": "2019.10.28", "title": "Трима души са припаднали в \"Арена Армеец\", където се обработват протоколите"}
{"url": "http://www.cross.bg/puteka-peshehodna-varna-1616642.html", "text": "/КРОСС/ Пешеходец загина, след като беше ударен на пешеходна пътека. Инцидентът станал вчера в град Аксаково, в тъмната част на денонощието.Човекът пресичал на пешеходна пътека на пътя Варна-Добрич в района на гробищния парк, когато е бил ударен от лек автомобил, пътуващ в посока Добрич.Пострадалият пешеходец е бил отведен в шокова зала на варненския Спешен център, където по-късно е починал, съобщиха за Радио Варна от КАТ-Варна. През денонощието на територията на Варна са регистрирани три катастрофи с материални щети. ", "date": "2019.10.28", "title": "Пешеходец загина на пешеходна пътека"}
{"url": "http://www.cross.bg/svilenski-prodanov-rezyltatite-1616643.html", "text": "/КРОСС/ От изборните резултати ясно се вижда, че българите искат промяна. За това е доволен депутатът от БСП Георги Свиленски, който направи равносметка на представянето на изборите на БСП в студиото на Нова телевизия.Той открои град Русе, където БСП води, 9-те областни града на балотаж и утроения резултат в Пловдив и най-вече - София, където за първи път ще има балотажи в районите.Гражданите на България искат промяна - дали виждат тази промяна в БСП, или в друга партия е друг въпрос, обясни Свиленски.Той нападна вота за ГЕРБ с обвинение, че цели секции като например в Слатина и Красна поляна, които са съставени от роми, са гласували на 100% почти за Фандъкова. \"Явно ГЕРБ са работили много добре в тези квартали\", допълни червеният депутат.На въпрос защо БСП не е в крайна сметка основна опозиция на ГЕРБ, Свиленски обясни, че трябва да се види картата на партиите и това, че ГЕРБ не допускат в състезанието изобщо десните партии, а в левия спектър партиите са много. Много леви кандидати има срещу ГЕРБ, установи Георги Свиленски.На въпрос може ли да се очаква промяна в ръководството и лидерството на БСП, депутатът обясни, че БСП така или иначе влиза в процедура следващата година, а иначе всеки има право да иска оставката на лидера, но трябва да се чуят аргументите.БСП очевидно увеличи двойно подкрепата си в цялата страна, това е тенденция от последните три години. Така коментира резултатите от първия тур на местните избори и зам.-председателят на ПГ на БСП Христо Проданов пред БНТ.Според него социалистите се движат по правилния път - били си поставили именно това за цел, тъй като били реалисти. Проданов обясни, че целта на БСП е била минимум двойно увеличение на общинските съветници, което е изпълнено, защото сега партията ще има над 2000, докато през 2015 г. те са били под 900.По негови думи в 35 общини червените печелят на първи тур, в 55 отиват на балотаж, а в 7-8 областни града също ще се борят за победа.Печеленето на доверие е трудна работа за разлика от губенето, изтъкна той.Относно резултатите в София Проданов заяви, че в листата за общински съветници ще бъдат втора политическа сила, не както през 2015 г. - трета. Според него необходимите 40 000 гласа повече за Мая Манолова, за да стане тя кмет на столицата, са постижима цел.Проданов изтъкна и че в половината райони на София БСП ще има балотаж и за районни кметове, което потвърждава добрите им резултати.Той отбеляза, че в големите общини се забелязва по-сериозно представителство на социалистите, като в много общински съвети в страната има блокираща квота за БСП. Според него тя ще спре малко кражбите в общините.Гледайки резултатите на управляващата коалиция, ГЕРБ се срива на много места, НФСБ и \"Атака\" почти никъде ги няма, ВМРО отбелязва голям спад на подкрепата на много места, коментира резултатите на конкурентите Проданов.", "date": "2019.10.28", "title": "Свиленски вижда желанието за промяна у българите "}
{"url": "http://www.cross.bg/gerb-kmet-balotazh-1616645.html", "text": "/КРОСС/ В повечето от 24-те района на София ще има балотаж. Това показват предварителните данни в ЦИК при 23.43% обработени протоколи.В  най-вероятно кандидатът на ГЕРБ Ивайло Цеков ще се яви на балотаж с кандидата на БСП Борис Цветков. Цеков получава 35.54%, или общо 2 650 гласа, срещу 1 890 гласа, или 25.35% за Цветков.В  настоящият кмет Ева Митова от ГЕРБ, която печели 39.61%, също отива на балотаж с кандидата на БСП Веселин Жечев с 16.34% от вота.В ц сегашният кмет от ГЕРБ Любомир Деков /32.03%/, който се бори за трети мандат, отива на балотаж с кандидата на \"Демократична България\" Константин Павлов /29.28%/.В  кандидатът на ГЕРБ Мария Илиева отива на балотаж с независимият кандидат Стефан Стефанов. Тя получава 28.82% срещу 16.06% за Стефанов. Кандидатът на Християндемократическата партия Биляна Петрова пък получава 7.91% от вота.В настоящият кмет отива на балотаж с кандидата на \"Демократична България\". Теодор Петков от ГЕРБ е получил 131 гласа срещу 127 за Христо Вълчанов от ДБ.На косъм от балотаж е настоящият кмет на район  Даниела Райчева от ГЕРБ, която получава 48.71% подкрепа срещу 23.49% за Владислав Владимиров от местната коалиция \"Движение България на гражданите\".В  вероятно също ще има балотаж, след като настоящият кмет и кандидат на ГЕРБ Иван Чакъров получава 38.96% срещу независимия Георги Миланов, който печели 15.24 %.Във  досегашният кмет от ГЕРБ Савина Савова води с 38.83% срещу Васил Кънев от \"Демократична България\" - 19.69%.Нов кмет ще има район, след като досегашният кмет Васил Цолов остава едва на трето място в изборната битка. На балотаж за кметския стол отиват кандидатът на ГЕРБ Петър Митев (31.66%) и кандидатът на \"Демократична България\" Николай Александров, спечелил (27.94%).В  досегашният кмет от ГЕРБ Тодор Кръстев печели 38.87%, отивайки на балотаж срещу Янко Янков от БСП с 16.75%.В  битката на балотажа ще бъде между досегашния кмет Милко Младенов от ГЕРБ (37.50%) и Мая Александрова от БСП.В  досегашният кмет също отива на балотаж, отново с кандитата на БСП за България. Гласовете на вчерашния вот се разпределят съответно 433 за Иван Божилов от ГЕРБ - 36.98%, и 244 за Георги Томов от левицата /20.84%/.В  сегашният кмет Димитър Димов от ГЕРБ отива на балотаж с кандидата на БСП Стоян Цветков. Димов е получил подкрепата на 41.37% от гласувалите, а Цветков - 17.50%.В  резултатите между първите трима са много близки. Досегашният кмет и бивш реформатор Христо Апостолов, сега подкрепен от ГЕРБ, получава 32.25% срещу Росина Станиславова от \"Демократична България\", която има 22.10% подкрепа, и срещу кандидата на БСП Николай Николов с 21.37%.В  на балотаж отиват досегашния кмет Наталия Стоянова от ГЕРБ /39.09%/ и кандидатът на \"Демократична България\" с 19.07%.За  все още няма данни от протоколите на ЦИК.В  двамата основни кандидати са с близки резултати - кандидатът на ГЕРБ Николай Терзиев получава 648 гласа срещу 634 вота за опонента му от \"Демократична България\" Димитър Божилов. може да се сдобие с кмет от левицата, след като кандидатът на БСП Делян Георгиев печели първото място с 718 гласа срещу Филип Стоименов от \"Демократична България\" с 586 гласа. Досегашният кмет Цветомир Жеков от ГЕРБ се нарежда на третото място с 572 гласа.Във  балотажът ще бъде между досегашния кмет Младен Младенов от ГЕРБ и Владимир Петров от БСП. Между двамата до момента има около 80 гласа разлика.", "date": "2019.10.28", "title": "Балотажи решават изборите във всички райони в София"}
{"url": "http://www.cross.bg/kaliforniya-andzhelis-pozhar-1616646.html", "text": "/КРОСС/ До момента в Генералното ни консулство в Лос Анджелис няма постъпили сигнали за пострадали български граждани, съобщиха от пресцентъра на Министерството на външните работи /МВнР/ във връзка опустошителните пожари в щата Калифорния, където от снощи е обявено извънредно положение.В района на Сан Франциско, Северна Калифорния, има голяма българска общност, напомнят от външното министерство.От МВнР препоръчват на българските граждани, които се намират в районите, засегнати от пожарите, да изпълняват всички указания за задължителна или препоръчителна евакуация, както и да следят информацията за нивото на замърсяване на въздуха и да се предпазват от дима, като носят маски за носа и устата.В Генералното консулство функционира денонощна спешна телефонна линия за сигнали за пострадали +1 310 437 3606. При необходимост от съдействие българските граждани могат да се обадят и на телефон на ГК Лос Анджелис +1 310 478 6700=Губернаторът на Калифорния Гавин Нюсъм вчера обяви извънредно положение в целия щат, след като горски пожари и екстремни метеорологични условия принудиха близо 200 000 души да напуснат домовете си. Голям пожар бушува във винените райони на Северна Калифорния, разпалван допълнително от силните ветрове. Димът от друг пожар в района на Залива на Сан Франциско за кратко спря трафика по мост.В южната част на щата пожар в района Санта Клара, северно от Лос Анджелис, е разрушил 18 сгради, застрашил е домове и жизнено важна инфраструктура.", "date": "2019.10.28", "title": "Няма данни за пострадали българи при пожарите в Калифорния (Снимки)"}
{"url": "http://www.cross.bg/mini-veriga-velikani-1616647.html", "text": "/КРОСС/ Националната верига по мини волейбол „Малки великани” за Купата на Булстрад стартира за втора поредна година, като първите срещи за зона „София” ще се състоят на 29 и 30 октомври в зала „Христо Ботев” в София.През 2019 веригата ще се проведе в 8 града през месец октомври/ноември, като се очаква да се включат над 800 деца от 100+ училища от цяла България. Записванията на училищата вече започнаха, а следващото събитие е във Велико Търново на 6 ноември. До финала в град Разлог остават квалификации още в зони Русе, Варна, Бургас, Стара Загора и Пловдив.Традиционно, в националната верига по мини волейбол за Купата на Булстрад участват смесени отбори, момичета и момчета, от 5 и 6 клас. И тази година организаторите са подготвили страхотни изненади за участниците, специални гости на събитията, а голямата награда ще бъде спортен лагер.“Малки великани” е дългосрочна инициатива в подкрепа на активния и здравословен начин на живот на подрастващите и в интерес към развитието на волейбола. Националната верига по мини волейбол се осъществява с подкрепата и съдействието на Българска федерация по Волейбол и местните общини.Необходимите документи за участие в “Малки великани” и програмата на събитията по дни и градове, са публикувани на .За новини около инициативата, събития и допълнителна информация, следете на  и фен страницата  във Facebook. ", "date": "2019.10.28", "title": "Започва второто издание на „Малки великани” за Купата на Булстрад (Снимки)"}
{"url": "http://www.cross.bg/dani-detzata-poveche-1616639.html", "text": "/КРОСС/ \"Преди да стана на 50, мъжът ми Дани ме попита какво искам да правим на рождения ми ден. Пожелах да прекараме пет дни сами. Сутринта, в която се събудих, закръгляйки 50, Дани лежеше до мен. Беше невероятно хубаво, но мисълта за децата... не ми даваше мира. По пътя към близкия град, където мислехме да пием кафе, се отбихме в един магазин за сърф. Минах през тоалетната и на връщане гледам – Дани вдигнал огромна сърф дъска. Пита харесва ли ми. Много е голяма, казвам. За какво ни е? Той я наклони и зад нея изкочиха децата. Изкрещях от радост и изненада. Денят стана истински пълен и щастлив. Мислех, че са на различни футболни мачове. Бяхме се чули няколко пъти поотделно с всяко от тях. Дори приятели ми пишеха есемеси за резултатите от мачовете и че децата са добре. И ето го моето богатство направи празника ми красив. Това е най-важното за мен – моите близки и любовта, която имам в живота си\", заяви преди две години Джулия Робъртс.Днес тя става на 52 и нямаме никакво съвмение в чия компания ще отпразнува своя рожден ден. Любимият мъж и децата са до нея! Какво повече би могла да иска?На днешния ден няма да броим бръчките на тази безспорно хубава жена, защото нейната тайна е в излъчването, в обезоръжаващата усмивка и игривото пламъче в очите, в онова специфично самочувствие, които има всяка обичана жена. А Джулия Робъртс е именно такава.Самата тя признава, че преди да открие голямата любов в лицето на дългогодишния си партньор Дани Модър, била абсолютен егоист, с когото малцина обичали да работят. „Поставях себе си винаги на първо място, аз бях приоритет. Бях егоистична малка пикла, която обикаля наоколо и се снима във филми. Всичко се промени, когато открих своя човек, когато срещнах Дани. Сега като си мисля какво прави живота ми такъв, какъвто е, какво го осмисля, какво блести извън самата мен, то това е той. Всичко започна след като го открих“, казва тя.„Колкото повече остаряваш, толкова повече осъзнаваш колко крехък и чуплив е животът. Каква по-добра причина от това да ставате всяка сутрин с усмивка от леглото“, казва още тя.", "date": "2019.10.28", "title": "Честит рожден ден, Джулия Робъртс!"}
{"url": "http://www.cross.bg/kletki-antibiotitzite-mozuka-1616648.html", "text": "/КРОСС/ От десетилетия е известно, че антибиотиците причиняват тежки нарушения на нормалната чревна функция. Те нарушават крехкия баланс между безвредните микроорганизми, живеещи там и прави стомашно-чревния тракт уязвим към множество инфекциозни заболявания. ", "date": "2019.10.28", "title": "Антибиотици: Употребата им вреди на мозъка, пробиотиците помагат"}
{"url": "http://www.cross.bg/gradysa-temperatyri-obyad-1616629.html", "text": "/КРОСС/ Тази сутрин мъгла или ниска слоеста облачност ще се образува в низините в източната половина от страната и по крайбрежието на Дунав. През деня ще има много слънце, както през последните дни, така и днес в източната част от страната ще има повече облаци. Минималните температури днес ще са между 1 и  6 градуса. Най-студено ще бъде в сутрешните часове във Видин и Пловдив, където в сутрешните часове температа ще бъде с градус над нулата. Максималните дневни температури ще достигнат 24 градуса, като най-топло ще бъде в югозападна България.Над планините също ще има много слънце. От север-северозапад ще духа до умерен вятър Температурата на височина до 1200 метра ще бъде максимум 18 градуса, а над 2000 метра – около 11.В часовете преди обяд по Черноморието ще има намалена видимост. Ще духа слаб предимно източен вятър, още по обяд слънцето ще пробие. Максимални температури ще достигнат 17-20 градуса. Вълнението на морето ще е 1-2 бала.", "date": "2019.10.28", "title": "Седмицата започва с температурна амплитуда от 23 градуса"}
{"url": "http://www.cross.bg/dimitrov-kypyvane-purvi-1616630.html", "text": "/КРОСС/ Кметът на Несебър Николай Димитров, който е в ареста за купуване на гласове, печели изборите още на първи тур, показват предварителните резултати. Той е получил подкрепата на 62% от участвалите на вота.Втори е Атанас Терзиев от ГЕРБ с 37,5%.Преди четири години Димитров спечели на първи тур с над 53%.Димитров и още четирима бяха задържании обвинени за купуване на гласове преди няколко дни.Според разследващите те са обещавали по 100 лева на гласоподавател. Начело на схемата стоял самият кмет.", "date": "2019.10.28", "title": "Кметът на Несебър печели нов мандат от ареста"}
{"url": "http://www.cross.bg/boris-krustovishteto-dnes-1616633.html", "text": "/КРОСС/ След повече от три години движението по едно от най-възловите пътни трасета в София се пуска изцяло от днес.От тази сутрин се отваря кръстовището на булевард \"Цар Борис ІІІ\" и улица \"Житница\", съобщи Би Ти Ви.Участъкът беше частично ограничен още от март 2016 г. заради строителството на метрото.Възстановяват се маршрутите на автобусни линии 73, 83 и 102, каквито бяха до преди големия ремонт.Заради изграждането на кръстовището на две нива се въвеждат промени в посоката на движение на улици в карето между бул. \"Цар Борис ІІІ\" – бул. \"Гоце Делчев\" - ул. \"Дойран\" и ул. \"Пирински проход\".", "date": "2019.10.28", "title": "От днес е отворено кръстовището на \"Цар Борис III\" и \"Житница\""}
{"url": "http://www.cross.bg/promyana-nyama-genoveva-1616631.html", "text": "/КРОСС/ \"На много места вотът показа очакване и желание за промяна, но избирателите не назоваха името на тази промяна, нямаше силен протестен вот\", коментира пред БНТ Геновева Петрова, управител на социологическата агенция \"Алфа Рисърч\". Допълни, че на много места особено за общински съветници ГЕРБ продължава да е водеща сила, там, където има балотажи почти навсякъде единият кандидат е от ГЕРБ и няма политическа сила, която да консолидира по-голяма част от очакванията за промяна.И да има промени в управляващата коалиция, те няма да са драстични, допълни тя. Не очаква цялостна промяна на управленската формула. ", "date": "2019.10.28", "title": "Геновева Петрова, \"Алфа Рисърч\": Вотът показа желание за промяна, но без да я назове"}
{"url": "http://www.cross.bg/lalova-ivet-fitnes-1616634.html", "text": "/КРОСС/ Най-успешният съвременен български лекоатлет Иват Лалова ще проведе тази седмица 2 часа тренировка, отворена за всички нейни последователи. Това ще стане в сряда от 14 до 16 часа във фитнес в Park Center в София и е част от промоцията на новия часовник на китайската компания \"Хуауей\".Лалова, която се подготвя за олимпиадата в Токио догодина и е едно от рекламните лица на новия продукт, обещава да сподели своите съвети за добра форма на тялото. Не е задължително да участвате, може да дойдете просто да се срещнем, каза тя при представянето на GT 2 по-рано този месец.Премиерата на GT 2 бе в края на септември в Мюнхен и на нея Ричард Ю, генерален изпълнителен директор на Huawei Consumer Business Group, показа устройство, което издържа с едно зареждане две седмици.Освен това през нег оможе да се започват и приемат разговори, когато то е свързано с телефон, както и да има памет за близо 200 песни.Но атлет от световна величина като Ивет Лалова е избрана, защото в него има подробни програми за тренировки и поддържане на планове за фитнес, както на уреди на закрито, така и на открито и в планината.", "date": "2019.10.28", "title": "Ивет Лалова ще проведе отворена тренировка с фенове"}
{"url": "http://www.cross.bg/izpysna-yunaiited-liga-1616644.html", "text": "/КРОСС/ Ливърпул победи Тотнъм с 2:1 на „Анфийлд“ в сблъсъка на върха от 10-ия кръг на Висшата лига. Това бе и повторение на финала от Шампионската лига. Червените вече 45 домакинства нямат поражение на свой терен.Хари Кейн откри резултата след само 47 секунди игра. С попадения на Джордан Хендерсън (52) и Мохамед Салах (75 д.) обаче мърсисайдци спечелиха. Така червените си върнаха аванса от 6 точки пред шампиона Манчестър Сити. Те имат 28 точки от 30 възможни до момента.Ливърпул доминираше през почти целия мач, но достигна до успеха едва в края. Десният бранител Серж Орие направи дузпа след невнимателно действие срещу Садио Мане. Салах преодоля Гацанига, който иначе направи много силен мач на вратата на Тотнъм. В края Салах притесни Юрген Клоп, след като получи контузия.В друга среща Манчестър Юнайтед победи Норич като гост с 3:1, въпреки че изпусна две дузпи през първата част. Ударът на Маркъс Рашфорд бе отразен от Тим Крул, а малко по-късно и Марсиал сгреши от бялата точка.Юношата на червените дяволи Скот Мактоминей вкара за 0:1 в 21-ата минута. Той отбеляза юбилейното 2000 попадение за тима във Висшата лига. Малко по-късно Маркъс Рашфорд удвои резултата на „Кероу Роуд“. Марсиал вкара за 0:3, преди в края Ернандес да направи 1:3.Нападателят Анди Коул е авторът на гол № 500 на Юнайтед във Висшата лига. Попадение № 1000 е дело на Кристиано Роналдо. Българската връзка е Димитър Бербатов, който отбеляза гол № 1500.Арсенал допусна нова грешна стъпка, след като изпусна Кристъл Палас, а мачът завърши 2:2. Сократис и Давид Луис вкараха два бързи гола за тима на Унай Емери в седмата и девета минута. И двете попадения – след корнери.Миливойевич вкара дузпа в 32-ата за 2:1. Аю в 52-ата изравни – 2:2. А в последните минути гол на Сократис бе отменен. Новият капитан Гранит Джака пък се скара с фенове на Арсенал при смяната си.", "date": "2019.10.28", "title": "Ливърпул обърна Тотнъм, Юнайтед изпусна две дузпи"}
{"url": "http://www.cross.bg/fernandes-makri-protzenta-1616636.html", "text": "/КРОСС/ Лявоцентристкият кандидат Алберто Фернандеспостигна убедителна победа на президентските избори в Аржентина. 60-годишният Фернандес спечели 48 процента от гласовете, а неговият консервативен съперник и връстник Макри получи 40 на сто. Това показват данни от почти пълното преброяване на подадените бюлетини.За да бъде избран още на първи тур на президентските избори в Аржентина, кандидатът се нуждае от 45 процента от гласовете или от 40 процента, ако има 10-процентна преднина пред втория. Фернандес обеща да въведе „нов ред“ и да изгради страна „с повече равенство и солидарност“.Неговата кандидатка за вицепрезидент Кристина Фернандес де Киршнер заяви, че той е изправен пред много трудната задача да спаси страната, „разрушена“, по думите й, от „неолибералните“ политики на Макри.Макри призна поражение и поздрави своя наследник на поста. Той обеща, че опозицията ще действа по „разумен, конструктивен и отговорен“ начин. „Ще продължим да работим заедно за всички аржентинци“, каза държавният глава и добави, че е поканил Фернандес на закуска днес.Според Американската служба за геоложки проучвания епицентърът е бил близо до границата с Чили. Треморите са регистрирани в 03:55 централно гринуичко време. Епицентърът на земетресението е на 130 километра северозападно от град Сан Мартин. То е разположено на дълбочина 10 километра.Засега няма съобщения за наранявания или разрушения.", "date": "2019.10.28", "title": "5,1 по Рихтер разлюля Аржентина часове след като стана ясен новия президент"}
{"url": "http://www.cross.bg/eto-v-koi-gradove-nyama-da-ima-balotazh-za-kmetskoto-myasto-1616637.html", "text": "/КРОСС/ 58 % от изборните протоколи вече са обработени, съобщиха от ЦИК.По последни данни най-малко в 10 града може да имат избран кмет обще на първия тур.Това са градовете Стара Загора, Велико Търново, Бургас, Враца, Кърджали, Кюстендил, Монтана, Хасково, Търговище, Варна. За последните три балотажът е на кантар, тъй като първите имат много малко над 50% от гласовете.", "date": "2019.10.28", "title": "Ето в кои градове няма да има балотаж за кметското място"}
{"url": "http://www.cross.bg/levitzata-sofiya-obshtinski-1616691.html", "text": "/КРОСС/ \"Според предварителните резултати е очевидно, че БСП увеличи двойно подкрепата си в цялата страна, в София включително. Това е устойчива тенденция в последните 3 години, което показва, че се движим по правилния път\", заяви пред БНТ зам.-председателят на ПГ на \"БСП за България\" Христо Проданов. По думите му печеленето на доверие е трудна работа, но левицата бавно и постепенно успява. Той допълни, че в 35 общини БСП печели на 1 тур изборите, в още 55 отива на балотаж. Не на последно място, в 9 областни града също отиваме на балотаж, което е добро представяне, подчерта Проданов и допълни, че БСП отива на балотаж и за 9 от районните кметове в София. В много общински съвети БСП е увеличила сериозно присъствието си и ще има блокираща квота, с което ще може да спира разпродаването на общинските земи и собственост.На втори тур левицата ще разчита на всички, които са я подкрепили на първи тур, плюс тези, които не са излезли да гласуват, обясни още социалистът. Хората трябва да осъзнаят, че колкото по-масово е гласуването, толкова повече купеният и корпоративният вот оказват по-малка тежест върху изборните резултати, категоричен бе той.На въпрос за резултатите на левицата в София, Проданов отговори, че те са в две посоки - за общински съветници и за кмет на София. Листата за общински съветници през 2015г. е трета по резултати, а сега е втора с удвоен брой общински съветници, обясни той. Според него резултатите на Мая Манолова са сбор от всички, които я подкрепят. Той подчерта, че около 50% от софиянци не са излезли да гласуват, което показва че не са доволни от управлението на града, това изразяват и тези, които са гласували за кандидатите, различни от Фандъкова. Всички тези хора желаят промяна и има реален шанс на втори тур тя да бъде постигната, заяви той. По думите му и във Варна левицата се е представила добре - увеличава 3 пъти броя на общинските си съветници.Резултатите в цялата страна показват, че ГЕРБ се срива сериозно на много места, НФСБ - почти никъде ги няма, както и Атака, а ВМРО имат голям спад в подкрепата си на много места, обясни той и допълни че НС на БСП ще вземе решение за следващите политически действия на левицата.", "date": "2019.10.28", "title": "Христо Проданов: БСП увеличава двойно подкрепата си в цялата страна"}
{"url": "http://www.cross.bg/portnih-kostadin-ivan-1616701.html", "text": "/КРОСС/ Костадин Костадинов от ПП Възраждане се изправя на балотаж с настоящия кмет на град Варна Иван Портних, сочат последните резултати от гласуването на местни избори, което се проведе във вчерашния ден.При 100% обработени протоколи Иван Портних от ГЕРБ е с резултат 49.29%. Костадин Костадинов от партия „Възраждане\" е втори с 14.30 на сто от гласовете на варненци.Вторият кръг на местните избори ще се проведе на 3 ноември. ", "date": "2019.10.28", "title": "Окончателно: Костадин Костадинов от ПП Възраждане на балотаж срещу Иван Портних"}
{"url": "http://www.cross.bg/cherveniya-lopes-kilim-1616696.html", "text": "/КРОСС/ Governors Awards е една от първите „репетиции“ за Оскарите. Американската академия за кинематографично изкуство и наука отново раздаде почетни награди на заслужилите холивудски звезди.Не е изненадващо, че списъкът с гостите бе впечатляващ, а по червения килим минаха големи имена като София Лорен, Шарлийз Терон, Скарлет Йохансон и много други. Сред тях беше и Дженифър Лопес. Последният филм, в който Джей Ло участва, е „Да свалиш Уолстрийт“ („Hustlers”).Всички се бяха постарали да блеснат на червения килим, но безспорно най-оригинален бе тоалетът на Лопес. Тя избра внушителна златна рокля от сатен(в тон със златните статуетки!) с голи рамене и дължина до земята. Тоалетът е от пролетно-лятната колекция на Reem Acra.С „дързостта“ на жълтия цвят Джей Ло прикова погледите към себе си, независимо, че по червения килим имаше още страхотни визии, като минималистичната такава на Шарлийз Терон, облечена в Tom Ford, или пък искрящата рокля от Ralph Lauren на Оливия Уайлд.", "date": "2019.10.28", "title": "Дженифър Лопес бе с най-оригиналния тоалет"}
{"url": "http://www.cross.bg/city-renault-kitaii-1616674.html", "text": "/КРОСС/ Renault обяви официално, че предвижда версия на малкия си електромобил City K-ZE и за европейския пазар. Досега се смяташе, че колата ще се реализира само в Китай.Предполага се, че возилото ще получи повече системи за сигурност, когато тръгне в продажба на Стария Континент. Възможно е, също така, и пробегът с едно зареждане на батерията да бъде по-голям.В момента City K-ZЕ може да измине до около 250 км. с един заряд, като тази стойност е по стария NEDC цикъл.Задвижването на електромобила е поверено на един електромотор с мощност от 44 к.с. и 119 Нм въртящ момент. Цената в Китай започва от приблизително 8000 евро. Топ скоростта на машината е малко над 100 км/ч. ", "date": "2019.10.28", "title": "Renault потвърди за европейска версия на City K-ZE"}
{"url": "http://www.cross.bg/stoiinev-naistina-dragomir-1616632.html", "text": "/КРОСС/ \"В момента очакванията са ни в 10 областни центъра на балотаж, което наистина е крачка напред. Ние гледаме спокойно и разумно на ситуацията и я анализираме\", това каза в сутрешния блок на БТВ „Тази сутрин” Драгомир Стойнев, зам.-председател на ПГ на „БСП за България“. Той допълни, че решението прието в Народното събрание за 1 лева субсидии за партиите силно е намалило възможността за правене на нормална политика от партиите.\"Мая Манолова стигна балотаж, нещо, което в последните 15 години не се беше случвало. На София наистина е необходима промяна. Представете си какво би било управлението на града, сега го знаем какво е и ни е омръзнало, но представете си Мая Манолова кмет на столицата, Борис Бонев председател на Общинския съвет и архитект Борислав Игнатов. Сигурен съм, че ще бъде много по-демократично и прозрачно от досегашното управление\", каза още Драгомир Стойнев.", "date": "2019.10.28", "title": "Драгомир Стойнев: На София наистина е необходима промяна"}
{"url": "http://www.cross.bg/oktomvri-ychilishtata-ychenitzite-1616638.html", "text": "/КРОСС/ Заради местните избори на 27 октомври, понеделник 28 октомври ще е неучебен, но присъствен ден за учениците. Това важи за училищата, в които на 27 октомври е имало избирателни секции, съобщиха от Министерството на образованието и науката (МОН).", "date": "2019.10.28", "title": "Денят след изборите - неучебен, но присъствен за учениците"}
{"url": "http://www.cross.bg/hyundai-samo-spetzialen-1616635.html", "text": "/КРОСС/ Hyundai продължава да популяризира спортната си дивизия N с чисто нов концептуален автомобил.", "date": "2019.10.28", "title": "Hyundai показа специален бус за дрифтове (Видео)"}
{"url": "http://www.cross.bg/obraboteni-protokoli-gerb-1616625.html", "text": "/КРОСС/ Централната избирателна комисия публикува първи официални междинни резултати от местните избори.В София са преброени 20,90% от протоколите. Йорданка Фандъкова води с 9 % пред Мая Манолова. Двете отиват на балотаж през следващата седмица.Обрат в Пловдив. Въпреки първите данни на социолозите, че Дани Каназирева е на второ място, засега при 44,48% обработени протоколи, втори е Славчо Атанасов от ВМРО – НФСБ. Първи е Здравко Димитров от ГЕРБ.В Бургас категорична победа за Димитър Николов от ГЕРБ пред Николай Тишев от БСП при обработени 73,87% протоколи.Във Варна при обработени 36,54% от протоколите Иван Портних прескача 50-те процента. ", "date": "2019.10.28", "title": "ЦИК с първи официални междинни резултати"}
{"url": "http://www.cross.bg/komisii-protokolite-kandidatska-1616626.html", "text": "/КРОСС/ 607 от 1 613 секционни избирателни комисии са предали изборните книжа към този момент в София. Членове на 120 комисии отчитат протоколите към 7 ч. Все още няма предварителни резултати, обобщени от Общинската избирателна комисия, посочи председателят Полина Витанова:\"Извиква се 733 номер. Всичко върви спокойно. Имаше малко повече комисии, които бяха с вярно попълнени протоколи, така че обстановката продължава да е нормална, работна. Мисля, че е добре се справяме! Все още нямаме междинни данни за това кои районни кметове печелят на първи тур\".По-рано тази нощ Витанова съобщи за редица грешки в протоколите, което забавя процеса по предаване: \"Продължават грешките в протоколите, но обстановката е нормална и спокойна. Всичко вътре протича нормално. Няма никакви проблеми. Най-честите грешки са в разпределението по преференции на кандидатски листи. За всяка една кандидатска листа са отпечатани по 161 кандидати колкото са съответно членовете на Общинския съвет. Само че не всяка кандидатска листа е регистрирала 61 кандидати. Масово не го съобразяват това нещо и има разпределена преференция на кандидат, който е несъществуващ в листата.\"", "date": "2019.10.28", "title": "От ОИК-София съобщават за много сгрешени протоколи"}
{"url": "http://www.cross.bg/myastoto-pozhara-nyama-1616627.html", "text": "/КРОСС/ В него участва и хеликоптер, тъй като мястото на пожара е трудно достъпно. Огнеборците трябва да се справят със стръмния терен, а сухото време улеснява разпространението на пожара. До момента са изгорели около 400 дка високопланинска растителност, борова гора и смърч. До мястото на огъня път няма и ще се разчита много на хеликоптера, който ще се включи в акцията на помощ на пожарникарите.Огънят продължава да гори с притеснителна сила. Ситуацията дори е по-сериозна от вчера, пожарът се разраства въпреки ниските температури и вече обхваща площ от приблизително 500 дка.До сърцето на пожара се пътува около три часа, като горната му граница се намира на 2000 метра. Той се намира много далеч от населени места и риск за хората няма.", "date": "2019.10.28", "title": "Пожарът в Рила се усложнява, огнеборци се катерят 3 часа, за да стигнат до мястото (Снимки)"}
{"url": "http://www.cross.bg/tema-vota-ychastieto-1616621.html", "text": "/КРОСС/  Новите кметове - най-оспорваните битки и най-интересните сценарии след вота - последни резултати и коментари!;Политическите реакции: За победителите и победените - говорят Тома Биков от ГЕРБ и Георги Свиленски от БСП; Рила в пламъци: На живо - изгасен ли е пожарът, който обхвана 400 декара?; След репортаж за мизерия в детската болница: Доброволци ремонтираха отделението по нефрология; Милко Калайджиев за участието във вота. На живо: губи или печели певецът от Свиленград?; Как се оцелява три десетилетия на кметския стол? Румен Бахов ни среща с Тодор Атанасов, управлявал 8 мандата Ново село; И маската на Пеперудата падна. Първото интервю на Прея след участието й в \"Маскираният певец.\";  ", "date": "2019.10.28", "title": "Теми и гости в сутрешните блокове на телевизиите на 28 октомври "}
{"url": "http://www.cross.bg/paraskeva-sudiyata-bila-1616579.html", "text": "/КРОСС/ Света Параскева живяла в края на втория и началото на третия век. Била дъщеря на благочестиви родители, които живеели в Никония, Мала Азия. Родителите нямали други деца.Те с голяма любов възпитавали дъщеря си. Разкривали й истините на християнската вяра. Просвещавали я в Христовия закон.Параскева била още малко момиче, когато родителите й починали. Получила в наследство доста голямо богаство.Тя помнела наставленията на добрите си родители – да бъде скромна, смирена и милостива към всички, които са в неволя или болка. Параскева употребила богаството не за разкош, не за пищни ястия и пития, не за суетни удоволствия, а за дрехи на голите, храна на гладните, за подслон на странниците.Тя също така старателно разпространявала словото Божие. Разказвала навред за Спасителя и за Неговото дело в света. С това възбудила силна злоба у езичниците.Параскева решила да не се омъжва. Посветила изцяло себе си на Бога и на добрите дела.При Диоклетиановото гонение на християните тя била заловена и изправена на съд. Това станало в 303 година.Очарован от пленителната й красота, съдията запитал войниците:- В какво е наклеветена тая хубава девойка? Бива ли да се погубва такава бляскава красота?След това се обърнал към света Параскева:- Кажи ми как се казваш, девойко!- Аз съм християнка, Христова служителка – отговорила твърдо тя.- Не искам да чувам такива думи – казал съдията. – Твоята хубост ме прави кротък, но думите ти възбуждат гнева ми! Питам те за името ти.- Трябваше по-напред да ти кажа името си, което ме води към вечния живот. Сега ще ти кажа с какво съм именувана във временния живот. Моите родители са ме нарекли Параскева, понеже съм серодила в ден \"параскева\" /т.е. петък/. Параскева е ден на доброволните и животворни страдания на нашия Господ Иисус Христос. Родителите ми всеки петък прекарвали в пост, молитви и добри дела. А аз, тяхната дъщеря, съм се родила в тоя ден. Затова съм наречена Параскева. От младини мислите ми са насочени към Христовите страдания.- Това са празни приказки – рекъл съдията. – Съгласи се по-добре да станеш моя съпруга. Ще имаш голямо богатство. Ще те почитат всички.- Не желая да се омъжвам – отговорила девойката. – Искам да принадлежа само на Господа Иисуса. Негова невеста искам да стана...- Не погубвай младостта си – рекъл й съдията.Девойката възразила на съдията:- Не мисли за временната красота, която цъфти и прецъфтява. А помисли за своята душа, защото те очаква вечно мъчение!Съдията се ядосал и заповядал да бият жестоко, безмилостно девойката. Изранена, едва дишаща, тя била хвърлена в тъмница.На другия ден я видял съвсем здрава и се почудил. Нямало по нея ни следа от ужасните рани. Лицето й сияело.През нощта, когато тя полумъртва лежала в тъмницата, явил й се ангел Господен, цял в светлина, със златен пояс на кръста. В ръцете си държал оръдията, с които били причинени страданията на Господа Иисуса Христа. Той й казал:- Ето какво ти донесох за утеха – честния Кръст; трънения венец на Христа; копието, с което прободоха ребрата му; тръстта, която начерта опрощаването греховете на света; гъбата, която изтри престъплението на Адам. Стани, изцелява те Христос!Изправена пред съдията, утешена, спокойна, здрава, силна, Параскева изявила желание да отиде в езическия храм.Езичниците наоколо са зарадвали, като помислили, че тя най-после се е склонила да са поклони на идолите.Всички тръгнали към капището, начело със съдията. Като влязла вътре, светицата призовала името на Христа и идолите паднали на земята.Разгневеният съдия заповядал изповедницата да бъде жива изгорена. Поставили я сред грамаден, лумнал нашироко огън. Светицата се помолила на Бога, като си спомнила тримата момци в огнената пещ и страданието на света първомъченица Текла. Пламъците не я опалвали, а засегнали някои от езичниците, които се опитали да ги усилват.- Велик е християнският Бог! – викал народът, струпал се гъсто около грамадната клада.Съдията заповядал да отсекат с меч главата на Параскева.На другия ден след блажената й кончина той внезапно загинал. Всички изтълкували ненадейната му смърт като Божие наказание заради светата девица.Тленните останки на светата великомъченица Параскева били с чест погребани от християните в нейния дом. Над гроба й ставали изцеления от всякакви болести. ", "date": "2019.10.28", "title": "Св. великомъченица Параскева от Икония"}
{"url": "http://www.cross.bg/chasa-monitor-tryd-1616624.html", "text": "/КРОСС/  - В неделя - пак избори; - Кметският вот на поправителен; - Променят съдебния закон за избора на тримата големи в Темида; - Бистра в треновете с нет и вендинг автомати; - Недоволството от властта прати ГЕРБ на драматични балотажи; - Балотаж в половин България; - Сбогом, Корнелия; - Неофициално! Арестантът Николай Димитров взема 4-и мандат в Несебър с 60%; - Цацаров: Не очаквам президентът да забави решението си за Гешев; - Бюджет без дефицит за първи път от 11 г. в.; - Догодина - € 15 млн. по селската програма за наука и образоване на фермери; - До 2 години Бургас ще е с електрически рейсове; - БНБ хвана над 500 БГ банкноти менте; - У нас бе извършена първа белодробна трансплантация; - Рутинна процедура за АМ „Струма представена като санкция срещу България; - Вдигат заплатите със 100 лева на година; - Димитър Ганев, политолог: ГЕРБ остава доминираща сила в местната власт. Темата с предсрочните избори ще бъде изоставена поне за няколко месеца; - Проф. Силвия Илиева, ръководител на проекта „Големи данни за интелигентно общество\": „Виртуален град\" ще показва необходимостта от нови сгради и улици; - Председателят на комисията по култура Вежди Рашидов: Град не се прави с изчакване на по-добри времена; - Христо Стоичков ексклузивно пред „Труд\": Настроението ми е винаги предизборно; - Актрисата Койна Русева пред „Труд\": Умопомрачение е да забравяш, че най-важна е любовта; - Жалко за Игнатов, не биваше да се впуска в буфосинхронизъм; - Изводът от този вот: Хората не привиждат в БСП алтернатива на управляващите; - Четири големи изненади на вота; - Най-бедни сме в ЕС, но издържаме и нашите, и техните болници; - Какво следва след избора на Гешев?; - Силни кандидати вдигат активността на вота; - Изборите: реалности срещу виртуални „революции\"; ", "date": "2019.10.28", "title": "Преглед на печата за 28 октомври"}
{"url": "http://www.cross.bg/sustoi-voiina-bulgariya-1616580.html", "text": "/КРОСС/  - Битката на Милвийския мост: Константин I побеждава Максенций и става едноличен управител на Римската империя. - Христофор Колумб открива остров Куба. - Иван VI става император на Русия. - Състои се Битката при Уайт Плейнс. - Състои се Превземането на Рим от Неаполитанското кралство. - В Испания е открита първата железопътна линия (между Барселона и Матаро). - В Ню Йорк президентът на САЩ Гроувър Кливланд официално открива Статуята на Свободата, която е подарък от Франция по случай стогодишнината от независимостта на САЩ. - Основано е Софийско унгарско дружество. - Състои се церемонията по закриването на Вторите летни олимпийски игри в Париж. - Състои се Неволянското клане. - Балканската война: Начало на Люлебургазко-Бунархисарската операция. - Чехословакия обявява независимост от Австро-Унгария. - Конгресът на САЩ приема закона за въвеждане на сух режим в страната от следващия януари, независимо от ветото, наложено от президента Удроу Уилсън. - Поход към Рим: Италианските фашисти, водени от Бенито Мусолини, маршируват до Рим, където свалят италианското правителство. - Създава се Офицерски Спортен Клуб Атлетик-Слава 1923. - Основан е футболен клуб Локомотив в София. - Втора световна война: Кралство Гърция отхвърля нотата на Бенито Мусолини за доброволното предаване на страната (ΟΧΙ). Италия нахлува в Гърция през Албания и така Гърция влиза във Втората световна война. - Холокост: Германски SS-части ликвидират над 9000 евреи в гетото на Каунас (Литва). - Холокост: 2000 еврейски деца и 6000 възрастни от Краков са депортирани от германците в концентрационния лагер Белзец. - България във Втората световна война: Сключено е примирие между Царство България и Антихитлеристката коалиция.- Швейцарският химик Паул Мюлер получава Нобелова награда за инсектицида ДДТ, забранен през 70-те години в цивилизования свят като силно токсичен и бавно разпадащ се.1958 г. - Започва понтификата на папа Йоан XXIII. - Студената война: Никита Хрушчов обявява, че е наредил да бъдат изтеглени разположените в Куба съветски ядрени ракети, с което Карибската криза приключва. - Великобритания изстрелва своя първи (и до 2007 единствен) сателит Prospero в ниска околоземна орбита и става шестата космическа сила. - В Сан Франциско е създадена метъл-групата „Металика\". - Министър-председателят на България Филип Димитров не получава вот на доверие от Народното събрание и подава оставката на правителството. - Стартира излъчването на предаването Здравей, България. - Състои се премиерата на американския филм Убийствен пъзел 2. - Създадена е лявоцентристка социалдемократическа политическа партия Справедлива Русия. - Състои се премиерата на американския документален филм Майкъл Джаксън: This is it. ", "date": "2019.10.28", "title": "28 октомври в историята"}
{"url": "http://www.cross.bg/neshta-naii-hybavite-bezplatni-1616577.html", "text": "/КРОСС/ \"Най-хубавите неща в живота са безплатни. Вторите най-хубави неща са много скъпи.\"Коко Шанел", "date": "2019.10.28", "title": "Най-хубавите неща в живота са безплатни"}
{"url": "http://www.cross.bg/dekemvri-yanyari-izborite-1616628.html", "text": "/КРОСС/ Днес британското правителство внася в Камарата на общините процедура за провеждане на извънредни общи избори на 12 декември. За да бъде одобрено искането обаче е необходимо две трети от депутатите да гласуват за него, а това означава търсене на междупартийна подкрепа.От \"Даунинг стрийт\" съобщиха, че са готови да разгледат всякакви други варианти, ако плановете за изборите се провалят. Либералдемократите и шотландските националисти заявиха, че биха подкрепили изборите, но не според условията на Борис Джонсън.Те предлагат вариант за избори на 9 декември в зависимост от това дали Брекзит ще бъде отложен до 31 януари. Освен това тяхното предложение предвижда промяна на закона, така че за искането за изборите да бъде необходимо просто мнозинство.Председателят на управляващата Консервативна партия Джеймс Клевърли нарече този план \"трик за привличане на внимание\". Лидерът на лейбъристите Джеръми Корбин пък го нарече \"търсене на сензация\".Също днес в Брюксел посланиците на 27-те страни-членки на ЕС ще обсъдят проект на текст за решението за отсрочка на Брекзит до 31 януари.Това ще включва и потенциални дати за влизане в сила на споразумението за излизане от ЕС като 1 декември 2019, 1 януари 2020 или 1 февруари 2020, което означава евентуално напускане на евросъюза респективно на 30 ноември, 31 декември или 31 януари.Както съобщи кореспондентът на Би Би Си в Брюксел Адам Флеминг, ЕС ще си запази правото да се среща без Великобритания за обсъждане на бъдещи дела по време на отсрочката, както и самото споразумение да не подлежи повече на предоговаряне в бъдеще.При сегашното състояние на нещата Обединеното кралство трябва да излезе от ЕС на 31 октомври. ЕС принципно е съгласен с отсрочка, но не е предложил конкретна дата. Ако Брюксел одобри отлагане с три месеца Борис Джонсън трябва да го приеме съгласно закона на Хилари Бен.", "date": "2019.10.28", "title": "Британското правителство ще внесе предложение в парламента за предсрочни избори на 12 декември"}
{"url": "http://www.cross.bg/direktor-izpulnitelen-bivsh-1616623.html", "text": "/КРОСС/ , финансист, бивш управител на БНБ;, кмет на Пловдив;, журналистка, член на СЕМ;, главен секретар на президента Румен Радев;, изпълнителен директор на \"Велдер груп\";, театрален режисьор и сценограф;, бивш председател на Агенция за ядрено регулиране;, изпълнителен директор на \"Русалка холидейз\"; ", "date": "2019.10.28", "title": "Родени на 28 октомври"}
{"url": "http://www.cross.bg/chasa-gleda-deloto-1616622.html", "text": "/КРОСС/ Вицепремиерът Екатерина Захариева ще посети Ереван, Армения.От 09.00 часа епископ Поликарп ще оглави Архиерейска Света литургия в храм „Св. Параскева\" на ул. „Г. С. Раковски\".От 09.00 часа в зала „Марин Дринов\" на Института за български език при БАН на ул. „15 ноември\" № 1 ще се проведе форум „Изследователски подходи в обучението по български език\".От 09.00 часа IV състав на Специализирания наказателен съд ще гледа дело срещу Симеон Д., Иво П., Радослав Г., Любомир Е., Петър В., Трайчо Т. за престъпление по служба.От 10.00 часа на Терминал 1 на летище „София\" ще бъде посрещнат първият полет новата авиокомпания „Юроуингс (Eurowings).От 10.00 часа XXII състав на Специализирания наказателен съд ще гледа делото срещу Светогор Д., Радослав Р., Ивайло Г. за рекет.От 10.00 часа XX състав на Специализирания наказателен съд ще гледа делото срещу Владимир Р., Григор Г., Даниел Г., за образуване и ръководене на организирана престъпна група.От 10.00 часа VI състав на Специализирания наказателен съд ще гледа делото срещу Богомил Г., за участие в организирана престъпна група.От 10. 30 часа XVIIІ състав на Специализирания наказателен съд ще гледа делото срещу Андреан А., Благо А., Венцислав Ф., Филип Ф., Димитър Т., Емил А., Ганчо Й., Георги Г., Димитър М., Нели К., Генади Г. заорганизиране и ръководене на организирана престъпна група.От 11.00 часа VI състав на Специализирания наказателен съд ще гледа делото срещу Петко С., Иван Й., Кристиян Д., Габриел Б., Борислав Й., Димитър Б., Вергил С., Ангел А., Калчо С., Борислав А., Валери В., Васил И., Васил С., Илия У., Красимир П., Петър С., Сотир П., Стефан Г. заобразуване и ръководене на организирана престъпна група.От 13.00 часа в централата на ПП АБВ на ул. „Врабча\" 23 ще се проведе пресконференция, на която ще бъдат обсъдени кризите в сектор „Енергетика\". Ще участват председателят на ПП АБВ Румен Петков и зам.-председателят на партията Любомира Ганчева.От 13.30 часа I състав на Специализирания наказателен съд ще гледа делото срещу Пламен Г., Ердинч Х., Костадин К. за организиране и ръководене на организирана престъпна група.От 14.30 часа XVI състав на Специализирания наказателен съд ще гледа делото срещу Милко М., Росен Д., Златомир И., Кирил И., Иван К. за организиране и ръководене на организирана престъпна група.От 16.00 часа ХІХ състав на Специализирания наказателен съд ще гледа делото срещу Борис Б., Симеон С., Радена Т., Цветелина Д. за образуване и ръководене на организирана престъпна група.От 13.00 часа 30 състав на Софийски градски съд ще гледа делото срещу бившия депутат Илия И. и Иван Т. за купуване на гласове.От 16.00 часа на ул. „Коста Лулчев\" № 27 ще се състои официалното откриване на обновената сграда, в която ще функционира Университетският център „Академия за деца\".От 18.00 часа на бул. „Цар Освободител\" № 8 ще бъде открит най-новият офис на Алианц Банк България.От 18.30 часа в Галерия „Стубел\" ще мъде представена международна графична изложба „На ръба\".От 18.30 часа в НДК театър Азарян ще представи спектакъла „Косвени щети\".От 19.00 часа в кино „Люмиер Лидл\" ще бъде прожектирандокументалният филм „Колелото на живота\".От 08.30 часа в църквата „Успение Богородично\" ще се отбележи празник в чест на иконата на Света Богородица „Спорителница на живота\".От 09.30 часа в Зала № 10 Окръжен съд - Пловдив ще гледа делото срещу Севдалин Б. и Марин Б. за съучастие като съизвършители за умишлено умъртвяване на В.М. като смъртта е настъпила по особено мъчителен начин за убития.От 09.30 часа в Зала № 1 Окръжен съд - Пловдив ще гледа делото срещу Симеон П. и Явор Ч. за това като извършители в съучастие са държали високорискови наркотични вещества.От 10.30 часа в Зала № 5 на Окръжен съд - Пловдив ще се гледа делото срещу Благой Н., който при управляване на моторно превозно средство е нарушил правилата за движение и по непредпазливост е причинил смъртта на Н.Д.От 11.00 часа в Съдебна палата ще бъде открит барелеф на Димитър Пешев.От 13.30 часа в Зала № 1 на Апелативен съд - Пловдив ще се гледа делото протест, заведено от Окръжна прокуратура Пловдив срещу решение на Окръжен съд - Пловдив, с което проф. С.В. е признат за невинен по повдигнатото му обвинение за подкуп от студент.От 14.30 часа в Зала № 11 на Районен съд - Пловдив ще се гледа делото срещу Пламен Р. за извършване на непристойни действия и грубо нарушаване на обществения ред.От 19.00 часа в зала „Сливен\" ще се състои концерт на Хилда Казасян, Васил Петров и Плевенската филхармония.От 08.30 часа в административната сграда на Старозагорската митрополия ще започне преосвещаването на паракликс „Св. Ап. Карп.\"От 10.00 часа в НЧ „Отец Паисий - 1947\" в кв. „Зора\" ще бъде представена изложба на книги от български автори „Великите будители на България.\"От 9.30 часа в Окръжен съд- Шумен е насрочено заседание по делото „Хитрино\".От 10.30 часа в Регионална библиотека \"Стилиян Чилингиров\", Средно училище \"Панайот Волов\", организира мероприятие, посветено на народните будители.  ", "date": "2019.10.28", "title": "Предстоящи събития в страната на 28 октомври"}
