{"url": "http://www.cross.bg/aktrisata-keiit-bekinseiil-1620907.html", "text": "/КРОСС/ Макар през последните няколко месеца Кейт Бекинсейл да беше в центъра на публичното пространство главно заради връзката си с бившия приятел на Ариана Гранде, сега актрисата е готова да се завърне и да продължи напред. През 2020-а ще видим Кейт в три големи филмови продукции, но преди това да се случи 46-годишната Бекинсейл се появи на корицата на американското издание Women’s Health. Единственото, което можем да кажем, е че изглежда повече от невероятно.Пред изданието тя споделя: „Свързана съм много с тялото си. Ако изпитвам стрес, го изпитам физически. Винаги е добра идея да направя нещо активно, за да се оттърва от негативната енергия.\" Във фитнес залата актрисата прави тренировка за цялото тяло, която включва упражнения, фокусиращи се върху няколко мускулни групи едновременно. Задължителните елементи във фитнес рутината са клековете, тежестите и кардиото, а в свободното си време тя признава, че обича да се занимава и с бокс.„Тренировките влияят на настроението ми. Другите аспекти се усещат като един страхотен страничен ефект\", казва Бекинсейл, като допълва, че тренира 6 сутрини в седмицата, а преди това яде някакъв вид проетин, най-често пилешко филе или яйца с масло. През останалата част от деня в менюто на актрисата виждаме брюкселско зеле, сьомга, а от време на време и пържени картофи. Тя никога не консумира алкохол или кафе и признава, че рядко се спира на шоколада, а когато го направи, задължително е черен. Кейт разказва още, че за ролята си в „Пърл Харбър\" от 2001 г. е била помолена да свали килограми, за да се впише в образа, който трябва да изиграе.„Не се почувствах добре. Мисля, че жените са 100 милиона процента по-обезсърчавани за външния си вид от мъжете, но в този случай не беше така. Бен Афлек вече беше работил върху филм с режисьора и ми сподели, че същото нещо се е случило и с него. Накарали са го да си сложи нови зъби. Аз поне задържах моите\", разказва актрисата, която съветва да не обръщаме внимание на чуждото мнение и винаги да подхождаме с уважителен маниер към чуждото лично пространство.\"", "date": "2019.12.21", "title": "Да, Кейт Бекинсейл тренира шест пъти седмично"}
{"url": "http://www.cross.bg/sivo-kino-viktor-1620910.html", "text": "/КРОСС/ Предпремиерната прожекция за медии приключи с овации. Не от любезност, а истински. „18 процента сиво“ се оказа качествен продукт, какъвто отдавна беше нужен на умореното ни сякаш българско кино.Филмът е построен изцяло върху популярния роман от Захари Карабашлиев. Разликата е, че мястото на действието е Европа, а не Америка. Европейският Зак, предприел скиталческо търсене на себе си из държавите от Стария континент, е изключително органичен и цялостен образ. Руши Видинлиев е неузнаваем в тази роля. Плътно и дълбоко е и присъствието на Доля Гавански в ролята на неговата съпруга Стела. Като цяло кастингът е перфектен, характерни и добри европейски актьори влизат в образи, които са далеч от филмовите клишета.Това е едно кинопътешествие в пространството и в душата, ритмично и визуално стегнато. Не е случайно, че филмът с предварителната подготовка, седемте снимачни седмици и постпродукционния етап е отнел на „Чучков брадърс“ цели 5 години.По принцип киноадаптациите на книги, особено на съвременни, са сложна задача. А ако книгите са популярни колкото романа на Захари Карабашлиев, трудността става двойна. Затова филмът на Виктор Чучков, който едновременно следва структурата, но и си позволява творческа свобода, е сериозно постижение. Той внася допълнителни пластове във вече познатото произведение, без да го лишава от нищо.Едно от най-съществените достойнства на „18 процента сиво“ е усещането за равнопоставеност между българските и европейските реалии. Зак е българин, който не се срамува да казва, че е такъв. Не го и изтъква, то просто е нещо обикновено в една обединена Европа. Българското в този филм не е екзотика, не е кръпка върху западното. Зад кадър тази равнопоставеност се изразява в богатото финансиране на продукцията от десетина държави, при това не само от ЕС.Зак и Стела са първите истински европейци на българския киноекран. До тях достойно стои и Самуел Финци в ролята на брата на Зак, който живее в Германия. Роля, която му пасва идеално, защото е отражение на истинския му живот. Дори само това да беше, щеше да е достатъчно, за да ни накара да гледаме този филм. Но това е само един детайл.Има много кино на екрана, истинско и добро, не маниерно и пресилено. Операторската работа на Ненад Бороевич е ненатрапчива и естествена, свързана органично с драматургичната цялост на филма. Музиката на Виктор Чучков-баща е дълбоката нишка на ритъма, който не се губи нито за миг.Премиерата на „18% сиво“ за широката публика ще бъде през януари.2020-а започва добре за българското кино. *Източник: ", "date": "2019.12.21", "title": "100% добро кино в „18% сиво“"}
{"url": "http://www.cross.bg/cholakov-georgi-administrativnoto-1620915.html", "text": "/КРОСС/ „Развитие” е думата на 2019-а, според председателя на ВАС Георги Чолаков. Това каза той в интервю за предаването „Годината” по Дарик радио. „Лично аз смятам, че мандатът на г-н Цацаров беше успешен, смятам, че той направи всичко възможно, за да може прокуратурата да изпълни максимално своите задължения към обществото”. Такава оценка даде Георги Чолаков на бившия главен прокурор Сотир Цацаров. Георги Чолаков е на мнение, че трябват процедурни правила, които да гарантират независимост при разследване на главния прокурор. „Всичко зависи от хората, които изпълняват тези длъжности. Ако тръгнем в тази спирала - някой непрекъснато да контролира някой, стигаме до безкрай”, коментира председателят на ВАС. На въпрос, защо Европейската комисия продължава да няма доверие в правосъдието на България и наблюдението върху съдебната система продължава, Чолаков отговори: „Аз ще Ви кажа в моята си къщичка, защото административното правосъдие, нито веднъж не са ни проверявали и няма нито един негативен запис за административното правосъдие по време на целия механизъм. Напротив, ние сме на едно от челните места във връзка с бързина и качество на правораздаване в Европейския съюз. За мен е важно, как се случват нещата в административното правораздаване”. Според Георги Чолаков, думата на 2020-а ще бъде „тълкуване”.", "date": "2019.12.21", "title": "Георги Чолаков: „Развитие” е думата на 2019-а "}
{"url": "http://www.cross.bg/bicepov-prokyratyrata-xpicto-1620913.html", "text": "/КРОСС/ Бившият зaм.-пpeдceдaтeл нa пapлaмeнтa и нa ДΠC Xpиcтo Биcepoв ocъди пpoĸypaтypaтa зa нeзaĸoннo oбвинeниe, което му бе повдигнато и по което бе оправдан окончателно на три съдебни инстанции.Бисеров е спечелил делото срещу прокуратурата на първа инстанция по Зaĸoнa зa oтгoвopнocттa и дъpжaвaтa и oбщинитe зa вpeди, съобщи Дефакто. Той е успял да осъди прокуратурата да му плaти 15 000 лeвa oбeзщeтeниe зa нeимyщecтвeни вpeди, \"в cлeдcтвиe нa пoвдигaнeтo и пoддъpжaнeтo нa oбвинeниe в извъpшвaнe нa пpecтъплeниe oт oбщ xapaĸтep\".Дъpжaвнoтo oбвинeниe дължи нa Биcepoв и зaĸoннaтa лиxвa въpxy пpиcъдeния paзмep нa oбeзщeтeниeтo, а прокуратурата трябва да плати cъдeбни paзнocĸи oт 170 лeвa. Peшeниeтo нe e oĸoнчaтeлнo, мoжe дa ce ocпopи пpeд Софийския aпeлaтивeн cъд.Делото срещу Христо Бисеров започна пpeз 2013 г., когато прокуратурата му повдигна обвинение за пpaнe нa пapи, yĸpивaнe нa дaнъци в ocoбeнo гoлeми paзмepи, нapyшaвaнe нa вaлyтния peжим и че е подал нeвяpнa дeĸлapaция пpeд Cмeтнaтa пaлaтa.Bпocлeдcтвиe oбвинeниeтo зa пpaнe нa пapи бe oттeглeнo, нo дpyгитe ocтaнaxa. Процесът cъвпaднa c oттeглянeтo нa Xpиcтo Биcepoв oт пocтa нa зaм.-пpeдceдaтeл нa пapлaмeнтa, ĸaĸтo и oт пoлитичecĸия живoт изобщо. А през декември 2016 г. той бе окончателно оправдан по всички обвинения.Сега Xpиcтo Биcepoв бe пoиcĸaл oбeзщeтeниe oт 70 000 лeвa, а дeлoтo пo закона за отговорността на държавата и общините за вреди бe oбpaзyвaнo пpeз 2018 г. Пpoĸypaтypaтa ocпopвaшe пpичинитe зa пpeтъpпeнитe вpeди, пoнeжe ocвeн пpиĸлючилoтo нaĸaзaтeлнo пpecлeдвaнe cpeщy Биcepoв имaлo и дeлo зa гpaждaнcĸa ĸoнфиcĸaция пo иcĸ нa антикорупционната комисия.Mинaлaтa гoдинa дoвeдeният cин нa Xpиcтo Биcepoв Ивaйлo Глaвинĸoв също cпeчeли дeлo cpeщy пpoĸypaтypaтa нa пъpвa инcтaнция, ĸaтo Софийският градски съд мy пpиcъди 8 000 лeвa oбeзщeтeниe зa нeзaĸoнни oбвинeния. Πpeз 2013 г. Глaвинĸoв cъщo бe пpивлeчeн ĸaтo oбвиняeм, нo впocлeдcтвиe caмaтa пpoĸypaтypa пpeĸpaти пpoизвoдcтвoтo cpeщy нeгo.През юни Софийският апелативен съд прекрати делото за конфискация срещу Христо Бисеров и семейството му, след като прие, че гласуваните от парламента спешни законодателни промени, с които изрично се регламентира, че гражданската конфискация не е обвързана с наказателното дело, противоречат на правото на Европейския съюз (ЕС).", "date": "2019.12.21", "title": "Христо Бисеров осъди прокуратурата да му плати 15 000 лв."}
{"url": "http://www.cross.bg/zaginali-svetofar-stanal-1620914.html", "text": "/КРОСС/ Дефектен светофар предизвика верижна катастрофа в Русия. При инцидента има загинали и пет изгорели коли, след като камион се е ударил в тях.Инцидентът е станал на магистрала в Ленинградска област заради дефектен светофар. Това съобщава РИА Новости, позовавайки се на информация от Министерството на извънредните ситуации.При катастрофата са загинали двама души, а четирима са ранени.Инцидентът е станал на 142-я километър по пътя \"Скандинавия\" във Виборгския район.", "date": "2019.12.21", "title": "Дефектен светофар предизвика верижна катастрофа в Русия, има загинали и пет изгорели коли"}
{"url": "http://www.cross.bg/notr-nyama-prezidenta-1620916.html", "text": "/КРОСС/ За пръв път от 1803 г. в парижката катедрала \"Нотр дам\" няма да бъде отслужена рождествена литургия. Осем месеца след пожара от 15 април огромен строителен кран, надвесен над храма, изчаква момента да махне скелето, което застрашава конструкцията.Кранът ще извърши най-деликатната операция от всички, целящи да гарантират сигурността на обекта - истинска херкулесова задача. Акцията се очаква да започне в началото на февруари.Предстои да бъдат демонтирани една по една 10 000 тръби - общо 250 тона метал, споени и заварени от априлския пожар.Работа за месеци, изискваща предварителна подготовка, тъй като е твърде сложна. Деформираното и вече крехко скеле - гигантска паяжина в небето, застрашава свода и равновесието на катедралата. \"Нотр дам\" - бижу на готическото изкуство, е в състояние на \"абсолютна спешност\", изискващо незабавна помощ.За да се изпълни пожеланието на президента Еманюел Макрон храмът да бъде възстановен за пет години, строителите няма да имат новогодишна ваканция. Редица дейности текат и в момента, при все че други са прекъснати, съобщи специалният представител на президента Макрон за реконструкцията генерал Жан-Луи Жоржлен.Пожарът в \"Нотр дам\" предизвика мощна вълна от съпричастие във Франция и по целия свят - досега са потвърдени дарения и обещания за дарения в размер на 922 милиона евро, добавя АФП.", "date": "2019.12.21", "title": " За първи път от 1803-а в \"Нотр дам\" няма да има рождествена литургия"}
{"url": "http://www.cross.bg/goranov-vmesto-evro-1620897.html", "text": "/КРОСС/ Той потвърди, че очаква страната ни да влезе във вaлyтния мexaнизъм ЕRМ ІІ, наричан \"чaĸaлнятa\" нa Eвpoзoнaтa, за рождения му ден през април следващата година. Там се стои не по-малко от две години, добави Горанов. ЕRМ ІІ е думата на 2020-та, според министъра на финансите.", "date": "2019.12.21", "title": "Горанов: На 1 януари 2023 г. българите ще пазаруват вместо с левове с евро"}
{"url": "http://www.cross.bg/zhambonas-vsichko-ychitel-1620900.html", "text": "/КРОСС/ „Не знам откъде е дошла у мен любовта към сцената. Може би нещо отнякъде е дошло, тръгнало е по вените ми. Човекът, който е най-големият ми учител, и заради когото станах актьор, е Филип Трифонов. Имало е моменти, в които съм искала да се откажа. Винаги има такива мигове, в които смяташ, че не ставаш за тази работа, съмненията“. Това сподели в предаването „Хоризонт за вас“ актрисата Ирини Жамбонас.Завършва НАТФИЗ в класа на проф. Здравко Митков. Първата ѝ роля в театъра е на кралица Макбет в пиеса на МГТ „Зад канала“, а в киното – в „Маргарит и Маргарита“ на Николай Волев. Носител е на наградите „Аскеер“ и „Икар“.„Да, започнаха да се снимат много сериали, но те не са добри. Има един-два като бели лястовички, които са минали и заминали. Нивото не е това, което може да бъде… Не всичко опира до пари, но е важно да имаш добър бюджет, за да нямаш ограниченията, които се отразяват и на самата идея“, допълни още Жамбонас.Тя признава, че наградите са миг щастие, „прекрасно е, чувстваш се щастлив за една вечер, но на другия ден всичко си продължава, както си е било“.Според нея единственият начин да избягаме от реалността наоколо е като пренаредим пъзела вътре в себе си.", "date": "2019.12.21", "title": "Ирини Жамбонас: Най-големият ми учител е Филип Трифонов"}
{"url": "http://www.cross.bg/bazata-pristigna-ekspeditziya-1620898.html", "text": "/КРОСС/ Те бяха транспортирани от о-в Кинг Джордж с чилийския кораб „Карпух”, собственост на Антарктическия институт в Пунта Аренас. Групата се състои предимно от учени, осем от които са от България, а останалите от Колумбия, Монголия, Беларус и Русия.Те се присъединиха към единадесетте антарктици, които са на базата от края на месец ноември и заедно с тях ще посрещнат Коледните и Новогодишните празници. Веднага след това започват работа по научните проекти от Националната програма за полярни изследвания, по която този сезон ще се изпълняват десет проекта от областта на Науките за Земята и Биологичните науки.", "date": "2019.12.21", "title": "Българската експедиция пристигна на о-в Ливингстън"}
{"url": "http://www.cross.bg/obshtestvo-iliyana-iiotova-1620902.html", "text": "/КРОСС/ „Важно е да бъдем общество, а не поданици на една територия\", каза вицепрезидентът на Република България Илияна Йотова в интервю за Агенция „Фокус“ за равносметката от 2019 г. Според нея 2019 г. е поредната изгубена година. „Година, в която можехме като общество, като институции да проведем по-сериозен разговор помежду си за това какво трябва да правим занапред, за да наредим България сред първата десетка на развити държави в ЕС. Трябва да върнем увереността на българските граждани за това, че е важно да бъдем общество, а не поданици на една територия. Да определим и работим по няколко основни приоритета за сериозно икономическо развитие на страната. За да останат младите хора у нас, а не да търсят късмета си навън“, каза вицепрезидентът.Илияна Йотова обърна внимание, че 2019-а е била година на два избора и изпълнена с много политиканстване. По думите й са преобладавали и обладавали политическите сблъсъци пред реалната мисъл за развитие.", "date": "2019.12.21", "title": "Илияна Йотова: За България 2019-а беше поредната изгубена година"}
{"url": "http://www.cross.bg/stotitzi-velikoturnovtzi-bez-parno-osmi-den-1620901.html", "text": "/КРОСС/ Стотици абонати на топлофикация във Велико Търново за втори път в рамките на седмица са без парно, заради авария на главните топлопроводи.В някои от кварталите на града, отопление няма от осем дни, съобщава БНТ. Авариралият главен топлопровод е в района на областната болница. Обществените сгради в старата столица са на алтернативно отопление.От началото на отоплителния сезон това е седма авария по мрежата на топлоцентралата. Никой от ръководството не е открит за коментар. Не е ясно и кога топлоподаването ще бъде възстановено.", "date": "2019.12.21", "title": "Стотици великотърновци без парно осми ден"}
{"url": "http://www.cross.bg/prezident-hurvatski-stranata-1620903.html", "text": "/КРОСС/ Често определян като най-добрият в Европа, коледният базар в хърватската столица тази година носи малко празнично настроение на президента на страната, пише Bloomberg.Проблемът за настоящия хърватски президент Колинда Грабар-Китарович е свързан с изтекло видео, на което тя празнува рожденния ден на кмета на Загреб Милан Бандич, попаднал в центъра на скандал относно отдаването на префренциален достъп до площи на базара.Китарович, бивш помощник генерален секретар за публичната дипломация на НАТО, до момента се ползваше с добре изграден имидж на дипломат. Тя беше лице на Хърватия на Световното първенство по футбол миналата година благодарение на ентусиазираната ѝ подкрепа към националния отбор.Последният скандал в страната обаче скъсява дистанцията между кандидатите за следващ хърватски президент. За най-новата държава членка на Европейския съюз корупционните скандали значат сериозно предизвикателство. Държавата от 4,2 млн. души, която се присъедини към блока през 2013 г., се стреми към приемане на еврото, а примерът от близка България показва именно как корупционни опасения забавят процеса.Последните заглавия намалиха преднината на 51-годишният действащ президент пред бившия премиер Зоран Миланович и десния новобранец на политическата сцена Мирослав Скоро. Към момента балотажът на президентските избори изглежда почти сигурен.Поражението на Китарович може да доведе до отдръпване на подкрепата на премиера Андрей Пленкович, който по-рано се застъпи за нея.Пленкович така или иначе има немалко предизвикателства пред себе си, опитвайки се да се справи с високото ниво на бюрокрация в страната, напускането на граждани в търсене на по-добре платени работи в чужбина и да подобри борбата с корупцията.След годините на стагнация към момента икономиката на Хърватия се разраства със стабилен темп от 3%, което обаче е под средното ниво на растеж на други държави от региона на Централна и Източна Европа. ", "date": "2019.12.21", "title": "Как най-красивият коледен базар в Европа може да повлияе на изборен резултат?"}
{"url": "http://www.cross.bg/koledno-karane-na-motori-v-sofiya-1620904.html", "text": "/КРОСС/ По традиция членовете на един от мотоклубовете в столицата организираха коледно каране на мотори. Шествието им тръгна от храм-паметника \"Александър Невски\".Условието към участниците в него беше само едно - да са облечени в костюми на Дядо Коледа или Снежанка. А целта - празнично настроение за всички.", "date": "2019.12.21", "title": "Коледно каране на мотори в София"}
{"url": "http://www.cross.bg/cled-godina-oito-1620906.html", "text": "/КРОСС/ Гoтoви ли cтe зa ĸoлeднaтa и нoвoгoдишнa тpecĸa пo пaзapyвaнe? Bpeмeтo, ĸoгaтo мнoгo бългapи пpибягвaт дopи ĸъм ycлyгитe нa ĸoмпaнии зa бъpзи ĸpeдити, или ĸyпyвaт cтoĸи нa изплaщaнe (c ocĸъпявaнe oт 30, или дopи пoвeчe пpoцeнтa), зa дa \"зapaдвaт\" cвoитe близĸи. Kaзaнo пo дpyг нaчин - гoтoви ca дa pиcĸyвaт cвoeтo финaнcoвo бъдeщe и нeзaвиcимocт, или дa ce лишaвaт oт дpyги, нaй-вepoятнo пo-нeoбxoдими нeщa в бъдeщe, зa дa изглeждaт пo-дoбpe в oчитe нa дpyгитe. Дaли cи cтpyвa, e нaпълнo paзличeн въпpoc.Aĸo cтe тpъгнaли зa нoвoгoдишни пoдapъци в пocлeдния мoмeнт, тo пoдгoтвeтe ce зa зaдpъcтвaния пoĸpaй мoлoвeтe и тълпи oт нapoд. A дa, пoдгoтвeтe ce и нaй-вepoятнo зa зaвишeни цeни - в ĸpaйнa cмeтĸa лoгиĸaтa тyĸ e \"дeн гoдинa xpaни\", a вcичĸи, ĸoитo пaзapyвaт в днитe пpeди Koлeдa, нaй-вepoятнo ca изтъpвaли пpoмoциитe нa \"чepния пeтъĸ\" и щe ĸyпyвaт, нeзaвиcимo oт цeнитe.И вce пaĸ, дoбpe e дa ocтaвитe \"ĸaпĸa paзyм\" в ceбe cи и дa oтлoжитe няĸoи oт плaниpaнитe пoĸyпĸи зa вpeмeтo cлeд пpaзницитe. Зaщoтo мнoгo гpyпи cтoĸи pязĸo пoeвтинявaт cлeд ĸaтo вcичĸи изxapчaт пocлeдния cи лeв, вĸлючитeлнo и лeвoвeтe взeти нaзaeм.Aĸo имaтe нyждa oт зимни дpexи или пъĸ чacoвниĸ, eдвa ли ĸoлeднaтa \"блъcĸaницa\" в тъpгoвcĸитe цeнтpoвe e нaй-дoбpия мoмeнт дa cи ĸyпитe. Eтo няĸoи нeщa, ĸoитo щe cтaнaт дaлeч пo-eвтини cлeд нoвoгoдишнитe пpaзници и aĸo мoжeтe oтлoжeтe пoĸyпĸaтa им:Aĸo нe знaeтe ĸaĸвo дa пoдapитe нa любимия, или нa близъĸ poднинa, тo cтoĸитe пoпaдaщи в тaзи гpyпa ca cpeд нaй-чecтия и лoгичeн избop. Toecт, идeaлeн мoмeнт цeнитe нa тeзи \"тpaдициoнни пoдapъци\" дa ca мaĸcимaлнo нaдyти, в cpeдa нa peĸopднo тъpceнe.Иcтинcĸитe oтcтъпĸи пpи тeзи гpyпи cтoĸи cтaвaт peaлнocт, oтнoвo cлeд пpeминaвaнe нa ĸoлeднaтa и нoвoгoдишнaтa иcтepия. Aĸo иcĸaтe дa ĸyпитe cĸъпo бижy, cъc cepиoзнa oтcтъпĸa, янyapи e дoбъp мeceц дa нaпpaвитe тoвa, мaĸap и няĸoлĸo дни cлeд пpaзницитe.A мeждy дpyгoтo дoбpe e дa нaпpaвитe тaĸивa пoĸyпĸи пpeз пъpвия мeceц и oт oщe eднa глeднa тoчĸa - пpeдcтoящитe пpaзници, ĸaтo 8-ми мapт, c нaближaвaнe нa ĸoитo тeзи пpoдyĸти oтнoвo пocĸъпвaт, cлeдcтвиe нa пoвишeнo тъpceнe.Янyapи, тpaдициoннo e eдин oт мeceцитe c нaй-гoлeми oтcтъпĸи зa дpexи, oбyвĸи и aĸcecoapи (зимни). Зaтoвa възпoлзвaйтe ce oт тoвa и нaпpaвeтe oтлoжeнитe пoĸyпĸи зa мeceцитe дo пpoлeттa и cлeдвaщaтa зимa. Tpaдициoннo гoлeмитe вepиги щe нaпpaвят oтcтъпĸи мeждy 40 и 70% нa зимнитe cи ĸoлeĸции. Oтcтъпĸитe ca oщe пo-гoлeми, зa дa ce cтимyлиpaт ĸyпyвaчитe дa изxapчaт нeщo, cлeд ĸaтo ca oпycтoшили вcичĸитe cи cпecтявaния мaлĸo пpeди тoвa...Koгaтo иcтepиятa пoĸpaй пpaзницитe пpиĸлючи, цeнитe нa няĸoи cтoĸи, cвъpзaни c пpaзницитe щe cтaнaт мнoгo пo-ниcĸи. Cпecтoвнитe пoтpeбитeли, биxa мoгли дa ce възпoлзвaт зa тoвa и дa ce пoдгoтвят зa cлeдвaщaтa гoдинa.Paзбиpa ce нe зaбpaвяйтe, чe пapитe cи имaт cтoйнocт във вpeмeтo и oтcтъпĸитe, ĸoитo дa мoтивиpaт peшeниeтo ви дa зaтвopитe cpeдcтвa зa цялa гoдинa, тpябвa дa ca мнoгo cepиoзни.Игpaчĸитe ca дpyг пpoдyĸт, интepecът ĸъм ĸoйтo cпaдa cepиoзнo cлeд нoвoгoдишнитe пpaзници. Зaтoвa тъpгoвцитe чecтo щe пpибягнaт дo cepиoзни oтcтъпĸи, зa дa изчиcтят нeпpoдaдeнитe cи зaпacи.Koлeдни cлaдĸиши, aлĸoxoлни нaпитĸи и дpyги тpaдициoнни нoвoгoдишни xpaни, cъщo ce paдвaт нa cepиoзни oтcтъпĸи, cлeдcтвиe нa ycилиятa нa тъpгoвeцa дa ce ocвoбoди oт нeпpoдaдeнитe ĸoличecтвa.Cлeд ĸaтo пoтpeбитeлитe ca изxapчили paзпoлaгaeмитe cи бюджeти зa тexниĸa и eлeĸтpoниĸa, ĸoитo ca eдни oт нaй-пpeдпoчитaнитe пpaзнични пoдapъци, цeнитe нa тoзи poд пpoдyĸти ce пoнижaвaт cepиoзнo пpeз янyapи. Bcъщнocт тoвa e дoбpия мoмeнт дa нaпpaвитe oтлoжeнaтa пoĸyпĸa, aĸo нe cтe ce възпoлзвaли oт \"чepния пeтъĸ\" пpeз нoeмвpи.Янyapи e дoбъp мoмeнт зa пoĸyпĸaтa нa нoв aвтoмoбил. Ocoбeнo зa пocлeднитe мoдeли нa пpoизвoдитeлитe, ĸoитo пpeдcтoят дa бъдaт oбнoвeни пpeз нoвaтa гoдинa. Cлeд Hoвa гoдинa, тe вeчe ca \"ocтapeли\" c eднa гoдинa. Ho пъĸ зa вac cи ocтaвaт \"чиcтo нoви\". ", "date": "2019.12.21", "title": "He ĸyпyвaйтe тeзи нeщa пpeди пpaзницитe, зaщoтo cлeд тяx щe ca мнoгo пo-eвтини"}
{"url": "http://www.cross.bg/zahar-zaharta-drygi-1620908.html", "text": "/КРОСС/ Наближават най-хубавите празници за мнозина – Коледа, посрещането на Нова година, именни дни... Няма спор, че колкото и да се опитваме да ограничаваме някои вредни храни, когато си отидем у дома за почивните дни, гозбите на мама и баба ще ни изкушат. Едно парченце баница, за да си видим късмета, малко от любимите сармички, сочна свинска пържолка, пълнени чушки с боб, тиквеник, баклавичка, тортичка, коледни меденки... Потекоха ли ви лигите?Няма лошо да седнете на празничната трапеза и да опитате от всичко, важното е да не прекалявате, особено със сладките неща. И като казахме сладко, може би едно от нещата, за които доста хора се заричат, че ще откажат през 2020 г., е ограничаването на бялата захар или тоталното ѝ изключване от менюто. Звучи трудно, но не е невъзможно!Колкото по-малко захар приемате, толкова по-здрави ще бъдете, защото имунната система работи на по-бързи обороти. Освен това настроението се подобрява, нищо, че не се яде от любимия шоколад.Когато човек яде прекалено сладки неща, започва да усеща най-различни симптоми с тялото си, но невинаги си дава сметка на какво точно се дължат. Понякога той се прибира от работа и изпитва .Молекулите на захарта предизвикват инсулинов отговор от организма. В един момент, както при малки, така и при стари, клетките спират да реагират на високите нива на инсулина в кръвта и се появява състоянието инсулинова резистентност. При него панкреасът спира производството на инсулин, което след време може да причини захарен диабет тип 2.След като  не може да се свърже с конкретен рецептор, тя остава в кръвта, а не прониква в клетките. Така тялото преобразува излишъка в телесни мазнини, което води до наддаване на тегло. Това е предпоставка за влошеното състояние на очите, бъбреците и кръвоносните съдове. И тъй като черният дроб трябва да съхрани все повече излишни мазнини, той също „страда“.Покачване на килограмите и наднормено тегло, внезапни промени в настроението, липса на концентрация, по-лесно разболяване, повишен риск от диабет тип 2. Това са основните последствия от прекомерната консумация на сладко.В началото е трудно. Всеки казва, че не е свикнал да пие кафето си без захар, но с времето това се променя, стига да има по-силна воля. Диетолозите съветват така нареченото плавно ограничаване – първо заменяте захарта с мед или въобще не подслаждате ароматната напитка, след това спирате някои пакетирани сладкиши, като си позволявате до един продукт със захар на ден. Накрая може да замените изцяло захарта с тази, която се намира в плодовете и е по-полезна.Първата стъпка за избягване на захарта е да се информирате колко продукти, които похапвате всеки ден, съдържат голямо количество захари. Четете внимателно етикетите, където наред с въглехидратите и фибрите, ще видите и какво количество захар има на 100 грама. Ако тези думи са част от етикета, също внимавайте, защото те са вид захари. Фруктозата също е вредна, ако се приема в големи дози, нищо че се намира в плодовете и зеленчуците. Тя се съдържа в сиропа от агаве, кленовия и меда (те са по-здравословни алтернативи на захарта, но с тях също трябва да се внимава). Висококонцентрираният сироп от царевица, например, може да увеличи производството на инсулин и да причини проблеми с храносмилателната система.Много напитки, продавани в супермаркетите, съдържат големи количества захар. А някои хора са свикнали да пият натурален сок, кола или други газирани напитки, почти всеки ден. Те са пълни със захар и сами си направете сметка какво количество попада в тялото само за седмица.Някои газирани, електролитни и други напитки, се предлагат като по-здравословни, без захар, но може да съдържат фруктоза. А това покачва рязко кръвната захар.Ако усещате умора ежедневно, доспива ви се следобед или имате главоболие, то ограничаването или спирането на всякакви подсладени напитки ще ви помогне да се почувствате по-добре.Ако всеки ден си купувате някакъв пакетиран сладкиш, а понякога похапвате и повече от един, не се чудете защо имате коремче или ви мързи да гледате веднага след като обядвате. От друга страна, ако търсите в магазина енергийни барчета и други здравословни десерти, също няма да се почувствате по-добре. Е, сред тях има и добри попадения, но повечето са пълни с фруктоза или разни сиропи. Да не говорим, че някои етикети лъжат.Все пак, ако искате да хапнете нещо подобно, гледайте то да съдържа минимално количество захар, за да не ви стане лошо. Може да си приготвяте някои десерти у дома, които са с подсладители като кокосова и палмова захар, мед, стевия и други. Те не повишават рязко инсулина.Ако до момента сте държали в шкафчето си в кухнята какви ли не вафлички, кексчета и други сладки десерти, кажете им „чао“ през новата година. Когато ви се яде сладко, вместо да ядете течен шоколад от буркана, изяжте няколко мандарини или си нарежете една ябълка. Въобще, наблегнете на по-чистата, за предпочитане прясна и домашно приготвена храна., са нещата, които ще ви помогнат да се храните балансирано.Приемайки храни, богати на фибри, ще бъдете по-енергични и сити. Чрез тях въглехидратите се усвояват по-лесно от организма и забавят инсулиновия отговор.Ако следвате тези съвети, постепенно ще отслабнете и ще имате повече тонус, за да изпълнявате ежедневните си дейности без проблем.", "date": "2019.12.21", "title": "4 начина да спрете захарта и да отслабнете през 2020 г."}
{"url": "http://www.cross.bg/pozhari-vetrove-avstraliya-1620911.html", "text": "/КРОСС/ Силните ветрове и високи температури влошават драстично бушуващите горски пожари в Австралия, предаде Ройтерс. Един човек е загинал днес в Южна Австралия, а пожарите в района на Сидни са притеснително близо до града. Пожарникарите окачествиха условията като катастрофални.\"Катастрофалната опасност от пожари е крайно висока. Това са възможно най-лошите условия и като се има предвид пейзажа и много активни пожари, получавате рецепта за изключително сериозна тревога и много опасен ден\".Властите призоваха местните жители да отложат пътуванията си за коледните празници, тъй като пожарите са напълно непредвидими на този етап.Прогнозата и за следващите дни е за силни ветрове и температури около и над 40 градуса по Целзий.В щата Нов Южен Уелс има около 100 огнища, в борбата с огнената стихия загинаха двама пожарникари.", "date": "2019.12.21", "title": "Силни ветрове и високи температури влошават горските пожари в Австралия"}
{"url": "http://www.cross.bg/vtori-iiohanis-mandat-1620912.html", "text": "/КРОСС/ Президентът на Румъния Клаус Йоханис положи клетва за втори мандат на президентския пост пред двете камари на парламента на страната, съобщи Аджерпрес.Йоханис спечели втори петгодишен мандат на президентския пост на втория тур на изборите, проведен на 24 ноември, с 66 на сто от гласовете, като изпревари бившия премиер Виорика Дънчила, която получи 34 процента.", "date": "2019.12.21", "title": "Президентът на Румъния Клаус Йоханис положи клетва за втори мандат"}
{"url": "http://www.cross.bg/borisov-pernik-nyama-1620909.html", "text": "/КРОСС/ За съжаление, има такива случаи, когато едно некадърно управление е довело до това.Така министър-председателят Бойко Борисов коментира в предаването \"Годината\" по Дарик радио водната криза в Перник, пише \"24 часа\".Той конкретно определи управлението на ВиК-Перник като некадърно.Вчера на протест перничани поискаха оставките на министрите на регионалното развитие и околната среда, ако не бъдат предприети спешни действия, а днес Перник обяви бедствено положение.На въпрос дали министър трябва да поеме отговорност, Борисов отговори, че в страната има десетки ВиК дружества, в които работят десетки хора по канализацията и водоснабдяването, което означава, че няма как министри да носят отговорност за управлението на всички тези дружества.Премиерът разкри, че днес в Перник е изпратена техника за сондиране на почвата с цел проверка на залежите от подпочвени води. Той предупредил, че няма да има почивка и ще се работи по празниците.Борисов коментира и други теми. По думите му \"Европейският зелен курс\" показва, че страната трябва да мисли как да замести въглищата с газ или ядрена енергетика.Президентът Тръмп прати 11 експерти за \"Белене\", които да се уверят с очите си, че това, което съм им казал, е вярно, отбеляза Борисов и добави, че виждат големи възможности в \"Белене\" и \"Козлодуй\".Премиерът също посочи причината защо в България няма голям автомобилен завод. Според него страната ни произвежда високотехнологични IT продукти за автомобилната промишленост, но късно сме влезли в тази промишлена сфера, а преди това държавата е заделяла много средства по някои от най-големите скандали у нас, като той посочи КТБ.Работа и отговорност - това са думите на 2019 г., посочени от Борисов, а през 2020 г. \"работа\" ще бъде определящата дума. Той отново говори за проектите с метрото, \"Хемус\", Струма\" и други.", "date": "2019.12.21", "title": "Кризата в Перник е заради некадърно управление, убеден Борисов"}
{"url": "http://www.cross.bg/predstaviha-trofeya-za-atp-cup-1620905.html", "text": "/КРОСС/ Броени дни преди историческото първо издание на АТР Cup, турнирният директор Том Ларнър представи трофея.Той не показан за първи път в Бризбън, където ще се изиграят две от групите.Организаторите определиха сребърната купа като поглед едновременно към миналото и бъдещето. Той е съставен от 24 парчета, всяко от които символизира отделните държави, участващи в надпреварата. Компонентите отстрани са направени така, че да поддържат стъбло, на върха на което е сфера - препратка към логото на турнира, но и към тенис топка.Основата е от дървесина, като има и сребърна плочка, на която ще бъде гравирано името на победителя. Купата е изработена от шестима души, които са работели по нея над 320 часа. Висока е 50 см. и тежи шест килограма.Турнирът започва на 3 януари, като още в първия ден ще играе българският тим.Григор Димитров и компания ще се изправят срещу предвожданият от Анди мъри тим на Великобритания.Останалтие два тима в групата на България са Белгия и Молдова. ", "date": "2019.12.21", "title": "Представиха трофея за ATP Cup"}
{"url": "http://www.cross.bg/selin-dion-elhata-1620899.html", "text": "/КРОСС/ Селин Дион също се похвали с украсеното си коледно дърво.Певицата сподели кадър в своя Instagram профил, на който позира до елхата си и споделя празничното си настроение: „А вие украсихте ли вече елхата си?“, попита Селин.Тя бе избрала червен тоалет (в тон с коледната естетика) и, както винаги, успя да провокира с екстравагантен аксесоар, този път с обувките си.Независимо, че Дион говори за елхата си в своя пост, в център на вниманието се превърнаха ботите, които певицата бе избрала.Както знаем, тя обожава да експериментира в модата.Сега тя сложи обувки, наподобяващи феникс. Те са дело на дизайнерката Кейтлин Дохърти и носят името „кураж“, както между другото се казва и новият албум на Селин. ", "date": "2019.12.21", "title": "Селин Дион също е в празнично настроение"}
{"url": "http://www.cross.bg/chrez-merki-tzelta-1620887.html", "text": "/КРОСС/ Унгарското правителство пое контрола върху шест частни клиники за инвитро и увеличи финансирането за тези процедури, за да ги направи по-достъпни за повече двойки, предаде \"Ройтерс\". Целта е да се промени тенденцията за спад на раждаемостта.Премиерът Виктор Орбан постави като основна задача увеличаването на населението и решаването на проблема с недостига на работна ръка. Целта е това да се постига по-скоро чрез мерки за стимулиране на раждаемостта, отколкото чрез увеличаване на миграцията.Правителството му вече прие поредица от мерки, включително данъчни облекчения, субсидирани кредити и други програми в подкрепа на семейството.", "date": "2019.12.21", "title": "Унгарското правителство пое контрола върху 6 частни инвитро клиники"}
{"url": "http://www.cross.bg/kogato-horata-se-pritesniha-za-prirodata-1620888.html", "text": "/КРОСС/ 2019-а - годината, в която човекът се стресна от това, което причинява на природата.Каква храна да ядем, какви опаковки да използваме, за да остане живот на планетата и за бъдещите поколения - тези въпроси станаха изключително важни.И развълнуваха всички.А „климатична стачка“ стана словосъчетание на годината.", "date": "2019.12.21", "title": " 2019: Когато хората се притесниха за природата"}
{"url": "http://www.cross.bg/zaharova-sprem-nezabavno-1620895.html", "text": "/КРОСС/ \"Една държава с държавен дълг от 22 трилиона долара забранява на кредитоспособни страни да развиват реалния сектор от своята икономика\", написа днес Захарова във Фейсбук. \"Американската идеология за живот назаем не издържа световната конкуренция и финансовото министерство на САЩ редовно го потвърждава, издавайки нова \"заповед за икономически арест.\", допълни тя.", "date": "2019.12.21", "title": "Скоро САЩ ще настоят незабавно да спрем да дишаме"}
{"url": "http://www.cross.bg/bulgariya-sportove-zashtoto-1620894.html", "text": "/КРОСС/ Спортист номер 1 на България за 2019 година Владимир Илиев вече трети ден е под емоциите от отличието. Биатлонистът не присъства на стилната церемония в София заради участие в стартовете от Световната купа и призна, че е останал приятно изненадан от наградата.„Не мога да кажа все още дали са отминали емоциите, защото тук, където сме, във Франция, сме много зле с обхвата и интернета. Все още не съм получил всички поздравления. Много рядко влизам и успявам да влезна в интернет и да се чуя с някой познат. Просто сме в такава местност, където навсякъде са планини.Очаквах да съм в първите трима, но за първото място имах някакви съмнения. Хората така са преценили и смятам, че е заслужено. В нашия спорт, за съжаление, не винаги зависи всичко от теб. Ако всичко с мен и с моя екип е наред, смятам, че ще успеем да потвърдим резултатите в следващите състезания“, заяви Владимир Илиев пред БНР.„Приятно е името ми да бъде до такива спортисти като Катя Дафовска и всички други победители през годините. Надявам се да се обърне още повече внимание към зимните спортове, защото имаме прекрасни условия в България, но според мен все още не са добре доразвити, за да са конкуренти на европейските. Надявам се този успех да допринесе за развитието на зимните спортове и след мен да има по-добри бази за всички видове зимни спортове. За да може малките деца да тренират и след време да се повтарят тези успехи. А не да бъдем само трима спортисти на годината от зимните спортове.Базите са големите ни проблем. Просто в Европа и в Скандинавието всяко място, където позволява да бъде развит зимен спорт има база и я правят, и ходят милиони. Докато в България, за съжаление, в последно време само стадиони се правят. Не смятам, че единственият спорт е футболът. Трябва да се развиват спортове, които имат успехи и които са показали през години. Трябва да се набляга на тях“, каза още Илиев.Спортист номер 1 на България за 2019 година разкри и колко трудно е за един българин да пробие в белите спортове. „Най-трудно ми беше в началото, за да получа хубава екипировка, да подпиша личен договор с фирмата, която ми дава ски. Беше много трудно, защото това всичко е политика, както навсякъде. В България не се карат такъв вид ски и нямат продаваемост, а тях първото нещо, което ги интересува, е именно това. Поради тази причина спортистите от големите държави са на първи план, защото там продават хиляди, да не кажа милиони чифтове ски. Доста трудно е да пробиеш, да си равнопоставен с най-добрите. Това може би ми беше най-трудно.Минавали са ми мисли за отказване, особено след някоя от Олимпиадите. Но просто аз съм такъв човек, знаех, че ще се получи рано или късно. Просто трябваше да се потрудя още повече. В основата на всичко е трудът. В нашия спорт трябва и техническата част да е на ниво, защото големите държави разполагат с много ресурс и хора, за да се грижат за тези неща“, каза още Владимир Илиев.", "date": "2019.12.21", "title": "Спортист №1 на България: Трудът е в основата на всичко"}
{"url": "http://www.cross.bg/ninova-korneliya-izbori-1620896.html", "text": "/КРОСС/„Нося ви документи, подписани от министър Владислав Горанов. Те показват, че от 2014г. до 2019г. 736 хиляди тона боклуци от трети страни са влезли в България. Също така се внасят и 3 тона болнични отпадъци в България”. Това заяви председателят на НС на БСП Корнелия Нинова в предаването \"Годината\" по Дарик радио. „ Събитието на 2019г., което ще бъде и на 2020г. и е събитието на бъдещето е водата, чистият въздух, чистата храна и горенето на боклуците в България. Много неща могат да се простят на една власт, но не мога да проумея как е възможно България да бъде превърната в сметището на света”, коментира Нинова.Лидерът на БСП показа и документ от министъра на околната среда и водите Нено Димов, който гласи, че 534 фирми внасят боклука в България. \"Дишаме рак, пием отрова. Ще внесем законова промяна да забраним вкарването на боклуците от трета страна”, обясни тя. Нинова припомни, че лично е посетила с. Яворец и е видяла с очите си разпокъсаните бали с боклуци, включително болнични, които инвеститорът иска да промива във водата на селото и да пуска отпадъците в реката.Корнелия Нинова определи като дума на 2019г. – „ тревога” : „Имаше тревога сред семействата за децата им във връзка за Закона за социалните услуги, тревога сред медиците за заплатите им и за бъдещето на здравеопазването, тревога за хората дали ще имат вода”.Нинова коментира и представянето на БСП на европейските и на местните избори : „Ние сме единствената партия, която увеличи броят на евродепутатите си. Също така увеличихме общинските си съветници и кметове на местните избори.\" Тя отбеляза, че купеният и корпоративният вот, невалидните бюлетини и подмяната на истинския вот на хората са попречили на левицата да завоюва по-добри резултати на европейските и местни избори. „Върху нашите кандидати имаше натиск и заплахи, но те се справиха. Поздравявам всички, които работеха за тези избори при много тежки условия”, заяви Корнелия Нинова.Лидерът на социалистите обяви, че БСП трябва да продължи по пътя, по който е поела - да бъде категорична опозиция и чиста и ясна алтернатива, както и реформата в партията да продължи. „Предстои ни и за пръв път в над сто годишната ни история пряк избор на председател. Останалите европейските страни като Франция, Германия, Великобритания, Испания отдавна са минали по този начин на избори. В другите страни това доведе до мобилизация в партиите, вярвам, че и тук ще стане така”, обясни тя.„Искам да продължа промяната в БСП. Платформата, с която ме избраха бе „Промяна в БСП , за да променим България”.Три години правим много болезнена промяна – шумна, публична, с различни мнения. Искам промяната да стане необратима, защото отговаря на очакванията на хората”, каза Корнелия Нинова. Тя даде пример с въвеждането на мандатност на народните представители до 3 мандата и до 2 мандата на председател на БСП.„Тези промени целят обновление. На местните избори имахме над 500 кандидати до 35 години. Това не се е случвало досега в БСП. Сигурна съм, че и другите системни партии ще минат по този път. Ще ни последват, но много закъсняха. Ние започнахме преди три години, а те тепърва\", допълни Нинова. „Думата на 2020г. е смелост. Имаме нужда от смели хора, от отърсване от страха и апатията. Трябва ни смелост за реформи и за визия напред”, завърши Корнелия Нинова.", "date": "2019.12.21", "title": "Корнелия Нинова: Водата,чистият въздух и храна е темата на 2019, 2020 г. и на бъдещето "}
{"url": "http://www.cross.bg/insylt-godini-protzenta-1620870.html", "text": "/КРОСС/ Дневният сън повишава вероятността от развиването на инсулт, установи изследване на учени от Хуачжунския университет в град Ухан.В проучването на екипа на д-р Сяомин Чжан участвали над 30 хиляди души на възраст 62 години, които никога не са прекарвали инсулт. За шест години наблюдения станало видно, че хората, които спят през деня, се оказали с 85 процента по-висок риск от инсулт.Той бил свързан и с продължителността на обедния сън. Така например респондентите, чиято обедна сиеста надвишавала 90 минути, са получавали инсулт 25 процента по-често от останалите. Други фактори за инсулта са тютюнопушенето, диабетът и високото кръвно налягане.", "date": "2019.12.21", "title": "Учени: Дневният сън може да доведе до инсулт"}
{"url": "http://www.cross.bg/moskva-tyrtziya-libiya-1620879.html", "text": "/КРОСС/ Напрежение между Турция и Русия заради кризата в Либия - турският президент упрекна Москва, че подпомага либийския командир Халифа Хафтар в офанзивата му срещу законното правителство в Триполи. По думите на Реджеп Ердоган, Москва поддържа незаконните действия чрез наемници от частната военна компания \"Вагнер\", за които западни медии съобщиха през последните месеци. По-рано източник от руското външно министерство изрази пред \"Интерфакс\" безпокойство от възможността Турция да окаже помощ на либийското правителство. Според Москва, изразените намерения на Анкара противоречат на резолюцииите на ООН, ще усложнят допълнително ситуацията в Либия и ще предизвикат негативни реакции от съседните страни. Боевете между правителството в Триполи и Хафтар продължават вече осем месеца. В края на ноември премиерът Файез Ал-Сарадж подписа споразумение за военно сътрудничество с Анкара, а вчера официално поиска военна помощ от Турция и още 4 държави. ", "date": "2019.12.21", "title": "Ердоган нападна Москва заради кризата в Либия"}
{"url": "http://www.cross.bg/kiiira-svyat-aleksandur-1620877.html", "text": "/КРОСС/ За последните няколко месеца видяхме Кийра Найтли в няколко политически обвързани роли. След като се насладихме на изпълненията на актрисата в \"Official Secrets и \"The Aftermath\", сега на бял свят се появи и трейлърът за предстоящия \"Misbehaviour\", който ще предложи близък поглед към едно от най-популярните издания на конкурса \"Мис Свят\", а именно това от 1970 г. Преди близо 50 години на финалната права на мероприятието, група феминистки започва да хвърля по сцената торби с брашно в знак на протест. Сред тях е Сали Александър - образът, в който Кийра ще се превъплъти за лентата, която ще гледаме през пролетта на следващата година. Александър, заедно с други членове на Женското освободително движение, се заема със задачата да заяви позициите на жените и да помогне да се спре възприемането на конкурса като нещо красиво и елегантно. \"Misbehaviour\" е поредната лента, която хваща гребена на вълната, защото не е имало по-подходящо време да бъдат засегнати всички важни въпроси около разбиранията за правата на жените, расизма и дискриминацията. Заедно с реалната история, вдъхновила филма и комичните моменти, които ще видим в иначе драматичния сюжет, дизайнерите на продукцията обещават да има много тоалети, в които да се влюбим. Все пак става дума за съвременен прочит на стила на 70-те години! \n\t\t\t\t\t", "date": "2019.12.21", "title": "Кийра Найтли превзема \"Мис Свят\" (Видео)"}
{"url": "http://www.cross.bg/tryd-otchitane-ofitzialen-1620875.html", "text": "/КРОСС/ Работодателите са длъжни да изплащат минимум двойно възнаграждение на работниците и служителите си, които работят на официален празник.За посрещането на Рождество Христово празничните дни са 24, 25 и 26 декември, а за Нова година – 01 януари 2020 г. Надницата достига четворен размер, ако работата в тези дни е и извънреден труд, тъй като той също се изплаща със 100% увеличение.Извънреден в празнични дни е трудът за работещите на ненормиран работен ден или при подневно отчитане на работното време и полагането му се възлага със заповед на работодателя.Работещите в условията на сумирано отчитане на работното време трябва да получат двойно възнаграждение, ако по график трябва да положат труд в празничен ден.В този режим на работа извънредният труд се заплаща в края на периода, за който е въведено сумираното отчитане на работното време и то с 50% увеличение. В този смисъл, ако те работят в ден на официален празник по график, за тях това не е извънреден труд и не се заплаща с увеличение.", "date": "2019.12.21", "title": "ГИТ: При работа на официален празник трябва да се изплати минимум двойна надница"}
{"url": "http://www.cross.bg/prilepite-proekta-region-1620882.html", "text": "/КРОСС/ С над 3,5 млн. лв., осигурени от управляваната от Министерството на регионалното развитие и благоустройството Програма за трансгранично сътрудничество Гърция-България 2014-2020 г. ще развиват пещерния туризъм и ще опазват прилепите в пограничния регион между двете страни.Три са проектите, които ще бъдат финансирани. Първият е за  в общините Мадан и гръцката Пилеа-Хортиатис и е на стойност  над 1,4 млн. лв. С част от средствата ще се подобри достъпът до пещера „Шаренка“ край българския град. Една от атракциите в нея са восъчните фигури в естествен ръст на древни траки-миньори. През Бронзовата епоха те са добивали полезни изкопаеми в пещерата и са ги преработвали на място чрез специална пещ.С друга част от финансирането изоставен рудник ще бъде пригоден за туристически посещения. Планирано е в мината да има две изложбени помещения, в които да бъде подредена музейна експозиция. Ще бъде възстановена старата  железопътната линия и по нея ще се движи минен влак. По проекта ще бъде обновен и преоборудван единственият по рода си Музей на минното дело в Мадан. Неговата гордост е уникалната „Кристална зала – Родопски кристал“, която показва богатството и красотата на подземния свят с колекция от 581 минерала.Предвижда се още към музея да заработи информационен център, да се обнови пространството пред сградата и да бъде разработен маркетингов план за развитие на тематичен туризъм. Основната идея на проекта е мините и кариери в трансграничния българо-гръцки регион да се превърнат в атрактивни и функциониращи места за посещение.По друг проект с малко над 1 млн. лв. ще бъде по поречието на река Места и пещерите около Момчилград и Комотини в трансграничния регион между България и Гърция. Акцията е част от проекта „Устойчиво опазване на прилепите в трансграничния регион“/BatsConserve“.Партньори по проекта са Югозападен Университет \"Неофит Рилски\" и Солунският университет.  Целта е чрез съвместни дейности да се постигне по-добро опазване на прилепите и да се подобри състоянието на популациите им в рамките на трансграничния регион.Екипите ще търсят решение на предизвикателствата, пред които е изправен видът – увеличената употреба на пестициди в селското стопанство, които тровят прилепите, нарушаване на колониите им от хората, които изследват пещерите през зимата и др.По проекта ще се извършат проучвания, оценки и предприемане на съвместни мерки за опазване на значителни местообитания на прилепите не само в зоните на Натура 2000, но и в заобикалящите територии. Ще бъде създадена и база данни за състава на видовете и състоянието им  в района на проекта, оценки на видовото разнообразие, активността и местообитанията на прилепите и потенциалните заплахи за вида. По Програмата за трансгранично сътрудничество Гърция-България се реализира и проектът „Интегриран подход за развитие на културни и природни обекти в Чепеларе, България и Просочани, Гърция“.От българска страна с над 1,1 млн. лв. се обнови  който е единственият музей на пещерите в Югоизточна Европа.Реконструирани са всички помещения на сградата, като е запазено функционалното им предназначение. Монтирана е нова декорация, имитираща карстова пещера с отливки, която е изключително впечатляваща и атрактивна. Обособено е помещение за сувенири.Пространството в централната зона на сградата е преустроено в мултимедийна зала. Изцяло обновено е и оборудването в музея - експонатите са разположени и аранжирани върху съвременни нови стъклени шкафове, изложбени маси, полици и витрини. ", "date": "2019.12.21", "title": "С над 3,5 млн. лв.  развиват пещерния туризъм в Родопите "}
{"url": "http://www.cross.bg/miliarda-gazprom-ykraiina-1620884.html", "text": "/КРОСС/ \"Газпром\" съобщи, че ще плати на Украйна 2,9 милиарда долара като част от по-голямо газово споразумение преди 29 декември в замяна Киев ще прекрати друг съдебен иск срещу руската газова компания, информира \"Ройтерс\".\"Газпром\" и \"Нафтогаз\" финализират сделка за транзит на газ, което означава, че руският износ на газ за Европа през Украйна ще продължи след края на 2019 г.От \"Газпром\" обявиха, че се очаква Украйна да се подпише и да оттегли всички претенции преди 29 декември.Руската компания ще изплати парите след решение на Стокхолмския арбитражен съд. Двете държави трябва да подпишат споразумение за урегулиране на съдебни претенции на Антимонополната комисия на Украйна от 7,4 милиарда долара.От Министерството на енергетиката на Украйна потвърдиха, цитирани от Интерфакс, че \"Газпром\" ще изплати на \"Нафтогаз\" 2,9 милиарда долара.Двете компании подписват договор за транзит на газ за пет години. През този период \"Нафтогаз\" ще запази за \"Газпром\" мощности от газопреносната система на Украйна за пренос на 225 милиарда кубични метра газ.Споразумението между \"Газпром\" и \"Нафтогаз\" предвижда отказ от нови претенции, оттегляне на исковете и изпълнение на решението на Стокхолмския арбитраж, обяви шефът на \"Газпром\" Алексей Милер, цитиран от ТАСС.Милер уточни, че двете компании могат да разгледат възможността за доставка на руски газ за Украйна с ценообразуване на базата на германския газов хъб NCG.Той поясни, че през следващите пет години ще бъдат транспортирани 225 милиарда кубични метра газ, включително 65 милиарда през 2020 г., 40 милиарда кубични метра газ през 2021 г. и следващите години при условие, че се установи конкурентна тарифа. По-рано беше съобщено, че ще бъдат транспортирани 65 милиарда кубични метра газ през 2020 г., а от 2021 до 2024 г. по 40 милиарда кубични метра газ на година.", "date": "2019.12.21", "title": "Русия и Украйна се разбраха за газа – „Газпром” изплаща $2,9 млрд."}
{"url": "http://www.cross.bg/stranata-dvizhenieto-politziya-1620885.html", "text": "/КРОСС/ Повече от 3 600 полицаи се грижат за реда по пътищата на цялата страна. Това каза за БНР инсп. Чавдар Кочев от отдел \"Пътна полиция\". Той посочи, че на много места има мъгли и видимостта е ограничена и призова шофьорите да бъдат внимателни.Очаква се днес движението по основните пътища в страната да бъде натоварено преди поредицата почивни дни за предстоящите коледни празници. От МВР увериха, че са предприети всички мерки за улесняване на трафика, а екипи на пътната полиция ще следят за нарушения от страна на водачите. До 11 часа днес в сила ще е забраната за движение на автомобили над 12 тона по основните пътища в страната.От Гранична полиция съобщиха, че по всички пунктове са предприети мерки за обработване документите на пътуващите.Заради  проблем с електрозахранването на гръцка територия тази сутрин трафикът на ГКПП Кулата е бил временно затруднен.  Към момента движението е нормализирано. Повече са автомобилите на вход към България , но обработката на документи и товари  се извършва  бързо, заявиха от „Гранична полиция“. Пътищата в област Благоевград са проходими и няма въведени ограничения. Преди обяд гъста мъгла е затруднявала движението  по автомагистрала „Струма“ от Сандански со Кресна и по главен път Е-79 до Благоевград. Автомобилният трафик е нормален за почивните дни, казаха от Областно пътно управление Благоевград. Засилено е полицейското присъ ствие по основните пътни артерии в района.Трима души са загинали, а други 21 са ранени при станалите 22 тежки катастрофи през изминалото денонощие в страната, съобщи пресцентърът на МВР.От там уточняват, че само на територията на столицата са станали пет тежки пътнотранспортни произшествия, при които един човек е загинал, а други четирима са ранени. По-леките пътни инциденти в София са 31.", "date": "2019.12.21", "title": "Над 3 600 полицаи се грижат за реда по пътищата около празниците"}
{"url": "http://www.cross.bg/kobre-tynberg-frantzisko-1620886.html", "text": "/КРОСС/ Аржентинският художник Андрес Петресели (известен още като \"Кобре\") нарисува портрет с височина 60 фута на нашумялата тийнейджърка природозащитник Грета Тунберг в Сан Франциско.Кобре е известен със своите грандиозни и реалистични портрети. Той беше нает от местна организация с нестопанска цел да създаде тази творба преди повече от година. ", "date": "2019.12.21", "title": "Кобре нарисува огромен портрет на Грета Тунберг в Сан Франциско"}
{"url": "http://www.cross.bg/liga-ligi-infantino-1620880.html", "text": "/КРОСС/ Международната футболна централа обмисля революционни действия, с които смята, че може да изравни силите между клубните първенствата на Стария континент.Президентът на централата Джани Инфантино призна, че се обсъжда създаването на многонационални лиги, които да обединят отбори от няколко държави в себе си.Така подобни лиги ще могат да доближат стандартите на големите 5 шампионата на Европа, които този сезон излъчиха всичките 16 осминафиналисти в Шампионска лига.Средствата, които постъпват в първенствата на Англия, Италия, Испания, Германия и Франция, са в пъти повече от останалите, което прави шанса на отборите от малките страни да се състезават с големите нищожен.Така например Холандия и Белгия ще обединят елитните си дивизии. Подобно нещо ще направят отборите от Скандинавия, а шотландските Селтик и Рейнджър ще влязат в английската футболна система.Тези планове засягат сериозно и България, защото при такъв сценарий водещите ни клубове ще участват в Балканска лига.Сред плана е общо първенство на Австрия и Швейцария, както и обединена лига на Полша, Чехия, Словакия и Унгария.Според Инфантино, това значително би повишило интереса към тези лиги и ще повиши качеството на отделните отбори.\"\", каза Инфантино. ", "date": "2019.12.21", "title": "ФИФА обсъжда заличаване на националните първенства"}
{"url": "http://www.cross.bg/rymen-radev-komentira-1620883.html", "text": "/КРОСС/ В интервю за предаването „Годината” на Дарик радио президентът на Р България Румен Радев заяви, че ще предложи промени в Конституцията, като конкретно посочи, че ще поиска всеки български гражданин да може да сезира Конституционния съд. По думите му, подобна възможност е описана в законите на много европейски държави и това е един от факторите за гражданско общество. Президентът коментира отминалите европейски и местни избори през настоящата година. „Ако четете социологическите изследвания от местните избори, някои показват, че хората не вярват, че със своите действия могат да предизвикат промяна. Най- тежкото последствие е загубата на доверие. Особено, ако вземем последните местни избори“, коментира той. Румен Радев коментира и отношенията си с премиера Борисов, като подчерта, че не води война с никого. „Интересуват ме резултатите от управлението на Бойко Борисов”, заяви той. Румен Радев каза, че думата за 2019 г. за него е „безветрие”, а думата на 2020 г. ще бъде „отговорност”.", "date": "2019.12.21", "title": "Румен Радев: Интересуват ме резултатите от управлението на Бойко Борисов"}
{"url": "http://www.cross.bg/sysman-prezident-obama-1620849.html", "text": "/КРОСС/ Бившият посланик в Обединеното кралство Луис Сусман подкрепи Джо Байдън за президент, след като Бето О'Рурк се оттегли от надпреварата за Белия дом.\"Аз се ангажирам да победя президента Доналд Тръмп и мисля, че Байдън е най-способният човек да победи Тръмп и да бъде президент\", каза Сусман пред CNBC.Сусман беше важен финансов спонсор за бившия президент Барак Обама, като осигури поне 500 000 долара по време на първата президентска кампания на Обама през 2008 г.", "date": "2019.12.21", "title": "Привърженик на Обама подкрепя Байдън в надпреварата през 2020 година"}
{"url": "http://www.cross.bg/kotkite-film-hypur-1620855.html", "text": "/КРОСС/ В новия вариант лицата на актьорите са изчистени от козина и вече става ясно кой кой е значително по-лесно. Това обаче не е достатъчно да убеди критиката, че този филм заслужава посещение в киносалон.Да заснемеш филм по мюзикъл, обикалял света десетки години, и е познат на няколко поколения, не е лесна работа, отбелязва кинокритикът на „Гардиън“ Питър Брадшоу. Именно това изиграва лоша шега на режисьора () – и това не е .Брадшоу дава 1 от 5 възможни звезди на продукцията – ужасен от вида на персонажите и отчаян, че дори големите имена като Джуди Денч, Иън Маккелън, Идрис Елба, Тейлър Суифт… не могат да спасят блокбъстъра от провал.Вдъхновен от Т. С. Елиът, ревюто му печели симпатиите дори и на негативно настроените към резкия му тон зрители – текстът на Брадшоу е построен като поема.Действието се развива в , няма никакви хора, затова критикът предполага, че в града е паднала бомба или може би се е случила авария, в която оцеляват само. По думите му, много от персонажите са така създадени, че предизвикват асоциация със ситския лорд Дарт Мол от „Междузвездни войни“.„Популярна книга за котките от Стария опосум“ се появила вследствие на  между Елиът и Езра Паунд, а филмът я превръщал в шоу за пари, посочва Манола Дарджис в „Ню Йорк Таймс“. Хупър  да режисира нещо толкова абсурдно като „Котките“.Никълъс Барбър е не по-малко краен в ревюто си в Би Би Си, давайки 2 звезди на „Котките“. Противно на очакванията, за него специалните ефекти са най-хубавото в този филм, но всичко останало е пълен крах. Ревюто си авторът е озаглавил „Коткастрофа“.Ричард Лоусън от „Венити Феър“ определя филма като :Според Джони Олексински от „Ню Йорк Поуст“ продукцията на Хупър е , което се дължи на факта, че режисьорът „“.Световната премиера на „Котките“ е на 19 декември, у нас филмът ще тръгне следколедно – на 27 декември. \n\t\t\t\t\t", "date": "2019.12.21", "title": "Критиката за „Котките“: Коткастрофа! (Видео)"}
{"url": "http://www.cross.bg/obshtina-stolichna-shose-1620859.html", "text": "/КРОСС/ Над 47 хиляди \"зелени билети\" са закупени до 17 часа от касите на Центъра за градска мобилност, метрото и през мобилното приложение sofia.mpass.bg, съобщиха от Столична община.Билети са закупувани и от водачите на превозните средства. \"Зеленият билет\" е еднодневна абонаментна карта на стойност 1 лев, която важи за всички линии на градския транспорт на територията на Столичната община.Мярката бе въведена във връзка с реализирани превишения на средноденонощните стойности на фини прахови частици /ФПЧ/ на две от автоматичните станции на ИА \"Околна среда\" над 200 мкг/куб. м., уточняват от Столична община.През вчерашния ден безплатно са работили буферните паркинги към линиите на метрото на бул. \"Цариградско шосе\", бул.\"Черни връх\", бул.\"Ломско шосе\", бул. \"Александър Малинов\" и на бул. \"Драган Цанков\". Целта е била повече хора да оставят автомобилите си и да се придвижват с градски транспорт.Продължили са и проверките на Столичния инспекторат за замърсяване и нерегламентирано горене. Проверени са били 42 обекта и са съставени 10 акта за нарушения, разказват още от Столична община.Проверени са и 24 строителни обекти като в 8 от тях са установени нарушения, за което са съставени актове. В цех за производство на мебели е установено горене на плоскости и пластмаси и е наложена санкция.Продължава и миенето на улици и булеварди. Екипи на фирмите, ангажирани с почистването на София през днешния ден са мили пътните платна на бул. \"Симеоновско шосе\" и бул. \"Филип Аврамов\" , бул. \"Ботевградско шосе\" , бул. \"Асен Йорданов\", както и по малки улици в кварталите, допълват от Столична община.", "date": "2019.12.21", "title": " Софиянци купиха над 47 000 \"зелени билети\""}
{"url": "http://www.cross.bg/pytin-kiev-moskva-1620863.html", "text": "/КРОСС/ Москва ще се стреми да подпише с Киев споразумение за транзита на газ при взаимноприемливи условия. Това заяви руският президент Владимир Путин в Санкт Петербург, където пристигна за участие в заседание на Висшия евразийски икономически съюз.Преди началото на заседанието Владимир Путин се присъедини към срещата на руския министър на финансите Антон Силуанов с лидера на лоялната към Кремъл украинска партия „Опозиционна платформа – за живота“ Виктор Медведчук. По време на краткия си разговор с Медведчук Путин заяви:„Ще се стремим към споразумения, но те трябва да бъдат взаимноприемливи, без да създават рискове и за двете страни“На вчерашните си 9-часови преговори в Берлин министрите на енергетиката на Русия и на Украйна Александър Новак и Алексей Оржел и вицепрезидентът на Европейската комисия Марош Шефчович постигнаха принципно споразумение за параметрите на новия транзитен договор. Подробности не бяха огласени. Предстои окончателното съгласуване на документи в Москва и Киев.„Днес наистина поработихме много добре, подготвихме проект за протокол. Подробен протокол, който е готов до голяма степен и сега трябва да бъде съгласуван. Надяваме се, че в близко време ще постигнем окончателните споразумения“, заяви руският министър на енергетиката Александър Новак след преговорите в Берлин.Настоящият договор между Москва и Киев за транзит на руски газ през Украйна изтича на 31 декември тази година.", "date": "2019.12.21", "title": "Путин: Москва иска взаимноприемлив газов договор с Киев"}
{"url": "http://www.cross.bg/korab-dyshi-glory-1620892.html", "text": "/КРОСС/ Два туристически лайнера се сблъскаха при маневриране в пристанището на мексиканския остров Косумел.Това съобщиха световните агенции.Лайнерът Glory на компанията Carnival закачил с носа другия кораб. По време на инцидента на единия лайнер може да се намирали 15 000 души, а другият кораб е превозвал малко над 4500 души.Изданието Tribuna уточнява, че при сблъсъка един човек е бил леко ранен при евакуацията от столовата на плавателния съд.Лайнерът Glory може да събира до 2980 пътници и 1150-членен екипаж- Другият кораб побила до 3000 души. \n\t\t\t\t\t", "date": "2019.12.21", "title": "Два пътнически лайнера се сблъскаха в пристанище на Мексико (Видео)"}
{"url": "http://www.cross.bg/bulgariya-vychich-surbiya-1620889.html", "text": "/КРОСС/ 2019 г. ще се запомни като годината, в която Западните Балкани бяха свалени на земята - след големите надежди за ускорена евроинтеграция, които им донесе българското председателство на ЕС през 2018 г.Френският президент Еманюел Макрон не допусна начало на присъединителни преговори със Северна Македония и Албания. А и с настояването си за реформа на процеса на разширяване отдалечи във времето евроинтеграцията на всички страни кандидатки от региона.През 2020 г. ще стане ясно докъде ще доведе разочарованието на техните граждани и от това, и от управниците им, и от нерешените спорове между държавите им.Така Макрон безмилостно попари надеждите на Тирана и Скопие, че ще получат дата за начало на преговори за присъединяване към Европейския съюз. Президентът на Франция иска преди Балканите да влязат в Европа съюзът да се реформира, за да може ефективно да взема решения.Сред останалите лидери в Европа обаче преобладава убедеността, че Макрон накърни репутацията на съюза и така направи голяма, историческа грешка.Най-силен е ударът за Зоран Заев. Заради поредицата от смели действия, които предприе, за да приближи страната си към евроатлантическото семейство. Това включва договора за приятелство и добросъседство с България и Преспанския договор с Гърция, с който беше сменено името на Република Македония и тя стана Северна. В ретроспектива оптимизмът на премиера изглежда направо смешен, а отчаяните му молби точно преди решителния момент през октомври – унизителни.Заев вероятно вече е разбрал, че герои в тази сага могат да са само сънародниците му - ако, също като него, демонстрират прословутия македонски инат, и не се откажат от избора да станат част от европейското семейство. С единия крак вече са в НАТО.„Нашето място е в ЕС“ - така видя нещата Заев в емоционалния момент на победата на Стево Пендаровски на президентските избори тази пролет.Лидерът на опозицията Християн Мицковски показа, че ако той стане премиер, приятелството с България ще бъде замразено.А България заради очевидното разтакаване и политизиране на работата на експертната историческа комисия, когато тя стигна до личността на Гоце Делчев, даде ясно да се разбере, че търпението му е на привършване. Все пак България приятелски реши да не пречи на Скопие да започне да преговаря за еврочленство, но очерта червените линии.След консултации при президента Радев в началото на есента правителството формулира критериите, които Северна Македония трябва да спази, за да не бъде замразена евроинтеграцията ѝ. Тези критерии произтичат от договора за добросъседство. Сред тях са отказ от претенции за македонско малцинство в България, реабилитация на репресираните от югославския режим, ясен график за промяна на учебниците по история. За последното обаче изглежда вече положителна перспектива не вижда дори професор Ангел Димитров - съпредседателят на експертната комисия:„Имаме много различни представи с нашите колеги не само за смисъла на нашата работа, но и за разбирането на Договора за приятелство и добросъседство, който в крайна сметка предписа създаването на Смесената комисия. Не сме в състояние да говорим за постигнати сериозни резултати“.Със Сърбия исторически спорове нямаме. Но отношенията на най-високо ниво през 2019 г. се развиват странно. През февруари президентът Александър Вучич връчи на премиера Бойко Борисов най-високото държавно отличие - Ордена на Република Сърбия - за заслугите му за утвърждаване на миролюбивото двустранно сътрудничество. Миналия месец Вучич дори проговори български - когато с Борисов откриха заедно и последната отсечка от магистралата до българската граница.Два пъти обаче през годината между Борисов и Белград прехвърчаха искри.Външният министър Ивица Дачич разкритикува премиера ни от ефира на РТС, че бил чел лекции на испанеца Жозеп Борел, че като върховен представител на Евросъюза по външната политика трябва да уважава общата позиция, че Косово е независима държава. Дачич след това се извини и Борисов сложи край на скандала с доста прям въпрос към колежката му Ана Бърнабич:„Тази девойка ме пита защо се карам аз с вас?“„Не поставили сме точка“ – отговори му тя.В края на ноември обаче, след като беше разкрито, че Русия извършва активна шпионска дейност в страната му, Вучич обвини и България, че прави същото. Наш военен аташе работел в Рашка област, част от Санджак, против целостта на Сърбия: „Тези хора вече няма да имат какъвто и да е достъп до информация или събития в Сърбия. Става дума за членове на австрийските, германските и българските служби“.Същевременно сръбският президент се закле във вечна дружба с Русия. Нещо, което Владимир Путин, посрещнат като цар в Белград, показа, че оценява:На Путин Вучич разчита на подкрепа за „замразения конфликт“ с косовските албанци, чието решаване вече повече от година е в задънена улица. И така изглежда ще остане - заради победата на националистите на извънредните избори в Косово:„Дойде денят!“, поздрави Албин Курти сънародниците си с изпращането в опозиция на партизанската коалиция „Тачи-Весели-Харадинай“.Вучич обаче консолидира сръбските гласове в Косово и чрез партията „Сръбска листа“ ще продължи да държи всички козове за целостта на бившата провинция на Сърбия. Както и в Белград, където годината започна с протести, и завърши така - но опозицията е доста ефективно разединена и слаба:„Мислеха си, че няма да посмея да изляза да говоря тук. Защото е страшно, когато Бошко фашиста тръгне и олигарсите Йеремич и Джилас също. Аз не се страхувам. Мога да изгубя само живота си. Нищо повече“.„Крадец“ скандираха и срещу президента Мило Джуканович в Подгорица и срещу премиера Рама в Тирана. Хората в региона показаха, че могат да спрат да мълчат и да търпят. Но „Балканска пролет“ няма. Засега. *Източник: ", "date": "2019.12.21", "title": "2019: Попарените надежди на Скопие и Тирана"}
{"url": "http://www.cross.bg/obem-zaviren-vodosnabdyavane-1620861.html", "text": "/КРОСС/ Няколко язовира са запълнени с вода под 50% според актуалната информация на Министерството на околната среда и водите за водните количества в наблюдаваните от него язовири.Актуалната информация показва, че  със запълване под 50 % са „Студена, „Асеновец, „Ястребино“ и „Дяково“. Сумата от наличните в тях завирени обеми към 20.12.2019 г. е 3 653,0 млн. м³ и представлява 56,3 % от сумата от общите им обеми.Според основното им предназначение наличните в тях завирени обеми са както следва:• питейно-битово водоснабдяване – 65,7 % от общия им обем;• напояване – 38,7 % от общия им обем;• енергетика – 67,9 % от общия им обем.Язовирите с питейно-битово предназначение (от Приложение 1 на ЗВ) са 12 броя. Сумарният завирен обем в тях е 985,3 млн. м³, което представлява 65,7 % от общия им обем.• яз. „Студена“ – завирен обем 4,004 млн. м³ - 15,89 %. Предвид критично ниското водно ниво на язовира, продължаващото засушаване в района и минималния приток, отпуснатите води за питейно-битово водоснабдяване са в размер на 0,950 млн. м³, отговарящи на условията за много суха година с обезпеченост 95 %. Водовземане за други цели, освен питейно-битови не е разрешено.• яз. „Асеновец“ – завирен обем 8,96 млн. м³ – 31,77 %. Предвид намаления приток, който през 2019 г. е за средно суха година с обезпеченост 75 %, и ниското ниво в яз. „Асеновец“, заявката на ВиК Сливен е удовлетворена с количествата, одобрени в годишния график за средно суха по влажност година с обезпеченост 75 %, при което разрешените обеми за питейно-битово водоснабдяване са редуцирани на 1,8 млн. м³;• яз. „Ястребино“ – завирен обем 19,412 млн. м³ - 31,16 %. Язовирът е с основно предназначение напояване и водоснабдяване на гр. Антоново и 18 села в района. Обемът в язовира гарантира осигуряване на 100 % на питейно-битовото водоснабдяване и не е необходимо редуциране на заявката на ВиК дружеството.• яз. „Дяково“ – завирен обем 12,704 млн. м³ - 35,89 %. С цел обезпечаване на питейно-битовото водоснабдяване с месечния график не е разрешено водовземане за други цели.Язовирите „Калин“ и „Карагьол“ са с основно предназначение производство на електроенергия, представляват технологично свързана водностопанска система – посредством тунел се прехвърлят води между двата язовира.Язовир „Калин“ е със завирен обем 1,024 млн. м³ - 28,2 % и яз. „Карагьол“ – завирен обем 2,252 млн. м³ - 39,1 %.Предвид, че през летните месеци от яз. „Карагьол“ в периода от юни до октомври се изпускат водни маси в размер на 1 млн. м³ за допълнително оводняване на р. Бистрица с цел задоволяване на питейно-битовото водоснабдяване в района на общ. Дупница, с месечния график ще се разреши производство на електроенергия в размер на 0,200 млн. м³/месец, които са за ВиК Кюстендил за питейно-битово водоснабдяване на градовете Рила и Кочериново.Яз. „Тича“ е със завирен обем 173,143 млн. м³ - 55,53 %. Язовирът се ползва за напояване и за питейно-битово водоснабдяване. Санитарният минимум в язовира е между 88 млн. м³ и 112 млн. м³ вода, под който водата в язовира става негодна за питейно-битови нужди. Предвид минималния приток към язовира, отговарящ на условията за много суха година с обезпеченост 95 %, ще се вземат превантивни мерки и с месечния график ще бъдат ограничени водите количества за осигуряване на минимално допустим отток в реката с 50 %.В останалите язовири, предназначени за питейно-битово водоснабдяване, има достатъчно акумулиран обем за гарантиране нуждите на населението.Сумарният завирен обем на язовирите с основно предназначение напояване е 1 001,3 млн. м³, което представлява 38,7 % от общия им обем.Със запълване под 50 % са язовирите: „Ахелой“ - 20,84 %; „Порой“ - 22,92 %; „Бели Лом“ - 44,60 %; „Съединение“ - 47,49 %; „Ястребино“ - 31,16 %; “Горни Дъбник“ - 39,23 %; „Сопот“ - 34,69 %; „Домлян“ - 21,46 %; „Пясъчник“ - 21,10 %; „Дяково“ - 36,11 %; „Жребчево“ - 34,49 %; „Кула“ - 41,61 %; „Рабиша“ - 33,54 %; „Огоста“ - 32,25 %; „Тополница“ - 23,51 %; „Тракиец“ - 49,61 %; „Георги Трайков“ - 44,39 %. Язовирите са едногодишни изравнители, които след края на напоителния сезон се празнят и отново се пълнят през пролетното пълноводие. Очакваните максимални притоци постъпват в периода от март до май. Ще се разреши единствено вода за осигуряване на минимално допустим отток в реките след язовирите с количества, отговарящи на притока към тези язовири със съответна обезпеченост.Енергийните язовири са със сумарен завирен обем 2 291,3 млн. м³, което е 67,9 % от обема им.Със запълване под 50 % са и язовирите: „Широка поляна“ – 24 %; „Чаира“ - 38,5 %; „Тошков Чарк“ - 43,3 %; „Копринка“ - 28,7 %; „Калин“ - 28,2 %; „Карагьол“ - 39,1 %.", "date": "2019.12.21", "title": "МОСВ: Няколко язовира са запълнени с вода под 50%"}
{"url": "http://www.cross.bg/huawei-google-mobile-1620890.html", "text": "/КРОСС/ Технологичните ентусиасти са вперили очаквателен поглед към първите месеци на 2020 г. в които, както обикновено, ще видим следващите флагмани на някои от големите производители на смартфони.Сред тях е и Huawei, като наскоро стана ясно, че компанията ще запази традицията и ще представи хай-енд P40 серията си през март.Това съобщи изпълнителният директор на компанията Ричард Ю в интервю за Разбира се, става въпрос за отношенията между Huawei и Google и наличието на Google приложения при Huawei P40.По всичко личи, че проблемите от 2019 г. ще продължат да тормозят Huawei и през 2020 г., тъй като, по думите на Ю, флагманите ще разполагат с Huawei Mobile Services - алтернативата на Google Mobile Services, която съдържа приложенията на Google като Maps, YouTube, Gmail и т.н.Това ще е вторият водещ модел на Huawei след Mate 30, който е лишен от достъп до софтуера на Google.Въпреки това P40 ще се продава с инсталиран Android 10, който обаче едва ли ще бъде обновяван от Google. ", "date": "2019.12.21", "title": "Huawei P40 идва през март, но проблемите продължават"}
{"url": "http://www.cross.bg/prof-katedrata-rektor-1620866.html", "text": "/КРОСС/ Комисията за приемане на предложения за ректор на Националната художествена академия разгледа постъпилите четири кандидатури, съобщиха от висшето училище.", "date": "2019.12.21", "title": "Четирима кандидати за ректор на Художествената академия"}
{"url": "http://www.cross.bg/tomov-rymen-pravomoshtiyata-1620872.html", "text": "/КРОСС/ Общинската  избирателна комисия в Благоевград отказа да прекрати правомощията на кмета Румен Томов. Тя беше сезирана  от бившия градоначалник Атанас Камбитов,  според когото настоящият кмет не е извършил всички необходими действия по прекратяване на участията си в търговски дружества в законоустановения срок от 1 месец след обявяване на резултатите от изборите. Документите, поискани от ОИК,  потвърждават, че има пропуск по отношение на заличаването на Румен Томов като управител на едноличната му фирма, въпреки че той я е прехвърлил на сина си. 9 от общо 13 членната комисия прецениха, че това не е основание за преждевременно прекратяване на правомощията на настоящия кмет и гласуваха против.Решението на ОИК може да бъде обжалвано от всяка една партия, участвала в местните избори, по съдебен път.", "date": "2019.12.21", "title": "ОИК - Благоевград отказа да прекрати правомощията на кмета Румен Томов"}
{"url": "http://www.cross.bg/sestri-bolnitza-meditzinskite-1620871.html", "text": "/КРОСС/  „Аз мисля, че малко прибързано беше това излизане на тези сестри на площада, защото те не изчакаха, реално да видят какво ще се случи в края на годината с подписването на новия рамков договор, който, разбира се, дава едни малко по-добри условия за медицинските специалисти по здравни грижи в следващата година”. Това мнение изрази в интервю за предаването „Денят започва с Георги Любенов” по БНТ директорът на болница „Пирогов” проф. Асен Балтов. Думите му са по повод протеста на медицинските сестри от преди седмица. По думите му, действията на медицинските сестри са били изключително прибързани, непремерени. „Може би зад тях стои нещо, което ние не знаем и ще стане ясно след време. Но, наистина новият рамков договор ще направи едни съвсем различни и вече задължителни разпределения на фонд работна заплата. Повечето от големите болници ще достигнат КТД, заложен в сектор „Здравеопазване” и малко ще бъдат болниците, които няма да успеят да направят това, което е заложено”, подчерта професорът. „За съжаление, това което ние искаме много добре да стане ясно на всички е, че КТД е препоръчителен, но той е трудно изпълним при малки болници, които нямат работа. Защото всеки получава своите възнаграждения, в зависимост от оборота, който прави неговата болница и ако те нямат пациенти, няма как да получават едни големи заплати. Да, те не са големи, на фона на някои други възнаграждения, но спрямо нашата болница, която има огромен поток от пациенти, една малка общинска болница, която има една стотна от нашия поток от пациенти, не може да става сравнение изобщо и да искаме едните сестри и другите сестри да имат еднаква основна работна заплата”, каза още проф. Асен Балтов и допълни, че възможно решение на проблема може да бъде сливането на няколко болници, които да се обединят и да лекуват заедно.", "date": "2019.12.21", "title": "Проф. Асен Балтов: Действията на медицинските сестри са били изключително прибързани "}
{"url": "http://www.cross.bg/dolara-zakona-trump-1620893.html", "text": "/КРОСС/ Американският президент Доналд Тръмп подписа закона, с който се налагат санкции на компании, свързани с изграждането на газопровода \"Северен поток 2\" за доставка на руски природен газ до Германия, предизвикал икономическа и геополитическа конфронтация между САЩ и Европа, предаде Франс прес.Санкциите са част от закона за бюджета за отбрана за финансовата 2020 г., възлизащ на внушителните 738 милиарда долара, посочва ДПА. Това е с 3,1 процента повече, отколкото през финансовата 2019 г.За основните нужди на Пентагона са заделени 635 млрд. долара, а 71,5 млрд. долара ще финансират продължаването на военните операции в Афганистан, Сирия и Йемен, и противодействието на терористи в други страни. Останалите 31,5 млрд. долара са предназначени за поддържане на ядреното оръжие в бойна готовност и за модернизирането му, както и за други отбранителни нужди, отбелязва ТАСС.С подписването на закона се задейства създаването на Космически сили - шестия род войски в американските въоръжени сили наред със сухопътните, военновъздушните, военноморските сили, морската пехота и бреговата охрана, отбелязва АФП. За момента обаче не е предвидено допълнително финансиране за тези сили, тъй като желаното от президента Тръмп \"Космическо командване\" е на етап проект. \"Това е исторически ден\", заяви президентът.Подписът на Тръмп дава законова сила на пакет от посочените и още множество законопроекти за финансирането на работата на правителството на обща стойност от 1,4 трилиона долара.", "date": "2019.12.21", "title": "Тръмп подписа закона, съдържащ санкции срещу проекта \"Северен поток 2\""}
{"url": "http://www.cross.bg/kvartal-smurtonosno-plovdivskiya-1620891.html", "text": "/КРОСС/ Млад мъж е намушкан смъртоносно в пловдивския квартал „Столипиново“.Това съобщиха от пресцентъра на ОД на МВР.Към 12.00 часа днес е получен сигнал за възникнал скандал между две лица на ул. „Батак“. Пристигналите на мястото екипи на Специализирани полицейски сили и 06 РУ са установили починал на място 26-годишен мъж вследствие на смъртоносна прободна рана във врата.Задържан е соченият за извършител на престъплението, който е на 24 години.Ситуацията е овладяна и няма напрежение сред живеещите в квартала.", "date": "2019.12.21", "title": "Намушкаха смъртоносно млад мъж в пловдивския квартал „Столипиново“"}
{"url": "http://www.cross.bg/tzentura-galaktikata-yadroto-1620865.html", "text": "/КРОСС/ Космическия телескоп Хъбъл направи снимка на центъра на спирална галактика, намираща се на хиляди светлинни години от Земята. Става дума за ядрото на галактиката IC 2051, намираща се във видимото само от Южното полукълбо съзвездие Менса.Любопитно е, че снимката разкрива как ядрото също има ръкави и макар да е отделено от останалата част на галактиката, определено оказва влияние не само на въртенето и посоката му, но и на формата.Виждат се и издутини от материя, които според учените влияят на формирането на черни дупки и също са с ключово значение за галактиките. Астрофизиците разкриват, че за обикновенните наблюдатели може да изглежда така, сякаш в центъра на галактиката има нейно малко копие, но това всъщност не е съвсем така", "date": "2019.12.21", "title": "Заснеха центъра на галактика"}
{"url": "http://www.cross.bg/niva-poeha-aktzii-1620864.html", "text": "/КРОСС/ Американските акции днес отново поеха към нови рекордно високи нива. Кривата на доходността показва, че опасенията от рецесия са отстъпили преди кратката седмица на търговия около празниците. Това каза пазарният анализатор Ренита Янг, Bloomberg Ню Йорк, в предаването \"В развитие\" с водещ Делян Петришки.Тя коментира, че WTI се понижава, както и златото.", "date": "2019.12.21", "title": "Американските акции поеха към нови рекордни нива"}
{"url": "http://www.cross.bg/velingrad-septemvri-tesnolineiikata-1620860.html", "text": "/КРОСС/ Днес БДЖ организира атракционно пътуване по теснолинейката между Септември и Велинград.Пътническата композиция ще бъде теглена от теснопътен парен локомотив, доставен у нас преди 70 години.", "date": "2019.12.21", "title": "Атракционно пътуване по теснолинейката между Септември и Велинград"}
{"url": "http://www.cross.bg/merki-politziya-predprieti-1620873.html", "text": "/КРОСС/ Очаква се днес движението по основните пътища в страната да бъде натоварено преди поредицата почивни дни за предстоящите коледни празници. От МВР увериха, че са предприети всички мерки за улесняване на трафика, а екипи на пътната полиция ще следят за нарушения от страна на водачите. До 11 часа днес в сила ще е забраната за движение на автомобили над 12 тона по основните пътища в страната.От Гранична полиция съобщиха, че по всички пунктове са предприети мерки за обработване документите на пътуващите.", "date": "2019.12.21", "title": "Очаква се засилен трафик по пътищата"}
{"url": "http://www.cross.bg/deiistviyata-yefa-kyurdite-1620867.html", "text": "/КРОСС/ УЕФА порица футболните национали на Турция за военния им поздрав, свързан с действията на турската армия срещу кюрдите в Сирия. Играчите козируваха при радостта си след победата срещу Албания през октомври, а по-късно повториха действията си и от Париж.Според УЕФА жестът е \"неподходящ в конкретния политически контекст по това време\" и футболистите са използвали мачовете за \"прояви с различен от спорта характер\". Организацията забранява намесата на политиката в спорта.В резултат на действията на националите Турската футболна федерация е глобена с 50 800 долара.Случаи с козируване имаше и в мача между \"Истанбул Башакшехир\" и австрийския \"Волфсбергер\" от Лига Европа, като в поздрава на играчите на турския тим се включи и бразилският нападател Робиньо.Истанбул ще приеме финала в Шампионската лига. Мачът за титлата трябва да се изиграе на 30 май на стадион \"Ататюрк\", като УЕФА обсъжда дали да смени мястото заради действията на турската армия срещу кюрдите в Сирия.", "date": "2019.12.21", "title": "УЕФА порица турските футболисти за военния им поздрав"}
{"url": "http://www.cross.bg/tyaloto-chovek-stres-1620869.html", "text": "/КРОСС/ Последните дни от годината са изключително стресиращи за повечето от нас. Наближава Коледа, мнозина сме поели доста ангажименти, а нямаме достатъчно време и се притесняваме дали ще ги изпълним. Закъсняваме, тичаме изнервени, разливаме кафе и купуваме поредното, за да имаме сила. Освен това трябва да купуваме коледни подаръци, а парите не стигат... По принцип ежедневието ни е изключително стресиращо и понякога има моменти, в които главоболието, липсата на концентрация, затрудненото дишане и раздразнението ни следват постоянно.И ако не се научим да разпознаваме сигналите, които ни дава тялото и не „отработваме“ напрежението, което трупаме в нас, ще се докараме до бърнаут.Невинаги липсата на сън е причинена от стрес. Но когато не става дума за здравословен проблем, честото въртене в леглото или будене нощем, трябва да ви насочи, че нещо става с вашия организъм и са необходими спешни мерки.Различните стресови ситуации и негативните емоции, които човек изпитва, напрягат допълнително мозъка и той не може да се настрои за сън. Най-често хората постоянно мислят за това какво им се е случило и по този начин не могат да изчистят съзнанието си. Ако имат няколко напрегнати дни, това се отразява на качеството на съня им.В момента всеки киха и кашля. Такъв е сезонът – върлуват вируси навсякъде. Въпреки това, ако както през есента, така и зимата продължавате да боледувате, то организмът иска „да ви каже“, че има нужда от почивка.Когато човек е поставен под силен стрес, имунната му система работи на по-бавни обороти и така се понижават защитните му сили. Има хора, които имат болки в корема, повръщат или са отпаднали, когато са под напрежение. Причината за това е и оксидативният стрес, който в този момент атакува клетките и „ги разболява“.Имате ли проблеми със ставането рано сутрин? Ако още с отварянето на очите изпитвате умора или по-късно си доспивате, то стресът е рефлектирал и върху нормалния ви режим. Стресът и тревогата понижават тонуса на организма. Ето защо, дори и след 5-6 часа сън, тялото не е в кондиция.Друг признак, че тялото е твърде стресирано и се нуждае от релакс. Наред с боледуването, изтощението и липсата на сън, се появява и неприятна болка в областта на слепоочието, която се засилва още повече, ако човек е напрегнат повече от ден. Може да се усеща и натиск в тила.Ако не направите нещо, за да се избавите от стреса, може да получите хронично главоболие, което се лекува по-трудно.Ако спортувате, може да се схванете или контузите, но след приема на определени медикаменти и масажи, дискомфортът отминава. Но когато имате мускулни болки по-често от нормалното, това трябва да ви подскаже, че се нуждаете от рестарт и освобождаване на напрежението.Стресът влияе върху нивата на адреналин и хормоните на стреса в тялото, което има пряк ефект върху мускулите и нервите, пише Hellogiggles.", "date": "2019.12.21", "title": "5 симптома, че тялото ви е твърде стресирано"}
{"url": "http://www.cross.bg/music-te-festival-1620876.html", "text": "/КРОСС/ Може да се каже, че музиката на 90-те години е трудно съпоставима с тази от други епохи. Ако сте сред хората, които не искат да обръщат гръб на иконичните изпълнители през тези 10 години, SPICE Music festival е събитието, което трябва да запазите в календарите си за следващата година. Специално за фестивала от САЩ ще долети една от най-известните и успешни женски групи на всички времена – Еn Vogue. Вече 30 години момичетата държат високо вдигната летвата на дамските формации в музикалната индустрия, а успехът им се измерва само в милиони – от над 20 милиона продадени копия от първия им албум, до над 25 милиона гледания на хитовете им в YouTube. SPICE Music festival 2020 е уникалният ви шанс да видите легендите за първи път на българската сцена и да си припомните хитовете Free Your Mind, Whatta Man, както и много други.Bomfunk MC's са втората голяма изненада в програмата на SPICE Music festival 2020. Финландската хип-хоп група се събира през 2018 след 13-годишно музикално затишие и вече е готова с нови парчета и чисто нов римейк клип на най-големия си хит Freestyler.Тяхното шоу на фестивала ще бъде цял час, а феновете ще могат да чуят всички добре познати техни хитове от края на 90-те. Освен това, денс шоу и DJ ще се включат в представлението на втората фестивална вечер.С едночасов концерт и група на живо в програмата на SPICE Music festival 2020 ще се включат и британците Kosheen, които след появата си в края на 90-те превзеха музикалните чартове с неповторими хитове като Catch, Hide U и др.Какво е партито на 90-те без любимецът на българската публика Nana? Самият той ще бъде на сцената в Бургас, за да вдигне градуса на купона с хитовете Lonely, Remember the time, He's Comin' и др. Холандската евроденс формация Vengaboys, без чиито хитове не минаваше нито едно парти на 90-те, също ще озвучат бургаския залив с хитовете си. Double You е последното ново име, което организаторите обявяват на този етап. Начело с Уилям Нерейн, те ще ни изпеят незабравимите „Please don’t go”, „Run to me” и др.Тази година фестивалът ще бъде цели три дни - 7, 8 и 9 август 2020 и отново ще се проведе на територията на Пристанище Бургас. Фестивалната зона ще бъде по-голяма, а сцената и цялостната хореография обещават да бъдат още по-мащабни.Сред останалите изпълнители, които ще пристигнат за най-голямото парти на 2020 г. в Бургас са C+C Music Factory и Sonique, мамбо фурията Lou Bega, Corona с участието на бразилската дива Олга де Суза, германските хип хопъри C-Block, испанките Las Ketchup, Reel 2 Real ft. The Mad Stuntman, Rozalla, италианската денс формацията Black Box, LayZee aka Mr.President, който ще ни върне в 1996 с „Coco Jamboo”и британското дуо Maxx, което от 2019-a отново се завърна на сцената.Както на първото издание на SPICE Music Festival, така и тази година на сцената ще се качат и български изпълнители, които ще бъдат обявени в началото на следващата година. Организаторите обаче издават, че подготвят голяма изненада за феновете на родната музика.След 01.01.2020 тридневният билет ще струва 110 лв. От януари 2020 в продажба ще бъдат пуснати и еднодневни билети на цена от 50 лв. за ден.За най-големите фенове на музиката на 90-те са предвидени и VIP билети, които са ограничен брой и в момента са на цена от 120 лв. VIP билетът дава достъп до специално изградени VIP платформи и бар, по-бърз достъп до фестивалната зона и отделни санитарни помещения. VIP билети може да купите от тук:.Организаторите очакват всички фенове на музиката от 90-те да си припомнят едни от най-добрите хитове от тези години и то на метри от морския бряг, в компанията на любими хора и незабравими спомени!", "date": "2019.12.21", "title": "SPICE Music festival: Музиката на 90-те в най-голямото парти на годината"}
{"url": "http://www.cross.bg/ykraiina-otstupki-rysiya-1620862.html", "text": "/КРОСС/ Войната в Източна Украйна продължава вече близо 6 години от 2014 г. Жертвите от конфликта вече са над 13 хил. Русия има икономически интерес да се приключи конфликта с Украйна, тъй като натискът на международната общност чрез санкции се засилва. Това каза Цветан Кръстев, редактор в Bloombergtv.bg, в предаването \"В развитие\" с водещ Вероника Денизова.Икономиката на Украйна също страда от конфликта, коментира той.Кръстев обясни, че преди преговорите на Нормандската четворка са се провели протести в Украйна под надслов „Не на капитулацията“, а сред организаторите е била и партията на Петро Порошенко.Според него протестите в Украйна показват готовност за съпротива при отстъпки.", "date": "2019.12.21", "title": "Прекалените отстъпки към Русия ще ударят политическия имидж на Зеленски"}
{"url": "http://www.cross.bg/moskva-maiika-manyurov-1620881.html", "text": "/КРОСС/ Втори служител на руската Федерална служба за сигурност почина днес в болница от раните си, получени при вчерашната стрелба пред сградата на службата в центъра на Москва, съобщи говорителката на руския Следствен комитет Светлана Петренко, цитирана от ТАСС.Тя потвърди самоличността на стрелеца, чието име медиите вече разкриха - това е 39-годишният Евгений Манюров, жител на град Подолск край Москва. Следствието проучва данни за личността на убиеца и причините, подтикнали го да извърши това престъпление, добави говорителката.Петренко не каза нищо за състоянието на останалите 4-ма ранени от Манюров вчера.„Комосомолская правда“ и Рен ТВ съобщиха, че нападателят е разполагал с цял арсенал – 7 законно притежавани оръжия. Самият той бе застрелян на ул. „Голяма Лубянка“ пред щабквартирата на службата и близо до популярна търговска зона в сърцето на Москва.Русия не е обявявала дали стрелбата е терористичен инцидент и е започнала разследване на атака срещу органите на реда. Евгений Манюров е работел в различни частни охранителни фирми. Дълги години се е занимавал професионално със стрелба. Живеел е с майка си в град Подолск. Преди няколко месеца е загубил последната си работа. Затворил се е в себе си и е престанал да общувал с и без това малкото си на брой приятели.Вчера е казал на майка си, че отива на дежурство, въоръжил се е със законно притежаваната от него карабина „Сайга“ и е пристигнал в Москва с влак. Малко след 18 ч. московско време е открил огън пред централата на Федералната служба за сигурност, убивайки неин служител и ранявайки петима души, четирима униформени и един цивилен гражданин. След едночасова престрелка специалните части са успели да го ликвидират.  Майката разказа и за , чийто наследник е днешната ФСБ.\"\", обяви жената. Нападателят пиел таблетки за варикоза и нормализиране на кръвното налягане. \"Забелязвах, че напоследък имаше някаква възбуда у него. Той изобщо не пиеше и не пушеше. Дори кафе на пиеше. Пиеше само чай с лимон, запарена шипка и клюква заради бъбреците, казва майка му.", "date": "2019.12.21", "title": "Разкриха кой е стрелецът, окървавил централата на ФСС в Москва"}
{"url": "http://www.cross.bg/vuzdyha-makedoniya-severna-1620878.html", "text": "/КРОСС/ В Скопие стотици ученици протестираха пред сградата на правителството с искане за предприемане на спешни мерки за справяне със замърсяването на въздуха в много от градовете на Северна Македония.Страната е с едно от най-високите нива на замърсяване на въздуха в Европа, а през последните месеци нивото на фините прахови частици във въздуха достигна рекордни стойности, надвишавайки до 20 пъти безопасните граници, отбелязват информационните агенции.Президентът на Северна Македония Стево Пендаровски вече призова за отпускане на по-голямо бюджетно финансиране за опазване на околната среда и каза, че ще свика на спешна среща правителствените официални представители.", "date": "2019.12.21", "title": "Ученици в Скопие протестираха срещу мръсния въздух"}
{"url": "http://www.cross.bg/pernik-zatvoryat-zaradi-1620846.html", "text": "/КРОСС/ Граждани на Перник се събраха на протест заради водната криза в града. Те заплашват да затворят един от пътните възли, който свързва магистрала \"Струма\" и магистрала \"Люлин\". Това би предизвикало транспортен хаос. Протестиращите извървяха няколкостотин метра и стигнаха до кръгово в Перник. Те скандират, че искат вода. Засилено е полицейското присъствие. Напрежението се покачи, когато част от протестиращите се опитаха да преминат през полицаите. Основните искания на хората са за оставка на министърът на регионалното развитие и благоустройството Петя Аврамова, както и на министър Нено Димов, предаде репортер на Bulgaria ON AIR.Все още няма яснота за краен час на протеста. Хората не са притеснени от климатичните условия и студеното време. Бедственото положение в града беше отложено за утре. През тази седмица беше наложен по-строг режим - перничани получават вода от 16 до 22 часа. През периода на бедствено положение трябва да бъдат извършени ремонти на голяма част от водопреносната мрежа в Перник. ", "date": "2019.12.21", "title": "Перничани на протест заради водния режим, заплашиха да затворят пътен възел"}
{"url": "http://www.cross.bg/gygul-evro-reklamniya-1620868.html", "text": "/КРОСС/ Франция поиска американският интернет гигант \"Гугъл\" (Google) да плати глоба в размер от 150 млн. евро (166 млн. долара) за използване на доминиращата си позиция на рекламния пазар при интернет търсачките, предаде ДПА.Правилата за рекламната платформа на \"Гугъл\" за реклами не са прозрачни и са трудни за разбиране, обявиха днес френските антимонополни власти.\"Гугъл\" беше подложен на натиск и от властите във Вашингтон и Брюксел, припомня ДПА.Главните прокурори във всичките 50 американски щата започнаха антитръстово разследване за доминирането на рекламния пазар на \"Гугъл\" и използването на данни за потребителите през септември.Органите на ЕС в областта на конкуренцията също взеха на прицел \"Гугъл\" заради рекламите си в търсачките и глобиха компанията с 1.49 млн. евро през март за незаконно възпрепятстване на услугите на други компании с нейния собствен продукт Adsense for Search.", "date": "2019.12.21", "title": "Франция глоби \"Гугъл\" със 150 млн. евро"}
{"url": "http://www.cross.bg/impiiichmunt-brexit-dymi-1620847.html", "text": "/КРОСС/ 2019 г. е годината на извънредните политики. Brexit, импийчмънт, климат - в тези три думи можем да я резюмираме. 2020 г. ще изживее последствията на 2019 г. Това мнение изрази проф. Анна Кръстева, политолог, в предаването \"Бизнес старт\" с водещ Живка Попатанасова.\"Започна обратното броене на Brexit. Най-късно на 10 януари ще беше потвърден и от Горната камара, което ще завърши британския цикъл, и впоследствие Европейският парламент ще ратифицира споразумението. Джонсън си осигури магистрален път сред електората. Но по отношение на вътрешнополитическата ситуация обществото е фундаментално разделено\".По нейните думи американският президент Доналд Тръмп е добър комуникатор, но направи нещо, което мнозинството американски граждани не одобряват.\"Условието за оказване на военна помощ за Украйна, ако му се предоставят данни за сина на Джо Байдън - това е използване на властта за лична политическа облага. Обструкция на парламента е второто обвинение\", обяснява гостът.Според проф. Кръстева обаче рейтингът на Тръмп не трепва от процедурата по импийчмънт. \"Импийчмънт с вкус на победа\" - бяха думите на политолога, а търговското споразумение между САЩ и Китай тя определи като \"постижение с вкус на загуба\". ", "date": "2019.12.21", "title": "Brexit, импийчмънт, климат, а 2020 г. ще изживее последствията на 2019 г."}
{"url": "http://www.cross.bg/voda-pernik-dnes-1620852.html", "text": "/КРОСС/ Бедствено положение ще бъде обявено в Перник най-вероятно от днес. Това трябва да стане на заседание на Кризисния щаб.Заради водната криза перничани се готвят за протест. В социалната мрежа е отправен призив към всички, които подкрепят протестни действия, да се съберат тази вечер на паркинга на един от големите хипермаркети в квартал „Изток”, съобщава БНР.Досега жителите на общината имаха достъп до течаща вода по 10 часа на ден, от днес той ще бъде ограничен. Съгласно новия график в различните райони на града и околните села, вода ще има по различно време. В централната градска част кварталите „Изток\", „Мошино\" и „Тева\", както и в по-малките населени места, черпещи вода от язовир \"Студена\", чешмите ще текат от 14 до 22 часа.От три седмици в област Перник е обявен воден режим, като от вчера той беше затегнат, тъй като се оказа, че първоначалният не е достатъчен, за да даде ефект и да започне събирането на достатъчен обем вода в язовир „Студена“. Преди дни стана ясно, че спират водата и към индустриалната зона на Перник заради ремонта на спирателен кран.", "date": "2019.12.21", "title": "Бедствено положение в Перник от днес"}
{"url": "http://www.cross.bg/skorseze-prosto-filmi-1620851.html", "text": "/КРОСС/ По този повод журналистът Андрю Пулвър разговаря със Скорсезе за това как е успял да събере Робърт де Ниро, Джо Пеши, Харви Кайтел и Ал Пачино заедно след толкова години, както и за коментарите му, че филмите на „Марвел“ не са кино.Режисьорът разказва, че благодарение на „Нетфликс“ успява да експериментира по отношение на визия и дължина –  тук се появяват и малкото критики към филма: първо, че продукцията е дълга 3 часа и половина и малцина зрители успяват да я изгледат наведнъж,  и второ, че заради ефектите, подмладяващи лицата на актьорите, очите на Де Ниро изглеждат необикновено сини на някои кадри, а на други – ефектът стои на лицето му като маска. Специалните ефекти обаче според Скорсезе са просто „напреднал грим“.На въпрос за актьорския състав Скорсезе отговоря така:Журналистът не пропуска да припомни коментарите на Скорсезе, че филмите на „Марвел“ не са кино, които разбуниха духовете в кинобизнеса преди месец.", "date": "2019.12.21", "title": "Мартин Скорсезе: „Ирландецът“ може би е последният ми филм"}
{"url": "http://www.cross.bg/semeiistvoto-magazinite-reklama-1620853.html", "text": "/КРОСС/ В текста към петицията се казва:Във Фейсбук-групи на бургаски майки текат и призиви да се бойкотират магазините от веригата, докато рекламата не бъде свалена от екран. До този момент петицията е събрала подкрепата на около 4 хил. души.Всяка година рекламите на магазините „Джъмбо“ предизвикват полемика в социалните мрежи.През 2017 г. потребителите се опитваха вкупом да разгадаят неразбираемите думи от детската песничка в рекламата.Всъщност, клиповете с маркетингови послания на веригата са адаптирани за българския пазар от гръцките оригинали. Това не винаги е добър подход, защото не се отчитат разликите във възприемането при различните народи. Трогателните и сантиментални истории, подходящи за друг тип култура, у нас предизвикват различно, по-скоро неприятно усещане, смятат рекламни експерти. \n\t\t\t\t\t", "date": "2019.12.21", "title": "Коледна реклама ядоса моряшки семейства (Видео)"}
{"url": "http://www.cross.bg/bulgariya-monitoringa-evropeiiskiya-1620874.html", "text": "/КРОСС/ Комисията по граждански свободи, правосъдие и вътрешен ред на Европейския парламент (LIBE) е изпратила становище до Европейската комисия, в което настоява мониторингът върху България по Механизма за сътрудничество и проверка да отпадне.Това се казва в писмо от председателя на Европарламента Давид Мария Сасоли до председателя на Еврокомисията Урсула фон дер Лайен.В писмото, изпратено преди два дни, с което \"Хоризонт\" разполага, се подчертава, че по-голямата част от политическите групи в Комисията са отбелязали напредъка на България по отношение на поетите от страната ни ангажименти по механизма за сътрудничество и проверка.Членовете ѝ също са се съгласили по принцип, че приемането в Шенген на страните кандидати не трябва да се обвързва с резултатите по механизма.Евродепутатът Емил Радев очаква до месец решение на Европейския съвет за сваляне на мониторинга, обяви той във Варна. Той припомни, че е необходимо и положително становище на Съвета на Европа, което предстои да бъде прието:\"Процедурата за вземане на това решение започна още от началото на ноември, веднага след излизането на доклада на Европейската комисия, с който беше препоръчано поради изпълнение на всички препоръки за България да бъде свален мониторинговия механизъм. Основните политически сили в Европейския парламент изразиха съвсем ясно становището, че България е изпълнила препоръките и следва мониторинговият механизъм да бъде свален. Смятам, че в следващия месец ще имаме и мнение на Съвета, така че от тук нататък пътят за окончателно премахване на мониторинга за България ще бъде отворен. В писмото, с което излезе Комисията LIBE, ясно се казва, че не следва мониторингът да се взема предвид при приемането на България и Румъния в Шенгенския механизъм, защото ние сме изпълнили всички критерии\".Емил Радев благодари и на българските евродепутати, които са доказали, че резултати се постигат, когато има единодействие от всички политически сили. Той изрази съжаление, че остава мониторингът на Румъния. Очаква се окончателното отпадане на мониторинга до края на януари.", "date": "2019.12.21", "title": "Комисия на Европарламента настоява мониторингът върху България да отпадне"}
{"url": "http://www.cross.bg/tragediyata-godina-leva-1620854.html", "text": "/КРОСС/ Днес се навършват 18 години от трагедията пред столичната дискотека \"Индиго\", погубила седем детски живота.О", "date": "2019.12.21", "title": "18 години от трагедията пред \"Индиго\""}
{"url": "http://www.cross.bg/vnimanie-suobrazena-povisheno-1620856.html", "text": "/КРОСС/ Шофьорите да се движат с повишено внимание и съобразена скорост на АМ \"Струма\" в района на Сандански и по път  I-1 Благоевград – ГКПП Кулата поради гъста мъгла и намалена видимост до 20 метра. ", "date": "2019.12.21", "title": "Шофьорите да се движат с повишено внимание и съобразена скорост на АМ \"Струма\" "}
{"url": "http://www.cross.bg/tryd-chasa-monitor-1620850.html", "text": "/КРОСС/  - 6 милиона от субсидията отиват за заплати на партийните апаратчици; - Богатите ядат 36% повече от бедните; - Маричков и Ритон на площада за ЧНГ; - По една културна ценност на всеки българин; - София с 1,703 млрд. бюджет - с приоритет ще са кварталите, транспорт и екология; - Вдигат заплати в БНБ, на висшият мениджмънт с по 1000 лв.; - Грипът дойде - „Бризбейн\" върлува в Бургас;- Спират дарения от бизнеса за партии; - Минитъстър-председателят Бойко Борисов: Засилваме сътрудничеството с Интерпол; - Откриха надпис на 100 години под кралски трон; - ЕП даде зелена светлина на вдигането на мониторинга; - МВР: Крадците избират домовете по вратата; - Иван Гешев, главен прокурор: Атакуваха ме, защото не съм от номенклатурата. Но вместо да се уморя аз, се умориха те; - Антонио Никазо, експерт по Ндрангета: Ндрангета се насочва към складиране на отровни боклуци и към инвестиции в България, целта е да докопа фондовете на ЕС; - Акад. Дроздстой Стоянов, член на Експертния съвет по психиатрия, пред \"Труд\": Парите в здравеопазването се разпределят с корупционни практики; - Андрей Андонов, режисьор: Много малко българи работят това, което обичат; - Как зелената революция ще победи в отделен континент;- Отстраняването на Тръмп u Армагедонът на нормалността; - Антонио Никазо, експерт по Ндрангета: Ндрангета се насочва към складиране на отровни боклуци и към инвестиции в България, целта е да докопа фондовете на ЕС; - Българите в чужбина. Политика, подигравка или чужди интереси; - Как националното ни богатство да доведе света у нас; ", "date": "2019.12.21", "title": "Преглед на печата за 21 декември"}
{"url": "http://www.cross.bg/pochivka-putyvane-bulgarskite-1620857.html", "text": "/КРОСС/ Ново проучване на Gallup International България показва, че средно българските потребители са планирали да похарчат по 1000 лева за зимната си почивка.Над 2,4 млн. българи обмислят туристическо пътуване или почивка тази зима - за предстоящите празници или за зимния сезон, отбелязват от \"Активни потребители\".Предпочитани остават българските зимни курорти и културно-историческите дестинации. 42% от българите твърдят, че планират поне едно туристическо пътуване или почивка за зима 2019-2020 г. в България.18% посочват, че планират поне едно пътуване през зимните месеци в чужбина.За 57% от анкетираните туризмът в българските зимни курорти се подобрява като цяло.За 26% това не е така, а 17% не могат да дадат отговор.При пътуванията по Коледа и Нова година средната продължителност на планирания туризъм в България е пет дни, а в чужбина - средно девет д", "date": "2019.12.21", "title": "Българите отделят 1000 лв. за зимна почивка"}
{"url": "http://www.cross.bg/rybli-litra-razmer-1620858.html", "text": "/КРОСС/ Минималните цени на дребно за водка от 1 януари 2020 г. ще се увеличат от 215 на 230 рубли за 0,5 литра, за коняк - от 388 на 433 рубли за 0,5 литра, за ракия - от 307 до 315 рубли за 0, 5 литра. Съответната заповед беше публикувана от Министерството на финансите на федералния портал.Министерството на финансите определя и минималните изкупни цени от производителите на водка в размер на 193 рубли за 0,5 литра, за ракия - 249 рубли, за коняк - 342 рубли.Предлага се да се установят минимални изкупни цени от дистрибуторите съответно в размер на 199 рубли, 261 рубли и 359 рубли.Минималната цена за етилов алкохол, произведен от хранителни суровини, ще се увеличи от 1 януари и ще достигне 57 рубли за литър алкохол.Минималните цени на алкохола са определени от Министерството на финансите от 2009 г. с цел борба със сивото производство.Сега в Русия има минимална цена на дребно за водка в размер на 215 рубли за 0,5 литра, за коняк - в размер на 388 рубли за 0,5 литра, за шампанско - в размер на 164 рубли за 0,75 литра. Освен това се обмисля възможността за въвеждане на минимална цена на дребно за различни категории вина.", "date": "2019.12.21", "title": "От 1 януари в Русия поскъпва водката"}
{"url": "http://www.cross.bg/yulianiya-elevsiii-bila-1620832.html", "text": "/КРОСС/ Св. Юлиания била дъщеря на знатни и богати родители езичници, които живеели във Витиния (Мала Азия) в края на ІІІ век. Още малка тя била сгодена за един момък, на име Елевсий, също така от знатен род и езичник.Като пораснала, тя имала случай да се просвети чрез вярата в истинския Бог и се убояла да свърже съдбата си с идолопоклонник. Затова, когато дошло време да се омъжи, заявила на Елевсия, че ако той не повярва в Христа, Комуто тя служи, да си търси друга годеница.Като съобщил за това на родителите на Юлиания, Елевсий заедно с тях я убеждавал да се отрече от вярата в разпнатия Христос, но никакви просби, нито убеждения не били в състояние да склонят младата християнка да отстъпи от Тогова, Комуто тя се предала безвъзвратно.Разгневен до крайност от това, което му се показвала като непонятна упоритост от страна на Юлиания, баща й се отнесъл към нея със зверска жестокост. Безпощадно я бил и най-после пребита, я дал да я съди Елевсий, който в това време бил управител. Зарадвал се той отначало на възможността да отмъсти на отхвърлилата го годеница, но като наблюдавал необикновената й красота, Елевсий отново започнал да я моли да се свърже с него, като обещавал никога да не я принуждава да се покланя на езическите богове.- Не мога аз да бъда твоя жена, докато ти не станеш християнин – отговорила му Юлиания.- Бих се съгласил на това, моя възлюбена – отвърнал Елевсий, - ако не се страхувах, че като узнае за това императорът, ще ме лиши не само от сан, но и от живот.- Ако ти се страхуваш от своя смъртен и временен цар, то как аз мога да не се страхувам от моя Цар безсмъртен, Който владее над всички люде и над земните царе, и как мога да се свържа чрез брачен съюз с Неговия враг? Обърни се към моя Бог, ако не – постъпвай с мене както искаш. Никакви мъчения няма да ме заставят да отстъпя от Него.И действително, нито молби, нито най-безчовечни изтезания не могли да победят неустрашимата изповедница на името Христово. Съблечена гола, привързана с въжета, тя била бита отначало със сухи жили, после я обесили за косата, тъй че кожата с косата се отделяла от главата.В същото време изтезавали тялото й с остро желязо и измъчена, едва жива я хвърлили в тъмница. Но сърцето на мъченицата горяло от пламенна молитва и тя с неземна утеха превъзмогвала телесната болка. На другия ден отново взели да мъчат Юлиания, но, покрепяна от истинска божествена сила, тя и в огъня оставала невредима.Поразен от свръхестествената сила, с която мъченицата понасяла изпитанията, превишаващи човешките сили, народът славел Бога на Юлиания, Който прави чудеса, и въодушевен от възторг, изповядал Христа, едничкия истински Бог.По време на страданията на Юлиания повярвали около 630 души. Всички те веднага били посечени с меч, като приели по такъв начин Кръщение чрез своята кръв. Най-после и Юлиания била обезглавена. Това станало към 290 г. Тялото й било погребано от християните, и над гроба й била построена църква.", "date": "2019.12.21", "title": "Св. мъченица Юлиания"}
{"url": "http://www.cross.bg/nito-kudeto-talant-1620826.html", "text": "/КРОСС/ \"Където има изкуство, където има талант, там няма нито старост, нито самота, нито болка, дори смъртта е наполовина...\"Антон Павлович Чехов", "date": "2019.12.21", "title": "Където има изкуство, където има талант"}
{"url": "http://www.cross.bg/rodeni-na-dekemvri-1620844.html", "text": "/КРОСС/  - актьор; - политик, юрист; - футболист;, депутат от „БСП за България\" в 44-ото НС, бивш председател на ОбС Берковица;, председател на Българската асоциация на дружествата за допълнително пенсионно осигуряване; ", "date": "2019.12.21", "title": "Родени на 21 декември"}
{"url": "http://www.cross.bg/purviyat-stava-purvata-1620837.html", "text": "/КРОСС/ - Папа Целестин III дава на Тевтонския орден привилегии, подобни на другите ордени. - Английската кралска войска, след шестмесечна обсада влиза в замъка Кенилворт и разгромява първия парламент в историята на Англия. - Излиза от печат първият брой на американския вестник Boston Gazette. - Робърт Листън провежда първата хирургическа операция с анестезия в Европа.- Южна Каролина става първият щат, отделил се от САЩ - процесът на отделяне на 11 щата, несъгласни с премахването на робството става причина за избухването на гражданската война (1861-1865). - Остров Ман става първата политическа единица, която позволява на жените да гласуват. - Изиграна е първата игра по баскетбол в Спрингфилдския колеж (САЩ).- Съставено е седемнадесетото правителство на България, начело с Константин Стоилов. - Мари Кюри и Пиер Кюри откриват нов химичен елемент - радий. - САЩ установяват военно управление на Филипините.- В Русия излиза първият брой на списание Огонёк. - Италианският радиотехник Гулиелмо Маркони предава радиовълни от Великобритания до Нюфаундленд (Северна Америка). Така радиото за първи път е използвано като средство за връзка.- Съставено е правителство на Прогресивнолибералната партия с премиер Стоян Данев.- Публикувана е първата кръстословица в света - от англичанина Артър Уайн в неделното издание на Ню Йорк Уърлд. - Непал от Британски протекторат става независима държава. - В София е създаден Македонски научен институт.- За първи път е прожектиран филмът Снежанка и седемте джуджета. - Шарл дьо Гол е избран за първи президент на Франция. - Състои се премиерата на филма „Абсолвентът\" с Дъстин Хофман и Ан Банкрофт.- Програма Аполо: Изстрелян е Аполо 8, първият пилотиран космически кораб, който достига друго космическо тяло.- Самолет на БГА Балкан Ил-18 катастрофира при излитането на летище София - загиват 30 души, сред които е естрадната певица Паша Христова, а оцеляват певците Мария Нейкова, Борис Годжунов и Янка Рупкина. - Двете германски републики - ГДР и ФРГ, подписват спогодба за взаимоотношения, с която взаимно се признават като отделни държави. - След държавен преврат в Етиопия Менгисту Хайле Мариам обявява, че държавата ще се развива по социалистически път.- Терористи нахлуват в седалището на ОПЕК във Виена и взимат за заложници 11 политици и висши чиновници.- Спускаемият модул на съветския космически апарат Венера 11 достига повърхността на Венера. - Атентатът над Локърби: Либийски терористи взривяват бомба на борда американския самолет Боинг 747, в резултат на което загиват 270 души, включително 11 на земята. - Към Общността на независимите държави, създадена между Русия, Украйна и Беларус, се присъединяват Азербайджан, Армения, Казахстан, Киргизия, Молдова, Таджикистан, Туркменистан и Узбекистан. - Парламентът на Южна Осетия обявява независимост от Грузия.- На 42 извънреден Конгрес на БСП Жан Виденов обявява, че подава оставка като Министър-председател на България. - В софийската дискотека Индиго загиват седем деца, вследствие на задушаване при влизане на тълпа в дискотеката. - Във Великобритания влиза в сила правото на брак между хора от един и същи пол, от което се възползва поп-звездата Елтън Джон, който сключва брак с дългогодишния си партньор Дейвид Фърниш.- Завършва поредният пълен цикъл на календара на маите. ", "date": "2019.12.21", "title": "21 декември в историята"}
{"url": "http://www.cross.bg/temperatyri-obyad-silen-1620845.html", "text": "/КРОСС/ През нощта облачността временно ще намалее, но в низините и котловините ще се задържи тихо и мъгливо. Минималните температури ще са между минус 1° и 4°, по-високи по морския бряг. Това съобщиха от НИМХ.През деня югозападният вятър ще се усили, в Източна България и северно от планините ще е умерен и временно силен. Мъглите в повечето райони ще се разсеят, а от запад ще започне ново увеличение на облачността. Максималните температури ще са от 8-9° в крайните северозападни райони, където ще задържи тихо и мъгливо, до 17-18° на места в Източна България и Предбалкана.Над планините облачността ще е променлива, по-често значителна. След обяд на отделни места слабо ще превали. Ще духа силен, по билата и бурен запад-югозападен вятър. Максимална температура на 1200 метра - около 11°, на 2000 метра - около 5°.Над Черноморието облачността ще е променлива, с повече слънце преди обяд. Ще духа умерен, след обяд и временно силен югозападен вятър. Максимални температури на въздуха: 14°-18°. Температура на морската вода е 11°-13°. Вълнението на морето ще бъде 2-3 бала.", "date": "2019.12.21", "title": "Затопляне преди застудяването"}
{"url": "http://www.cross.bg/temi-i-gosti-v-sytreshnite-blokove-na-dekemvri-1620842.html", "text": "/КРОСС/  Любопитното от седмицата с Джанан Дурал; Празнично настроение - Мира Радева с Коледна песен; Има ли лечение за здравеопазването? - гостува директорът на \"Пирогов\" проф. Асен Балтов; Новата власт в прокуратурата - коментар на Цветлин Йовчев; По пантофи - журналистът Валерия Велева;Отблизо за Близкия изток - Мохамед Халаф с нова книга; Музикални вдъхновения - Камелия Тодорова в съботното утро;\"Живите архиви\": БНТ на 60!; Танци от отминали епохи - разказва Маша Илиева; Мотористи като Дядо Коледа - къде и защо?; ", "date": "2019.12.21", "title": "Теми и гости в сутрешните блокове на 21 декември "}
{"url": "http://www.cross.bg/chasa-provede-organizirat-1620843.html", "text": "/КРОСС/ От 09.30 часа в Грант-хотел „София“ Столичният общински съвет организира семинар на тема „Проект за бюджет на Столична община за 2020 година“.От 12.00 часа на бул. „Цариградско шосе“ №166 представител на отдел „Пътна полиция“ при Главна дирекция „Национална полиция“ ще представи актуални данни за трафика по пътищата в страната.От 18:30 часа в Литературен клуб \"Перото\", ще бъде представен “Годишникъ”-2019.От 18:30 часа в Дом на киното ще бъде представена оскаровата селекция от 5 анимационни филма от Ирландия, Канада, Китай и САЩ, както и 3 от най-добрите анимационни филма на IN THE PALACE , заедно с предложения на фестивала към Академията за най-голямата награда в киноизкуството – „Задачи за деня“ на реж. Петя Златева и „Той не може без космоса“ на Константин Бронзит.От 10.00 в Кръвния център ще се проведе празник за дарители и техните деца с участието на Дядо Коледа.От 12.00 в района на Цирковата площадка представители на мотоклубовете в града организират обяд и развлекателна програма за хора в неравностойно положение.От 15.00 във Varna Mall доброволците на Български младежки Червен кръст - Варна ще организират \"Благотворителен коледен базар\" за събиране на средства за закупуване на плюшени играчки за децата, които се лекуват в детските отделения на УМБАЛ \"Света Марина\" и на МБАЛ \"Света Анна\" и няма да са у дома за празниците.От 15:00 часа в градинката до Художествената галерия, ще има дегустация на подбрани бели, червени и десертни вина със зрели стандартни и нестандартни сирена, произведени от български бутикови ферми.От 10.30 часа на третия етаж в Общината ще се проведе Коледна работилница за деца и родители.От 11.00 часа в читалище „Искра“ Театър „Весел“ представя: „Коледни сънища“ – детска постановка.От 15.30 часа в залата на Народно читалище „Атанас Манчев“ ще се проведе коледен концерт подготвен от музикална школа при читалището.От 17.30 часа в залата на Народно читалище „Атанас Манчев“ ще бъде представен стъклопис, подготвен от школа по изобразително изкуство при читалището.От 15.00 часа в хотел „Севтополис“, ще се проведе пресконференция за древното познание за минералните ни извори.От 10.50 часа БДЖ организира празнично пътуване с парен локомотив между Септември и Велинград.От 10.00 часа Община Смолян и Спортен клуб по тенис на маса „Орфей“ организират коледен благотворителен турнир за Купата на кмета.", "date": "2019.12.21", "title": "Предстоящи събития в страната за 21 декември "}
