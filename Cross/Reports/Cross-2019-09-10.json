{"url": "http://www.cross.bg/diabet-risk-rust-1612973.html", "text": "/КРОСС/ Ниският ръст е свързан с увеличен риск от диабет тип 2, сочат резултатите от изследване, цитирани от Франс прес.По-високият с 10 сантиметра ръст се изразява в средно 41% по-малък риск от диабет за мъжете и 33% по-малка вероятност от диабет за жените. Авторите на изследването са взели предвид също други фактори, като възраст, начин на живот, образователен ценз и обиколка на талията.Изследването обхванало 3000 германци на възраст между 35 и 65 години, подбрани сред 27 000 участници в широкомащабно здравно проучване.Става въпрос за наблюдателно изследване, което използва статистически данни, но не открива причинно-следствена връзка, предава БТА.Заключенията са по-категорични за участниците с \"нормално тегло\", при които с 10 сантиметра по-високият ръст е свързан с 86% по-малък риск от диабет за мъжете и с 67% по-малка вероятност от диабет за жените. Това може да се дължи на по-ниско ниво на мазнините в черния дроб и на по-добър кардиометаболитен профил, поясниха учените.Резултатите от изследването са публикувани в Diabetologia. ", "date": "2019.09.10", "title": " Ниските хора са с по-голям риск от диабет тип 2 "}
{"url": "http://www.cross.bg/striiip-taka-festival-1612977.html", "text": "/КРОСС/ Никой не може да оспори огромния талант на Мерил Стрийп - една от великите актриси на нашето време, за която сякаш няма невъзможно превъплъщение. Гледали сме я както в драми, така и в комедии, а контрастът между жанровете на продукциите не е никакво предизвикателство за нея. Тя е истински хамелеон в киното.Ето защо не е изненада, че беше почетена на специална гала вечер, част от Международния филмов фестивал в Торонто, на който същия ден бе представена последната лента на Стивън Спилбърг с нейно участие - \"Пералнята\".Събитието беше почетено от актьорът Хоакин Финикс и режисьорът Тайка Уайтити.Стъпвайки на червения килим, 70-годишната актрисата демонстрира истинска класа. За събитието тя се бе спряла на елегантна черна рокля с дълги ръкави, обсипана с нежни бели кокичета, които, \"падащи\" от раменете ѝ надолу, постепенно се разреждаха, а цветовете им се затваряха.Кройката на тоалета се спускаше свободно, придавайки усещане за ефирност и женственост. За да завърши цялостната си визия, Стрийп беше избрала обувки на висок ток, които пасваха идеално на дрехата, черна дизайнерска чанта, златни обеци тип халки и слънчеви очила с кръгли стъкла.И докато тя позираше за снимките, към нея се присъединиха екранните ѝ партньори Гари Олдман и Антонио Бандерас - съответно в тъмносин и черен костюм, като и двамата носеха яките на ризите си разкопчани, без папийонка или вратовръзка.В балната зала на хотела \"Fairmont Royal York\", където се състоя церемонията по връчване на наградите, Стрийп започна речта си за приемане на отличието пеейки \"О, Канада!\". После изброи канадци, които обича, сред които бе и певицата Джони Мичъл.После обаче продължи сериозно:\"Този фестивал, така различен от останалите, прави значима кратка напред към промяната, давайки шанс както на жените режисьори, така и на историите, в чийто център е нежният пол. Толкова съм щастлива и благодарна за това\", подчерта актрисата.Тя завърши с думите:\"Времето е наистина кратко... Осъзнаваш това, когато стигнеш определен етап в живота си, затова всички трябва да правим неща, които са от значение\", призова Стрийп.  ", "date": "2019.09.10", "title": "Мерил Стрийп показа класа на филмовия фестивал в Торонто"}
{"url": "http://www.cross.bg/godina-impylci-pez-1612978.html", "text": "/КРОСС/ Πpeз 2016 гoдинa в eднa oт нaй-oтдaлeчeнитe пpoвинции нa Kитaй зaпoчнa paбoтa нaй-гoлeмият paдиoтeлecĸoп в cвeтa. Toвa e \"Heбecнoтo oĸo\" (FАЅТ) c диaмeтъp нa aнтeнaтa 500 мeтpa. Ceгa издaниeтo Ѕсіеnсе Аlеrt cъoбщaвa, чe ĸитaйcĸият тeлecĸoп peгиcтpиpa бъpзи пoвтapящи ce пиĸoвe oт paдиoимпyлcи, ĸoитo идвaт oт тoчнo oбocoбeнa чacт нa нeбeтo, предава Kaldata.Бъpзитe paдиoимпyлcи (FRВ) ca eдинични ĸъcи paдиoчecтoтни импyлcи, ĸoитo oт вpeмe нa вpeмe peгиcтpиpaт paзличнитe зeмни oбcepвaтopии. Учeнитe пpeдпoлaгaт чe тoвa мoжe дa ca пocлeднитe минyти нa изпapявaщa ce чepнa дyпĸa или peзyлтaтът oт cливaнeтo нa двe нeyтpoнни звeзди.Интepecнoтo пpи FАЅТ e, чe тoзи paдиoтeлecĸoп пoлyчaвa импyлca, ĸлacифициpaн ĸaтo FRВ 121102, зaceчeн зa пъpви път пpeз 2012 гoдинa oт oбcepвaтopиятa в Apecибo. Cлeд тpи гoдини бe peгиcтpиpaн пoдoбeн импyлc oт cъшия yчacтъĸ нa ĸocмoca, cъc cъщия пapaмeтъp нa paзceйвaнe. Πpeз 2015 гoдинa бяxa peгиcтpиpaни oщe шecт FRВ 121102 пиĸa.A пpeз 2017 гoдинa бяxa идeнтифициpaни oщe 15 пoдoбни излъчвaния. Πpeз 2018-тa бe пpиxвaнaтa пopeдицa oт 21 пoдoбни мнoгo бъpзи импyлcи. \"Heбecнoтo oĸo\" oт 30 aвгycт тaзи гoдинa пpocлyшвa cъщия yчacтъĸ и нa 3 ceптeмвpи peгиcтpиpa 20 oт тeзи импyлcи.Acтpoнoмитe ca нa мнeниe, чe cигнaлитe идвaт oт мaлĸa гaлaĸтиĸa, oтдaлeчeнa oт нac нa 3 милиapдa cвeтлинни гoдини. Учeнитe ce нaдявaт дa пoлyчaт пoвeчe инфopмaция oт тoзи изтoчниĸ, зa дa мoгaт дa зaпoчнaт дa изгpaждaт пpaвдoпoдoбни тeopии зa FRВ 121102. ", "date": "2019.09.10", "title": "Китай улови повтарящи се сигнали от Космоса"}
{"url": "http://www.cross.bg/lesno-vuzmozhnost-potrebitel-1612971.html", "text": "/КРОСС/ За пореден пропуск в сигурността и работата на Instagram съобщиха читатели на BuzzFeed. Те са попаднали на възможност, която позволява само с няколко клика всеки потребител да достига до лични публикации и сторита, запазени върху сървърите на Facebook.Достъпът се осъществява изключително лесно. Достатъчно е да отворите профил на даден потребител през интерфейса на компютъра или лаптопа ви, а не през приложението. След като отворите сорс кода, което става много лесно през всеки браузър в полето Img можете да видите и URL адреса на всяко едно изображение, независимо дали е било изтрито, скрито от общия фийд или изчезнали по някакъв друг начин.На практика за потребителя не остава възможност да премахне дадена снимка, ако веднъж я е качил. В случай, че е решил да я скрие по някакъв начин - невъзможно е. Тя отново си стои като адрес във фийда.От компанията все още не са коментирали случая, нито са заявили как и кога ще огранича тази възможност, но междувременно се оказа, че същият пропуск са допуснали и в социалната мрежа Facebook, която притежава Instagram. Там също лесно може да стигнете до изтрити снимки, или такива с ограничени права, \"играейки\" си само с URL адресите, които се виждат в сорс кода.Веднъж получили даден адрес, който се намира на сървърите на Facebok, след това лесно можете да изпращате снимката до всеки, който може да я види, дори и в случай, че е блокиран от дадения потребител. ", "date": "2019.09.10", "title": "Сериозен бъг относно достъпа до снимки, разкриха в Instagram и Facebook"}
{"url": "http://www.cross.bg/ryskata-vodka-salata-1612985.html", "text": "/КРОСС/ Тъй като явно предстоят русофилски арести, малко съвети:- Унищожете уличаващите доказателства: изпийте всичката руска водка, която ви е налична, заедно със сельодка или каквото руско мезе имате. Най-опасна е руската салата, от нея може да прихванете хибриден новичок. Очаква се утре да излезе закон за забрана на руската салата и руската водка.- Ако нагло притежавате матрьошки, умело ги пребоядисайте и нарисувайте - най-отгоре Тръмп, отдолу Меркел, след това Макрон, а най-отвътре - Сорос.- Сложете на прозореца си знамето на ЕС, а пред домашното кандило - икона на Светиня Му.- Спешно напишете декларация в подкрепа на Номинирания и я изпратете на ВСС;- Станете последовател на управляващите в социалните мрежи и пуснете няколко мазни коментара за Лидера на Западните Балкани.- Изхвърлете всички червени дрехи от гардероба.- Ако имате портрет на Путин, набучете го със стрели на дартс и се придържайте към версията, че подобрявате играта си, като тренирате върху враговете на България.- Пратете скромно дарение от 10 000 лева на управляващата партия.- Отворете входната врата и легнете по корем на земята с вдигнати над главата ръце и чакайте. Наблизо дръжте чанта с най-необходимото.  ", "date": "2019.09.10", "title": "Ако сте русофил!"}
{"url": "http://www.cross.bg/nomer-vinetka-taksa-1612986.html", "text": "/КРОСС/ От началото на 2019 г. над 12 000 електронни винетки са прехвърлени на автомобили заради пререгистрация на превозните средства. Съгласно Закона за пътищата винетката, издавана на регистрационен номер, следва автомобила и при смяна на регистрационните табели тя се прехвърля на новия номер от Националното тол управление.Напомняме, че при промяна на регистрационния номер на автомобила собственикът или ползвателят му следва в рамките на три работни дни да подаде заявление в централното управление или в областните пътни управления на Агенция \"Пътна инфраструктура\" (АПИ) или на електронния адрес info@bgtoll.bg. Образец на заявлението може да бъде изтеглен от сайта  www.bgtoll.bg (в менюто „За нас\"/\"Заявления\").Необходимо е да бъдат посочени номерът на рамата, идентификационният номер на електронната винетка, както и старият и новият регистрационен номер на автомобила. Към заявлението следва да се приложи свидетелство за регистрация на автомобила (стария голям талон), а ако заявителят не разполага с него, е нужно да представи един от следните документи: договор за покупко-продажба с нотариална заверка, застраховка „Гражданска отговорност\", талон за преминат технически преглед или удостоверение от „Пътна полиция\".С цел обратна връзка и информиране за извършеното прехвърляне препоръчително е заявителят да посочи електронен адрес и/или актуален телефонен номер. Прехвърлените електронни винетки заради пререгистрация на превозното средство не могат да бъдат проверени от бутона „Проверка на винетка\" на сайта www.bgtoll.bg.Напомняме, че прехвърляне на електронни винетки е позволено само заради смяна на регистрационните номера на автомобила и корекции заради грешно въведени данни не се допускат. Вписването на символите от регистрационния номер може да бъде и на кирилица, и на латиница, но да съответства на символите в самия регистрационен номер. При изписването на номера се въвеждат само букви и цифри. Символите 0 (нула) и О (буква О) не са взаимозаменяеми.За цифра от номера трябва да се изпише 0 (нула), а за буква - \"О\". В случай, че регистрационният номер съдържа тире, точка или интервал те не се въвеждат. При покупка на електронна винетка, независимо дали през интернет или на каса, отговорността за попълване на коректна информация за номер на пътното превозно средство, категорията му и периода на валидност, е на собственика или ползвателя му. Приканваме отново потребителите внимателно да преглеждат и проверяват въведената от тях информация преди да потвърдят финалното плащане. Електронната система за събиране на пътни такси позволява покупката само на една винетка за един автомобил за даден период от време. В случай на неправилно декларирани данни се счита, че не е заплатена дължимата винетна такса за съответния автомобил.При установено нарушение специализираните мобилни екипи на НТУ предлагат на водача да заплати компенсаторна такса, за да може да довърши спокойно пътуването си до 23:59 часа на същия ден.  Компенсаторната такса е: 70 лева за автомобил с обща технически допустима максимална маса до или равна на 3,5 тона, 125 лева - за превозни средства с обща технически допустима максимална маса повече от 3,5 и по-малко от 12 тона, и 175 лева - за тировете над 12 тона. Тя може да бъде платена само през POS терминали на място при мобилните екипи. Ако водачът откаже да плати на място компенсаторна такса и оспори нарушението, му се съставя акт за установяване на административно нарушение. За да продължи пътя си в този случай трябва да плати стойността на най-евтината винетка за съответната категория автомобили - уикенд винетка за леките коли и седмична винетка за тежкотоварните автомобили. Плащането отново е само с дебитна или кредитна карта. Той ще трябва да заплати компенсаторната такса в рамките на 14 дни. Тогава това може да стане и по банков път или в брой на касите на Easy Pay. В случай, че в 14-дневния срок не постъпи плащане, влиза в сила наказателно постановление, в резултат на което водачът на пътното превозно средство дължи глоба - за леките автомобили тя е 300 лева, а за тежкотоварните автомобили над 3,5 тона е 1800 лв. Ако нарушителят плати компенсаторната такса при установяване на нарушението или в срок от 14 дни от съставяне на акта за установяване на административно нарушение, то той се освобождава от административнонаказателна отговорност и не му се налага глоба. ", "date": "2019.09.10", "title": "Над 12 000 винетки са прехвърлени на автомобили след смяна на регистрационния номер"}
{"url": "http://www.cross.bg/tatyirovkite-tatyirovki-bili-1612972.html", "text": "/КРОСС/ В райони около Франция, Португалия и Скандинавия, археолози открили инструменти, които вероятно са били използвани за направата на татуировки с лечебна цел? Те датират от последната ледникова епоха - т.е. от около 10 000 години пр.н.е.Запазеният скелет, наричан \"тиролски лед\", е с почти непокътната кожа, върху която личат следите от тауировки. също има татуировка. Краката, глезените, китките и гръбначният стълб са покрити с кръстове и успоредни линии.Когато учените изследват скелета чрез спектрален анализ, те установяват, че татуировките са върху болни стави? Така се стига до заключението, че освен знакови татуировки, в древния свят е имало и такива - с лечебна цел.Известно е, че татуировките имат дълга история, която обхваща всички континенти, много страни и вековни традиции и обичаи. Някъде те са символизирали обществен статут - дали съответният им носител е с елитен, или нисък произход. В древна Гърция, например, татуировките са били използвани за маркиране на роби, а в древен Рим - за маркиране на бегълци. В Европа, татуировки си слагали престъпници - по-често затворници.За хората от Нова Зеландия и коренните американци, обаче, татуировките са били обредни - символизиращи война, победа в битка, или културни постижения.В днешния свят татуировките изгубват този обществено значим характер и все повече се превръщат в индивидуален знак - израз на артистичен егоцентризъм и дързък характер.  ", "date": "2019.09.10", "title": "Археолози откриха скелет с лечебни татуировки"}
{"url": "http://www.cross.bg/resor-zlateva-denitza-1612987.html", "text": "/КРОСС/ \"Предложенията към българската страна за нашия еврокомисар започнаха с един много по-важен ресор - Върховен представител по външна политика и сигурност. Премиерът Борисов го отхвърли, защото този ресор не разпределял средства\". Това каза зам.-председателят на НС на БСП Деница Златева на пресконференция в централата на партията. Тя припомни, че след това се е заговорило за ресор \"Земеделие\", което е ключова политика в общите политики на ЕС.\"И тук аргументът на премиера беше, че средствата там са предварително разпределени и този ресор не представлява интерес за нас. Всички европейски средства в рамките на ЕС следват ясни правила за разпредление и не се раздават от джипове при служебни пътувания\", заяви Златева. Зам.-председателят на левицата коментира още, че новият ресор на Мария Габриел, в сравнение с тези, които получиха други източноевропейски страни - Румъния - транспорт, Полша - земеделие, Хърватия - разширяването, което  беше един от основните приоритети на българското председателство, е по-слаб.\"Безспорно ресорът, който България получи е значим в рамките на общия бюджет на ЕС, защото е третият по ресурс, но в сравнение с първоначалните възможности, които имахме, е по-слаб. Още повече, че България е на предпоследно място в ЕС по ниво на внедряване на иновации, и да се надяваме, че това, че имаме комисар, който отговаря за иновациите и младежта ще доведе до по-приоритетно използване на средствата у нас\", заключи Деница Златева.  ", "date": "2019.09.10", "title": "Деница Златева: Ресорът на Мария Габриел е по-слаб в сравнение с тези, които можехме да получим"}
{"url": "http://www.cross.bg/gabriel-mariya-izsledvaniya-1612988.html", "text": "/КРОСС/ От писмо от Урсула фон дер Лайен до Мария Габриел можем да разберем отговорностите, с които ще бъде натоварен българският еврокомисар. Такива писма новоизбраният председател на ЕК изпрати до 26-имата предложени за нови еврокомисари.Всеки непредубеден читател би стигнал до извода, че става дума за стратегически за ЕС отговорности и проекти.Мария Габриел няма да поеме земеделието, каквито слухове бяха пуснати и бързо отхвърлени преди време. Няма да поеме и един от \"модерните ресори\" киберсигурност и IT управление, както поиска по-рано премиерът Бойко Борисов.Но през следващите пет години ще следва не по-малко модерни приоритети, каквито очертава в писмото си до Габриел председателят на ЕК: образованието, научните изследвания, иновациите, младежките политики, спорта. Само по две от програмите Мария Габриел ще управлява разпределението на 100 млрд. евро.Миналия месец се заговори за създаване на европейски суперфонд за иновации, нарекоха го Фонд за бъдещето.В писмото до българския кандидат Мария Габриел се посочва, че тя ще бъде натоварена с въпросите за иновациите и младежта.\"Досега Мария Габриел работи с всеотдайност в ресора на цифровите технологии, а отсега нататък ще създава перспективи за новите поколения\", заяви германският християндемократ.Урсула фон дер Лайен отбелязва, че младите хора са най-добрата инвестиция в бъдещето. Образованието, научните изследвания и иновациите ще бъдат ключови за нашата конкурентоспособност и способността ни да водим в прехода към чиста икономика и в новата цифрова ера, пише новоизбраният председател на ЕК, цитирана от БТА.По нейните думи възможностите на ЕС в областта на науката и научните изследвания може да бъдат от помощ за постигането на решения за световните проблеми. Културата и спортът също ще бъдат важни средства за подобряване на нашето психическо и физическо благоденствие, и за създаването на работни места и икономически растеж, допълва Урсула фон дер Лайен.Тя пояснява, че в следващите пет години задачата пред Габриел ще бъде да използва възможностите на ЕС, така че образованието, научните изследвания и иновациите да помагат за постигането на набелязаните цели. Трябва да осигурите бързо споразумение и пълно прилагане на бъдещата програма \"Хоризонт Европа\", като работите с държавите от ЕС, изследователската общност, гражданското общество и останалите еврокомисари, се посочва в писмото.Изразено е очакването българският еврокомисар да насочи достатъчно инвестиции към научните изследвания, както и да подкрепя учените да представят идеите си на пазара. Очаква се българският еврокомисар да работи за обединяването на силите в ЕС при научните изследвания.Научните изследвания, политиката и икономическите цели вървят ръка за ръка. Това ще включва работа с останалите еврокомисари, принос за новата индустриална стратегия и максимално използване на бъдещата програма \"Хоризонт Европа\". Трябва да подкрепите целта за утрояване на програмата \"Еразъм +\" в следващия бюджет на ЕС. Постигането на бързо споразумение по програмата е от съществено значение, за да може всички получатели на средства да могат да се възползват максимално от възможностите, давани от ЕС, се отбелязва в писмото.Фон дер Лайен призовава Габриел да ръководи работата по обособяването на Европейското образователно пространство до 2025 г., в тясно сътрудничество с местните и националните власти. Очаква се тези усилия да премахнат пречките пред обучението, да подобрят достъпа до качествено образование и да улеснят движението на учениците в ЕС.Новоизбраният председател на ЕК предлага съставянето на мрежа сред европейските университети. Тя изразява очакването това да даде възможност на студентите да получат образователна степен чрез съчетаване на обучение в няколко европейски държави и да допринесат за международния образ и конкурентоспособността на висшите училища. Бих желала да се насочите към цифровата грамотност и образованието, за да бъде преодоляна пропастта в цифровите умения. Трябва да се насочите към осъвременяването на плана за действие в областта на цифровото образование и да потърсите възможност как да увеличим онлайн курсовете. Трябва също да оцените как да помогнете за повишаване на осведомеността от ранна възраст за дезинформацията и други онлайн заплахи, пише Фон дер Лайен.История, архитектура, литература, музика, филми, изкуство, спорт - културата се отнася до свободата на изразяване, идентичността и многообразието. Тя създава възможности, особено за младите хора, и е двигател за нашата икономика. Все по-важно е да популяризираме и съхраним нашето културно наследство във все по-забързаното време, когато нещата изглеждат по-краткотрайни от всякога. Трябва да разработите допълнителни начини Европа да запази и защитава културното си наследство, особено с използването на цифровите технологии. Трябва да насърчавате творците, работните места и растежа, и да увеличите възможностите на програмата \"Творческа Европа\".Искам да популяризирате спорта като средство за приобщаване и благоденствие. Трябва да се стремите да насърчавате културното сътрудничество между ЕС и останалите страни по света. Ще работите под ръководството на изпълнителния заместник-председател за цифровизацията и заместник-председателя за защита на европейски начин на живот. Описаните задачи не са изчерпателни, отбелязва в писмото си Фон дер Лайен.Ресорът \"Иновации и младеж\", който получи българската еврокомисарка Мария Габриел, е стратегически за ЕС. Габриел ще отговаря за иновациите, за концепцията за европейски университет, реално за един от най-важните ресори за ЕС, каза зам.-министърът на образованието Деница Сачева, цитирана от \"24 часа\", която води такива ресори в българското правителство.При Габриел са двете най-големи програми \"Хоризонт\" и \"Еразъм +\" с общ бюджет 100 милиарда евро, допълни Сачева. \"Неслучайно това са двете програми, в които Великобритания иска да остане и след Брекзит\", посочи тя.Ресорът се покрива и с приоритетите на българското правителство, каза още тя. България настояваше за повече връзки между Западна и Източна Европа, а програмата \"Еразъм\" ще позволи точно това - повече младежи от Запада да пътуват на Изток, каза Сачева.Ресор \"Иновация и младеж\" е важен и очаквам България да има активна роля. Това каза пред журналисти в Пловдив президентът Румен Радев.\"Аз мисля, че \"Иновация и младеж\" е значим ресор. Не меря ресорите с това какъв финансов обем от средства съдържат в себе си и колко ще разпределят. Не е това въпросът. Европа има амбицията да бъде водещ фактор на световната сцена. Това е залегнало във всички европейски стратегически документи. Това не може да се получи без иновации и без активното участие в работата с младежта на Европа. Там е бъдещето и очаквам България да има активна роля в този ресор\", коментира президентът Румен Радев. ", "date": "2019.09.10", "title": "Какво зависи от Мария Габриел в новата Еврокомисия"}
{"url": "http://www.cross.bg/sgradi-energiya-efektivnost-1612989.html", "text": "/КРОСС/ „Създаването на Националния експертен съвет за координиране изпълнението на Националния план за сгради с близко до нулево потребление на енергия е от съществено значение, предвид централното място, което сградите заемат в политиката на Европейския съюз за енергийна ефективност след 2000-та година. Държавите-членки трябва да разработят своите нови Национални дългосрочни стратегии за обновяване на националния фонд от жилищни и нежилищни сгради до 2050 г., които целят преобразуването на всички съществуващи сгради в такива с почти нулево енергопотребление по ефективен спрямо разходите начин.\"Това каза министърът на регионалното развитие и благоустройството Петя Аврамова, която откри днес първото заседание на съвета.  „Изпълнението на националния план е сериозна задача, която изисква обединяване на усилията и експертизата, от една страна, на всички професионални организации и от друга - широка подкрепа на потребителите за информираност, осъзнато и рационално разходване на енергия и оптимизиране на разходите за енергия при осигуряване на високо качество на микроклимата в обитаемите сгради\", каза още на срещата министър Аврамова. Тя подчерта, че МРРБ вече работи по изпълнение на плана за намаляване на енергопотреблението, изпълнявайки редица проекти. Сред тях проект \"Демонстрационно обновяване на многофамилни жилищни сгради\", съвместно с Програмата на ООН за развитие, по която пилотно бяха обновени 50 многофамилни жилищни сгради, както и с финансовата подкрепа на Оперативна програма „Регионално развитие\" 2007-2013 г. бяха реновирани 299 сгради, като бяха приложени и мерки за повишаване на енергийната им ефективност.Отделно по Националната програма за енергийна ефективност, която е най-мащабната, са обновени над 1755 многофамилни жилищни сгради. Строителни работи се изпълняват по още 114, а за други 142 текат подготвителни дейности. „Осъзнаваме значението, което тази програма има за обществото, околната среда и бизнеса, затова обсъждаме варианти на формата, в която тя да продължи, след като бъдат завършени всички 2022 сгради със сключени договори за финансиране\", обясни регионалният министър. Тя допълни, че дотогава такива мерки могат да се изпълняват със средства от Оперативна програма „Региони в растеж\". От 2013 г. до сега са обновени 117 жилищни сгради. До края на програмния период се очаква те да бъдат общо над 600.Пред участниците в съвета Петя Аврамова беше категорична, че е необходимо техническата норма за сгради с близко до нулево потребление на енергия, изискваща клас „А\" на енергопотребление и 55% от енергията да е осигурена от възобновяеми източници, да добие повече популярност през следващите години. Така ще се отговори на амбициозните европейски политики и на националните нужди за намаляване на финансовите разходи за енергия на сградите в страната. Според министъра трябва да се осигури и по-благоприятна инвестиционна среда за правилното прилагане на законодателството за енергийна ефективност. „В този процес стоят за разрешаване редица инженерни, научно-изследователски, стандартизационни и стратегически-инвестиционни задачи. Целта е да се подобрят условията за инвестиции в областта на енергийната ефективност. За всичко това е важно сътрудничеството между представителите на всички институции\", заключи Аврамова. В Националния експертен съвет за координиране изпълнението на Националния план за сгради с близко до нулево потребление на енергия 2015 - 2020 г. членуват 50 души - представители на различни институции, браншови организации, университети, местна власт и други. Съветът има експертни, консултативни и координационни функции и ще обсъжда и дава предложения, препоръки и становища по въпроси, свързани с енергийните характеристики на сградите, политиките по енергийна ефективност и механизмите за увеличаване броя на сградите с близко до нулево потребление на енергия. Председател на Съвета е министърът на регионалното развитие и благоустройството.", "date": "2019.09.10", "title": "По програми на МРРБ до сега в България са санирани над 2220 сгради "}
{"url": "http://www.cross.bg/kypel-ovcha-marinov-1612974.html", "text": "/КРОСС/ Ще предложа ефективно, а не ефектно управление на столичния район Овча купел. Това каза в предаването „Софийска трибуна\" по Радио „Фокус\" кандидатът за районен кмет от БСП Ангел Маринов. „Моята цел е да спечеля изборите през октомври, защото познавам район Овча купел и неговите проблеми и смятам, че мога да го управлявам\", заяви той. Като експерт Маринов коментира и областта на сигурността. „От 2010 година беше създадена общинската полиция, но тя основно се занимава с охрана на общински и обществени сгради, а би трябвало да излезе на улицата между хората, за да може да работи. Изключително важно е и кметът на района да е в непрекъснат и близък контакт с ръководството на 6 Районно управление, защото битовата престъпност е най-големият бич за Овча купел и районите около него\", обясни Маринов.Според него местните избори са изключително важно, защото алтернатива има и тя е в гражданите. „Когато те участват активно в процесите в района, животът ще се подобри. Проблемите в района и доверието на местната организация на БСП ме мотивираха да се кандидатирам за кметския пост в район Овча купел. Отговорността и желанието за работа е ключът за успешното управление на Овча купел\", обобщи кандидатът за кмет на Овча купел. По думите му Овча купел е районът с най-много протести. „За да протестират толкова много гражданите, явно не виждат големите инвестиции, за които говори кметът на София Йорданка Фандъкова. Защо, след като има толкова много инвестиции, инфраструктурата в Овча купел и Горна баня е в окаяно състояние\", попита той. По думите му строежът на метрото и асфалтирането на няколко главни улици покрай него не може да бъде знак за добре свършена работа от страна на управляващите в Столична община за последните 10 години. „В старата част на Овча купел, в Горна баня и Суходол има улици в окаяно състояние\", поясни Ангел Маринов. Той коментира и темата с презастрояването. „Никой не може да спре строежите в района, но проблемът е, че след като се построят кооперациите и станат обитаеми от жителите, не се изграждат детски градини, които техните деца да могат да посещават. В момента управляващите нямат желанието да разрешат тези проблеми. В Овча купел се организират много протести и има много инициативни комитети и аз ги подкрепям. Решението е промяна на ПУП и разглеждането на всеки един случай индивидуално, за да може да се намери благоприятно решение за всяка едно от замесените страни - бизнесът, гражданите и кметът и неговия екип. След като се разгледа всеки един случай трябва да се намери баланс, за да може и трите страни да бъдат удовлетворени.Трябва да се намерят пресечните точки и всички да бъдат доволни\", обясни Ангел Маринов. Той коментира и въпроса с транспорта в Овча купел. „Това е район, в който има само автобусен транспорт, като се очаква през 2020 да бъде пуснат третия лъч на метрото\", обясни кандидатът за кмет, като уточни, обаче, че около него възникват редица въпроси. „Изникват проблеми, свързани с транспорта, например - последната спирка ще бъде в Овча купел, където ще има паркинг, но от горната страна на Околовръстния път, откъм Горна баня, не е предвиден такъв паркинг. За жителите на Горна баня ще бъде проблем да достигат с колите си до паркинга в Овча купел, тъй като те трябва да пресичат Околовръстния път, който обикновено е доста натоварен и се образуват тапи.Вместо да достигат метростанцията за 5 минути, те ще пътуват около 30. Западната дъга на околовръстния път също е проблем, защото за нея все още даже няма проект за реконструкция и разширяване\", уточни Ангел Маринов. Той каза още, че заедно с метрото, трябва да се модернизира и инфраструктурата около него. „Трябва да се изгради т.нар. довозващ транспорт, за да може да се облекчи движението в района\", добави той. В Овча купел има над 60 000 жители, обясни той, като отчете липсата на кина и театри в района, а спортните площадки определи като недостатъчни. „Трябва да се изградят още, където младите хора да могат да се социализират. Друго важно за развитието на социалния им живот е това, че слабо се използва Люлин планина, която се намира в района\", отбеляза Маринов.", "date": "2019.09.10", "title": "Ангел Маринов, кандидат за кмет от БСП: Ще предложа ефективно, а не ефектно управление на столичния район Овча купел"}
{"url": "http://www.cross.bg/zayavi-ypravlyavashtite-rymen-1612975.html", "text": "/КРОСС/ Безсилието на управляващите да се справят с тежките проблеми в страната и пълният провал на правителството в стратегически за европейското ни развитие приоритети се изражда в паническо търсене на враг и в миналото, и в настоящото, така че хората да се противопоставят непрекъснато един на друг и да не могат да се обединят в търсене на отговорност за проблемите и провалите днес. Това заяви пред журналисти в Пловдив президентът Румен Радев.Влизането в Шенген и Еврозоната, отпадането на европейския мониторинг за върховенството на закона у нас, както и привличането на чуждестранни инвеститори са сред стратегическите приоритети, в които управляващите се провалят, категоричен е държавният глава. В отговор на въпрос за вчерашните процесуално-следствени действия за шпионаж в полза на чужда държава президентът заяви още, че това е „изключително тежко обвинение\" и ако от следствието не представят неоспорими факти, „ще остане съмнението, че български институции са употребени в режисиран вътрешнополитически сценарий\". „Очаквам наистина категорични доказателства, че българската външна политика не се е превърнала в заложник на вътрешнопартийни интереси и обслужваща интересите на управляващите\", заяви президентът.„Според мен здравият разум очевидно напуска българското политическо пространство и особено управляващите\", заяви Румен Радев в отговор на въпрос дали е атака срещу президентската институция разпитът на социолога Живко Георгиев - член на Стратегическия съвет при президента, за проведено от него социологическо проучване преди президентските избори. По думите на Румен Радев, част от твърденията относно Живко Георгиев, свързани с разпитите, са абсурдни и нелепи. „Аз съм избран с гласовете на 2 млн. българи и подобни твърдения и инсинуации са обида най-вече към тези хора\", заяви Румен Радев.Президентът определи като важен ресорът „Иновации и младеж\", който се предвижда България да получи в новосформираната Европейска комисия. „Не меря ресорите с това какъв финансов обем от средства съдържат и колко ще разпределяме. Европа има амбицията да бъде водещ фактор на световната сцена и това е залегнало във всички стратегически европейски документи. Това не може да се получи без иновации и без активното участие и работа с младежта на Европа\", заяви президентът.Държавният глава беше в Пловдив за откриването на португалски инвестиционен проект. ", "date": "2019.09.10", "title": "Президентът: Безсилието на управляващите да решат тежките проблеми се изражда в паническо търсене на враг"}
{"url": "http://www.cross.bg/yambol-grada-kmet-1612976.html", "text": "/КРОСС/ \"Порочното управление на ГЕРБ ще си отиде първо в Ямбол\". Това заяви Кирил Добрев, зам.-председател на БСП и председател на предизборния щаб при представянето на Катя Георгиева като кандидат за кмет на Ямбол на коалиция „БСП за България\". Той подчерта, че Ямбол е изключително важен за БСП не просто заради това да спечелят една битка, а заради хората, които са останали да живеят в града и искат промяна.Катя Георгиева е единственият официално утвърден кандидат за кмет на Ямбол, изтъкна при представянето й зам.-председателят на Народното събрание Кристиан Вигенин, който е народен представител от Ямбол. Тя е председател на ямболската организация на БСП от 2 години, работи като производствен директор в семейната им мебелна фирма и е два мандата общински съветник на левицата.Тя призова ямболци да бъдат активни, свободни и смели и да участват в изборите, като гарантира, че ще вложи всички усилия да ги убеди, че има алтернатива с по-добрите идеи за бъдещето на Ямбол и че като човек, който иска доверието им, знае как да ги реализира.„За да бъде катализирана истинска промяна, е необходимо повече от един човек и един общински съвет. Зад всяка голяма промяна обикновено стоят многобройни съмишленици и аз протягам ръка към всички ямболци\", обърна се Катя Георгиева към съгражданите си и ги призова да дадат нов шанс на Ямбол.В представянето си тя се мотивира защо е убедена, че може да се справи като кмет, изтъкна с какви нередности се е опитала да реши като общински съветник и подробно представи важните за града нерешени от сегашното управление проблеми, като предложи своите виждания за преодоляването им.Катя Георгиева е подготвила специална програма за задържането на младите хора в Ямбол, за привличане на млади специалисти в здравеопазването и образованието, за насърчаване на инвестиции с висока добавена стойност, защото в града проблем не е безработицата, а ниските доходи. Тя заяви, че ще заложи и на изравняването на стандарта на живот в кварталите и в централната част на града, а като своя мисия определи поставянето на човека в центъра на управлението на Ямбол.Кандидатът на кмет на БСП изтъкна, че единението в името на града, уважение и справедливост към приноса на всеки, са принципите, които ще доведат ямболци до целта -  да видят града си по-приветлив и проспериращ и ги призова заедно да работят за Ямбол.Основният опонент на БСП, управляващ вече 12 години в Ямбол, издигна за четвърти мандат Георги Славов, но изпълнителната комисия на ГЕРБ все още не го е одобрила.В изборите вероятно ще участва местен бизнесмен (Валентин Ревански), но все още не е ясно дали ще бъде подкрепен от партия, или ще се яви като независим. Друг представител на бизнеса в Ямбол (Павел Додов) ще се опита да обедини гласовете на десните избиратели, но на този етап няма друга официално утвърдена кандидатура за кмет на областния град. ", "date": "2019.09.10", "title": "Кирил Добрев: Порочното управление на ГЕРБ ще си отиде първо в Ямбол"}
{"url": "http://www.cross.bg/shymen-pozhar-gaseneto-1612979.html", "text": "/КРОСС/ Двадесет и двама военнослужещи със специализирана техника от състава на 29-ти механизиран батальон в Шумен се включиха днес, 10 септември, в гасенето на пожар, възникнал в склад за гуми до градския стадион в Шумен. Ръководител на групата е подполковник Митко Митев.", "date": "2019.09.10", "title": "Военнослужещи от Сухопътните войски оказват помощ в гасенето на пожар в Шумен"}
{"url": "http://www.cross.bg/kopach-energiiinata-srubskata-1612980.html", "text": "/КРОСС/ „Странно е, че се изграждат тайно големи проекти като газопровода „ Турски поток \", който трябва да пренася руски природен газ от Турция за Австрия през България, Сърбия и Унгария\". Това заяви за ежедневника „Политика\" Янез Копач, директор на Секретариата на Енергийната общност за Югоизточна Европа, базирана във Виена.За него е изненадващо, че Сърбия не ги е информирала за започването на строителството. Той също така изрази съжаление за липсата на диалог със сръбската страна, което е направило работата по проекта непрозрачна.На въпрос какво точно има зад забележките на Енергийната общност и какво не са направили компанията „Газтранс\" и сръбската Агенция по енергетика, докато текат строителните дейности, Копач отговори, че секретариатът е бил много конкретен в своето становище през март тази година.„Не всички наши условия бяха изпълнени, особено частта за подобряване на конкуренцията. Ето защо смятаме, че това решение всъщност нарушава Третия енергиен пакет\", каза Копач пред \"Политика\", като добави, че се обмисля разпоредба за изземане на новата инфраструктура.„В момента няма открит диалог със сръбската страна за решаване на този въпрос\", добави той.„Настояването да се предложи капацитетът на новия тръбопровод на всички заинтересовани страни в търга (за срок до 20 години) е промяна на изключената част от Третия пакет, и това само за тези предприятия, които са участвали в предишния пазар. С това, според нас, допълнително се ограничава достъпността на процедурата за разпределяне на капацитет и изключва закупуването му от други субекти\", каза Копач.Енергийната общност е пределно ясна, пише „Политика\", постановявайки, че „се изисква покупката на капацитета на „Турски поток\" през Сърбия да се отстъпи на други, с цел да се избегне собственикът на газопровода да бъде и собственик на газа и по този начин да се предотврати монопола, което е указано в Третия енергиен пакет. ", "date": "2019.09.10", "title": "Енергийната общност иска изземане на сръбската инфраструктура на „Турски поток“"}
{"url": "http://www.cross.bg/ivan-ivanov-parnoto-nyama-da-poskupva-1612981.html", "text": "/КРОСС/ Няма да има никакво повишение на цената на топлинната енергия до края на тази година. Това заяви председателят на Комисията за енергийно и водно регулиране /КЕВР/ Иван Иванов, предаде репортер на БГНЕС.Днес държавният регулатор отбелязва 20 години от създаването си. В сградата на комисията се състоя тържествено честване, на което беше валидирано специално пощенско-филателно издание. / ", "date": "2019.09.10", "title": "Иван Иванов: Парното няма да поскъпва"}
{"url": "http://www.cross.bg/podsudimite-yasno-otgovornost-1612982.html", "text": "/КРОСС/ Процесът за разораните дюни на къмпинг \"Смокиня\" ще се гледа по реда на особените правила, а подсъдимите за поголовното унищожаване на пясъчни хълмове Иван Нончев и Манол Павзантов, които през януари с багер изринаха със земята точно 1295 кв. м природни забележителности, ще бъдат освободени от наказателна отговорност и ще се разминат само с парични глоби. Причината- пясъчните дюни се оказаха безценни и на практика няма методика, по която експертите да остойностят причинените материални щети върху природата.Това стана ясно днес по време на първото разпоредително заседание по случая, което се проведе в Бургаския окръжен съд. Предвид спецификата на делото,касае се за пясъчни дюни,които са с изключителна стойност,които имат значение за науката и културата\", подчерта председателят на съдебния състав Катя Господинова.Защитата на Нончев-адвокат Станко Кралев настоя делото да бъде прекратено, а обвинителният акт да бъде върнат обратно за ремонт в прокуратурата, тъй като така изготвен. По думите му, обвинението не давало никаква възможност на клиента му да разбере за какво е подведен под отговорност. \"Обвинителният акт не отговаря на императивните разпоредби\", подчерта юристът. И допълни: За нас остава дълбоко непонятно визираните в обвинението 90 кв м какво представляват- защитена територия,прилежаща територия или нещо друго. За всички е ясно, чия собственост е терена-на Иван Нончев\". Съдия Господинова отхвърли искането. \"Предмет на настоящото дело е унищожени ли са дюните или не,а не да се изследва кой е собственик на терена\", посочи тя. Все пак на подсъдимите бе дадена възможност да обжалват определението й пред Апелативния съд.    „Дюните са унищожени и надали може да се възстановят в рамките на 10 живота?\", заяви прокурор Ангел Георгиев. И настоя за по-строги наказания за подсъдимите.Министерството на регионалното развитие и благоустройство пък поиска 200 000 лева обезщетение. Председателят на съдебния състав обаче определи искът да се разглежда в отделно гражданско производство. Така интересите на държавата ще бъдат защитени, каза тя.Престъплението не е тежко  по смисъла на закона,в  обвинителния акт не е описана стойност на щетите, а подсъдимите не са осъждани. А така автоматично те се освобождават от наказателна отговорност и за извършеното престъпление ще получат единствено административно наказание -  глоба, която според Наказателния кодекс е между 3 и 10 хил. лв., стана ясно по време на заседанието.\"Без коментар\"- Така бизнесменът Нончев, който поръча разораването на дюните, понеже прецели на изгледа му от караваната, отговори на журналистически въпрос дали сега, след заличаването на пясъчните хълмове, пред него се открива по-добра гледка към морето. ", "date": "2019.09.10", "title": "МРРБ иска 200 000 лв. за изринатите дюни на „Смокиня“ "}
{"url": "http://www.cross.bg/borisov-razpiti-ninova-1612983.html", "text": "/КРОСС/ БСП определи вчерашните разпити на членове на Движение \"Русофили\" като провакация и грубо погазване на свободата на словото.\"Случилото се с Юрий Борисов и проф. Ваня Добрева е провокация. Шпионаж в полза на чужда държава е едно от най-тежките престъпления, но то трябва да бъде доказано. Категорично възразяваме срещу воденето на свидетели с белезници на разпити. Оценяваме случилото се като грубо посегателство на свободата на словото, защото Юрий Борисов е журналист, на дейността на общественика проф. Ваня Добрева. Двамата многократно и публично са изразявали своята позиция за културно сътрудничество, икономическо сближаване между България и Русия. Но това не ги прави престъпници\", заяви соцлидерката Корнелия Нинова на пресконференция на БСП.По думите й арестите са с цел да се прикрият други скандали в държавата и да се използва случаят в предизборната кампания.\"За да остане на власт, Борисов е готов на всичко. Но този път мина всички граници - провокира разделение на българския народ между русофили и русофоби. Отнема ни правото да се говори свободно, да се сдружават свободно гражданите. Затова се обръщаме към всички - да се противопоставим на воденето с белезници, страх, разпити\", настоя Нинова. ", "date": "2019.09.10", "title": "Нинова за арестите на русофили: Провокация, Борисов е готов на всичко за властта"}
{"url": "http://www.cross.bg/yslygi-mrezhi-zhelyazkov-1612984.html", "text": "/КРОСС/ Правителствата трябва да създадат среда за насърчаване на инвестициите и разгръщането на 5G мрежи и услуги. Това призова министърът на транспорта, информационните технологии и съобщенията Росен Желязков по време на Министерска кръгла маса за ролята на високо скоростните цифрови мрежи. Събитието се проведе в Будапеща и е част от програмата на форума на Международния съюз по далекосъобщенията ITU Telecom World 2019.Изграждането на 5G свързаност изисква огромни инвестиции от страна на телекомуникационни оператори, а това може да доведе до високи цени на предоставяните услуги, добави министърът. По думите му, за да се избегне това, е необходима намесата на правителствата. Министърът предложи държавите да се ангажират с изграждане на високоскоростни комуникационни мрежи в отдалечени и слабо населени райони, които не представляват интерес за бизнеса. По този начин операторите ще се насочат само към осигуряване на връзка от основното трасе до домовете и офисите, което би намалило финансовата тежест, каза Росен Желязков.Важен елемент на разходите е стойността на радиочестотния спектър, заяви по време на форума Росен Желязков. „Разбира се, разпределението на честотите и определянето на цените за него, е суверенно право на всяка държава, но вярвам, че това е област, която трябва да бъде разгледана в усилията за насърчаване на 5G мрежи и услуги\", посочи той.Министър Желязков бе категоричен, че бизнесът и гражданите трябва да бъдат убедени в сигурността на използваните услуги и затова правителствата трябва да установят надеждни правила за киберсигурност.„Важно направление е усъвършенстването на цифровите умения и образованието. Това е социален елемент, без пряко въздействие върху 5G бизнеса. В същото време тази дейност е основна за дигиталното общество\", изтъкна още българският министър. ", "date": "2019.09.10", "title": "Министър Росен Желязков: Правителствата трябва да насърчат инвестициите в 5G мрежи и услуги"}
{"url": "http://www.cross.bg/biznes-gyurgevo-malki-1612970.html", "text": "/КРОСС/ Туристически пътеводител, фотоалбум и кратки промоционални клипове ще бъдат създадени за 20 села от областите Русе и Гюргево. Това съобщиха от Бизнес центъра за подпомагане на малки и средни предприятия в крайдунавския град.Пътеводителят ще дава информация за 20-те дестинации, към които има потенциален интерес за посещение, туристически пътеки, описание на традиционните продукти, места за настаняване и възможности за хранене. Фотоалбумът ще съдържа 100 снимки от населените места.Бизнес центърът за подпомагане на малки и средни предприятия в Русе изпълнява европроекта заедно с асоциация \"Конгресно и посетителско бюро Източен Дунав\" от Гюргево, Румъния. Той е на обща стойност около 300 000 евро. ", "date": "2019.09.10", "title": " 20 нови туристически дестинации в района Русе-Гюргево "}
{"url": "http://www.cross.bg/malinov-rysiya-bulgariya-1612964.html", "text": "/КРОСС/ Председателят на Национално движение \"Русофили\" Николай Малинов е обвинен за шпионаж, а генерал Леонид Решетников е със забрана за влизане в България за десет години, наложена от ДАНС, съобщи главният прокурор Сотир Цацаров.Малинов е с наложена парична гаранция от 50 хил. лв. и е със забрана да напуска страната. \"Чуждите организации, за които твърдим и сме събрали доказателства, че се е поставял в услуга са със седалище в Руската Федерация. Организациите са две - Общество \"Двуглав орел\" и Руски институт за стратегически изследвания\", обясниха от прокуратурата. И двете организации се свързват с пенсионирания генерал Решетников.\"Изявления ще има само за фактите, които могат да бъдат оповестени на този етап на разследването. На въпроси няма да отговаряме\". Това заяви главният прокурор Сотир Цацаров на брифинг.\"В хода на разследване на престъплението е установена действаща схема за изпиране на пари. Събрани са данни, че тази схема се използва и за трансфер на финансови средства. По този начин се финансират мероприятия, които застрашават националната сигурност на страната. Събрани са доказателства за участие на един български гражданин.Той е Николай Малинов, който е привлечен в качеството си на обвиняем, поясни Цацаров.\"В хода на разследването е установено, че Малинов е приемал да изпълнява задачи срещу заплащане за съответните организации. Образувани са досъдебни производства.На 9.09. тази година са проведени 11 претърсвания на недвижими имоти, иззети са телефони, документи, които имат връзка с престъплението, за което е привлечен под наказателна отговорност\", допълни зам.-главният прокурор Иван Гешев. От думите му стана ясно, че е намерена и докладна на руски език.Повдигнато е обвинение в шпионаж на председателя на Движение \"Русофили\" Николай Малинов, обяви заместник-главният прокурор Иван Гешев.Иззети са компютърни конфигурации, множество документи и такива доказателства, които имат пряко отношение към Николай Малинов. Иззета е докладна дописка от Малинов за преориентиране на страната към Русия. Описано е каква е настоящата ситуация в България и какви насоки да се предприемат, за да се преориентира страната ни към Русия. Основна цел е геополитическа преориентация на България.„Ние концентрираме усилията си в 5 основни направления\" - дейност на НПО, създаване и поддържане на интернет сайтове , собствен телевизионен канал, аналитичен център и създаване на партия.Според Малинов следва да се упражнява политическо влияние неявно. Предвижда се и създаването на влиятелен информационен канал или информационна агенция.В документа е записано още, че политическата партия, която трябва да работи за геополитическата преориентация на България от ЕС към Русия трябва да бъде непреодолим фактор в българския парламент.За да се осъществят тези идеи е било необходимо финансиране в голям размер.„...опитват се да свържат нашето общество за руско историческо просвещение „Двуглав орел\", което работи само в Русия, към някакви фантастични планове. Но това им е достатъчно да громят истинските български патриоти. Уверен съм, че с тези акции настоящата българска власт напълно ще се дискредитира в очите на българския народ. Да нападат хора само затова, че почитат традициите и историята, жертвите, дадени от Русия при създаването на българската държава могат само враговете на България\", пише Решетников в профила си в социалната мрежа.Пред Радио Пловдив политологът Даниел Смилов коментира, че до момента не сме имали подобна активност на българските служби, въпреки че сериозни поводи за намеса не са липсвали като при казусите \"Гебрев\" и \"Скрипал\". Има неочакваност в акциите на прокуратурата. Да коментираме правната страна на въпроса е невъзможно, защото нямаме информация. Казусът е сложен, но ако става дума за социологическо проучване, то трудно би било квалифицирано като акт на шпионаж, независимо от съдържанието му. Предполагам, че службите имат и друга информация.Смилов не обвърза реакцията на МВнР за откриването на изложбата за 9-ти септември в Руското посолство и акцията на прокуратурата вчера. В първия случай отговорът на София беше оправдан и добре аргументиран, защото не става дума за пренаписване на историята. Шпионският скандал е доста сложен, тук основата е в правовата държава и законите на държавата. Не бих искал това да е някаква обща кампания, каквито и да са нейните цели, включително за харесване на десния избирател.Със сигурност ще има изостряне на отношенията с Русия. Странно е, че е избрана организация с маргинално влияние в политическата сфера, в същото време като се вгледаме в управляващото мнозинство там е партия Атака, която е откривала кампания в Русия, гордее се със сътрудничестовото с определени личности и служби. ", "date": "2019.09.10", "title": "Прокуратурата обвини председателя на НД \"Русофили\" в шпионаж (обновена)"}
{"url": "http://www.cross.bg/svoge-mondeliiiz-fabrika-1612965.html", "text": "/КРОСС/ Шоколадовата фабрика в град Своге заема ключово място на картата на международния производител на шоколад, бисквити и сладки изделия -Монделийз Интернешънъл. В нея се произвеждат множество разнообразни продукти, както и емблематичните шоколади „Своге\", които през тази година честват своя 25-и рожден ден, заедно с 25-тата годишнина от придобиването на шоколадовата фабрика в град Своге от глобалната международна компания.За Монделийз шоколадовата фабрика в гр. Своге е пионер в иновативните и комплексни проекти, а разнообразната продуктова гама - вафли, бонбони и шоколадови блокчета, я позиционира като ценен актив. Тя е и пилотна фабрика и център за разработка на множество нови продукти и процеси, преди да се установят производствата и разраснат глобално в системата на компанията.Честванията за компанията съвпадат и със старта на нова пакетажна линия за шоколадови бонбони. За инсталацията и въвеждането й в експлоатация Монделийз Интернешънъл инвестира над 22 млн. лв. През последните 3 години компанията фокусира усилията си върху нова технология за пакетиране на бонбони с цел оптимизация и ускоряване на производствения процес, запазвайки любимия вкус и външен вид на продуктите. Новата линия е с внушителните размери на футболно игрище и може да произвежда до 6 600 бонбона в минута. Благодарение на иновативната инсталация компанията успява да увеличи разнообразието от продукти, произведени в страната ни.Заводът в Своге е ценен и с възможностите си за производство на по-комплексни за изпълнение продукти с крем, добавки, многокомпонентни пълнежи. Единствено в Своге Моднелийз Интернешънъл произвежда шоколад с фъстъци и карамер, , който се предлага в 27 държави на 4 континента - Европа, Австралия, Южна Америка и Азия. „Шоколадовата фабрика е ключова за Монделийз при производството на множество изделия в световен мащаб. В България произвеждаме както локални продукти, като шоколади „Своге\", така и международни емблематични брандове, като Milka. Днес, фабриката достига производствен обем от над 32 хил. тона годишно, най-високият обем произвеждан някога в нея, като продукцията ни се разпространява в близо 40 държави на 6 континента\", коментира Анна Маринкова - директор на завода на Монделийз в град Своге.Към днешна дата, в завода са заети близо 550 души, а Монделийз е инвестирала повече от 106 милиона лева в град Своге и региона за последните 10 години. Средствата са вложени за подкрепа на местните общности, намаляване на собствения екологичен отпечатък върху природата и оптимизация на производствени процеси. В следствие на инвестициите към днешна дата шоколадовата фабрика на Монделийз рециклира до 99% от своите отпадъци, получени от производствения процес. ", "date": "2019.09.10", "title": " Шоколадовата фабрика на Монделийз Интернешънъл в гр. Своге с нова супер скоростна и иновативна линия за шоколадови бонбони"}
{"url": "http://www.cross.bg/dvizhenie-izbori-registrira-1612966.html", "text": "/КРОСС/„Движение 21\" се регистрира в ЦИК за предстоящите местни избори. Партията няма да издигне свой кандидат за кмет за столицата, а дава подкрепата си на Мая Манолова. „Движение 21\" се явява със своя собствена листа за София, а за останалите населени места е ограничило своето участие до тези, в които смята, че има реални шансове за пробив в местната власт. В част от общините партията ще се яви в състава на коалиции.„Тези избори са с голям залог, в тях няма нищо местно и говоренето за кучета, котки и градинки е неуместно. Решенията в Столична община много отдавна са подчинени на корупционните мераци на управляващата партия и цялата Община е обрасла в схеми\", това заяви председателят на „Движение 21\" Татяна Дончева при регистрирането на политическата партия в ЦИК.По думите на председателят на „Движение 21\" София е разковничето за тръгването на България по друг път. Според Татяна Дончева ако ГЕРБ загубят изборите в столицата, ще падне и цялото им управление. „Важно е Столична община да започне да работи по един нормален начин, за да прекъснем това мутренско управление, което е белязало нашата страна и ще има тежки последици, които ще изкупуваме много години\", допълня тя.  ", "date": "2019.09.10", "title": "Движение 21“ се регистрира в ЦИК за предстоящите местни избори"}
{"url": "http://www.cross.bg/koreya-prodykti-biznes-1612967.html", "text": "/КРОСС/ Български продукти сред които вина, етерични масла и млечни продукти са с изключителен потенциал да бъдат изнасяни за корейския пазар. Това стана ясно по време на среща на министъра на икономиката Емил Караниколов, който е  на работно посещение в Сеул, с председателя на Корейската асоциация на компаниите-вносители /КOIMA/ г-н Хонг Кванг-Хи.Корейската асоциация на компаниите-вносители (KOIMA) е организация, в която членуват над 8000 южнокорейски бизнес компании-вносители и е създадена през 1970 г. Това е единствената бизнес организация в Република Корея, която има за цел да подпомага вноса от чужбина и играе много важна роля в насърчаването на търговията на страната.По време на разговорите  от организацията  са проявили интерес и към други висококачествени български продукти, които да бъдат реализирани в Корея.„През 2018 година българският износ за Корея надхвърли 106 млн. щ. д. Разчитаме на прояви като бизнес форуми и на активност от страна на бизнеса от двете страни за увеличаване на търговския обмен и за създаване на контакти с цел реализиране на съвместни проекти\", посочи министър Караниколов.На срещите си с представителите на корейския бизнес икономическият ни министър изтъкна и  предимствата на страната ни, като атрактивна дестинация за инвестиции. По думите му Правителството е в непрекъснат, активен диалог и партньорство с бизнеса за реализирането на последователна външноикономическа политика, целяща разширяване на пазарното присъствие, подобряване на условията за достъп до чужди пазари и привличане на чуждестранни инвестиции. „Подкрепяме експортно ориентирани сектори с висока добавена стойност и висок потенциал за внедряване на иновации в производството\", посочи още той.По време на официалната си визита Караниколов се срещна още и със заместник-министъра на търговията, индустрията и енергетиката на Република Корея г-н Ким Йонг -Рае. Пред него икономическият министър подчерта, че Република Корея е приоритетен икономически партньор в Азия и усилията ни са насочени към насърчаване на двустранното сътрудничество и засилване на икономическите връзки между двете страни.От своя страна заместник-министърът на търговията на Корея изтъкна, че акцентирането на развойна дейност и сектори за високи технологии е ниша, която ще даде цялостен облик на България като страна залагаща на технологиите и дейности носещи висока добавена стойност.  ", "date": "2019.09.10", "title": "Южна Корея иска да внася български вина, етерични масла и млечни продукти"}
{"url": "http://www.cross.bg/vasilev-vuprosi-lazov-1612968.html", "text": "/КРОСС/ Банкерът Цветан Василев давал по 10 млн. лева месечно на ТВ 7, като парите били осигурявани от кредити, отпускани на близки до него фирми. Това стана ясно по време на заседанието по делото за фалита на КТБ, което се гледа в Специализирания съд, съобщи \"24 часа\".Днес беше първото заседание, на което основният свидетел Бисер Лазов започна да отговаря на въпроси. От 26 март до момента той правеше изложение. Първи правото на въпроси имат от прокуратурата, като те се отнасят до фирмите, свързани с Василев, но регистрирани на името на негови приближени или служители.В началото на заседанието той обясни, че ако на моменти се спира в отговора си, това не се дължи на притеснение, а на негов говорен дефект още от детските години. И уточни, че ще ползва писмени бележки.Обстоятелственото му обяснение изнерви адвокатите на подсъдимите, които на няколко пъти го прекъснаха и поискаха той да отговаря на конкретните въпроси конкретно.\"Не мога да отговарям като някакъв ром по някаква дедесарска тема\", отговори Лазов в своя защита.Съдът също му обърна внимание, че трябва да е по-конкретен на конкретните въпроси.Първото дружество, за което беше питан, бе \"Акванада\". Оказа се, че фирмата е създадена след 2005 година и неин собственик по документи се водела счетоводителка във фирмата на Василев. Това дружество било от типа дружества, които са регистрирани на хора, неприближени на Василев, но които го познават и работят в негови офиси. Дружеството не развивало никаква дейност, нямало и свой персонал. Адресът му бил адрес на един от служителите на Цветан Василев. С кредит, отпуснат на дружеството през 2011 година, е бил увеличен капиталът на корабостроителница Русе.Второто дружество, за което бе питан, бе \"Арестон\" ЕОД. То се водело на името на Александър Радев, дългогодишен служител на Василев и шеф на неговата охрана. Той бил толкова приближен на бившия банкер, че дори Василев присъствал на негово тържество послучай юбилея му. То също нямало собствена стопанска дейност и персонал.\"Идеята беше да се финансирали те различно от Василев\", обясни Лазов.През 2013 година след публикация във вестник \"Капитал\" озаглавена \"Държавата КТБ\" Цветан Василев много се ядосал и поискал да се регистрират още фирми. Лазов, на когото в този ден трябвало да направят операция на зъбите, му обяснил, че повече няма възможности да осигурява хора. Тогава Василев му обяснил, че той ще има грижата оттук нататък.\"След месеци забелязах, че започнаха да се появяват имената на нови дружества, а на електронната поща идваха писма за регистрацията на нови фирми, които бяха техните своеобразни кръщелни свидетелства\", добави основният свидетел.Той беше попитан и за още две фирми, регистрирани, за да получават кредити от КТБ, а тези пари отивали за погасителни вноски и лихви. Лазов отново припомни, че с кредит от банката Цветан Василев си е купил и самолет.По делото освен банкерът, който се укрива в Белград, подсъдими са още 17 души. Процесът продължава с въпроси на прокуратурата за регистрация на други фирми на свързани с Василев хора. ", "date": "2019.09.10", "title": "Цветан Василев давал по 10 млн. лева месечно на ТВ7"}
{"url": "http://www.cross.bg/kremul-peskov-amerikanskite-1612969.html", "text": "/КРОСС/ Кремъл потвърди днес, че бившият руски представител, идентифициран в медийни публикации с агент на ЦРУ в Русия, действително е работил в руската президентска администрация.Говорителят на Кремъл Дмитрий Песков заяви, че Олег Смоленков е работил в руската президентска администрация, но в периода 2016-2017 г. е бил уволнен. Според руското президентство обаче той не е имал пряк достъп до Владимир Путин, предаде Ройтерс, цитирана от БТА.Тъкмо обратното твърдят американските медии: Си Ен Ен твърди, че агентът не е бил сред най-близкото обкръжение на Путин, но от десетилетия имал личен достъп до Путин и е предоставил тайно направени снимки на документи на бюрото на президента. Според публикациите той е предал доказателства за пряката намеса на руския президент в американските избори през 2016 г.Песков отказа да уточни дали този човек е бил агент или не, но добави, че публикациите в американските медии звучат като \"пълп фикшън\" (криминале).Вчера американски медии съобщиха, че през 2017 г. разузнаването на САЩ е предприело операция за извеждане на високопоставен руски представител, който бил сътрудник на ЦРУ.Днес в руския в. \"Комерсант\" бе публикувана информация, че този представител може да е човек на име Олег Смоленков.Песков заяви, че Кремъл не се занимава с издирване на този руски гражданин, предаде ТАСС. \"Не се занимаваме с издирване на хора\", каза Песков в отговор на журналистически въпрос дали на Кремъл е известно нещо за настоящото местонахождение на Смоленков. ", "date": "2019.09.10", "title": "Песков потвърди, че \"агентът на ЦРУ в Русия\" действително е работил в Кремъл"}
{"url": "http://www.cross.bg/blading-sofia-karane-1612960.html", "text": "/КРОСС/ Sofia Blading III идва след по-малко от месец. Третото издание на фестивала за каране на блейдове ще превърне София в арена за улични, паркови състезания, партита и много други активности от 3 до 6 октомври. И тази година в събитието ще се включат имена от световната блейдинг сцена, като Стефан Моселманс от Белгия, Гразина Вратни от Полша, както и състезатели от Словакия, Франция, Гърция, Румъния, Великобритания, Германия, и други.Всичко започва в четвъртък (3 октомври) с импровизирано каране из града. В петък (4 октомври) организаторите са замислили тур из софийските спотове за каране. В събота (5 октомври) ще бъдат и основните активности - безплатни уроци и състезание за деца, състезания за жени и за мъже, както и за висок скок във, а награждаването ще завърши в бар Switch. Достъпът до всички събития е свободен.Тази година освен наградите за състезателите ще има и награди за публиката, като томбола с ваучери за татуировки, обещават от Sofia Blading. Историята на фестивала Sofia Blading започва през 2017 г. с идеята на организаторите не толкова да бъде състезание, а повод на едно място - София, да се съберат хора от цял свят, обединени от манията каране на блейдове. Така и се случва - миналата година събитието събра хора от 13 страни, а видео може да видите .Цялата програма и какво ще се случва на Sofia Blading III може да следите.Повече за организаторите можете да намерите .В Instagram всичко се случва.  ", "date": "2019.09.10", "title": "Sofia Blading III идва"}
{"url": "http://www.cross.bg/provede-zasedanieto-sofiya-1612961.html", "text": "/КРОСС/На 11 септември ще се проведе заседание на Градската конференция на Софийската организация на БСП.На заседанието ще бъде обсъдена и приета предизборната платформа на организцията за местните избори. Конференцията ще определи кандидата за кмет на София. Ще бъде избран водач и ще бъде подредена листата за общински съветници от „БСП за България\".Форумът ще се проведе от 16.00 часа в залата на „Позитано\" №20, етаж 1.Първата част от заседанието е открита за медиите. ", "date": "2019.09.10", "title": "  БСП – София ще проведе заседание на Градската конференция"}
{"url": "http://www.cross.bg/leva-zaplata-tryda-1612962.html", "text": "/КРОСС/ За хиляда лева миминална заплата ще настояват от КТ \"Подкрепа\" при обсъжданията на бюджета за догодина. Ваня Григорова - икономически съветник от синдиката, се аргументира, че така тя ще отговаря на производителността на труда. Правителството предвижда минимналното възнаграждение през 2020  да стане 610 лева вместо досегашните 560 лева.Григорова обясни: \"Ние винаги искаме по-висока минимална работна заплата, тъй като дори според европейските сравнения, заплатите в България са около една четвърт от средноевропейските, а производителността на труда в България е около 50% от средноевропейската. Тоест у нас трябва да има драстично нарастване на заплатите, за да можем да достигнем само производителноста на труда\".От синдиката предлагат и въвеждане на минимални работни заплати по браншове, но при запазване и на минималното възнаграждение на национално ниво. ", "date": "2019.09.10", "title": " КТ \"Подкрепа\" иска 1000 лева минимална заплата "}
{"url": "http://www.cross.bg/prognozi-ochakvat-oktomvri-1612963.html", "text": "/КРОСС/ Излезе актуалното септемврийско сезонно издание на прогнозата на Европейския център за средносрочни метеорологични прогнози ECMRWF (за краткост наричан ЕС). Сезонните прогнози са достъпни на сайта на Еврокомисията (European Forest Fire Information System - EFFIS).В актуалната прогноза (>>>виж галерията от карти>>>) месец октомври се очаква да бъде доста топъл (наднормен) с положителна аномалия около градус и половина до два градуса, а зимата - мека и относително суха или нормална по отношение на валежите.След почти нормални температури (само в лек плюс) за ноември, температури около нормалните се очакват и за първия зимен месец - декември. С това зимата ще отива към своя край: за януари и февруари за нашия регион очакваните аномалии са над 2 градуса.Във валежно отношение се откроява видима тенденция за по-сухо от обичайното време. Поднормени валежи или такива около норма, следва да се очакват и за трите зимни месеци, както и за октомври (впрочем и до края на септември), а някаква вероятност за около обичайните валежи има само за ноември.Тези дългосрочни прогнози са близки с тези на американската метеоагенция НОАА и подразделението й Център за климатични прогнози (СРС). Тях очаквайте в следващите няколко дни.Сезонната система за прогнозиране на времето S5 на Европейския център за средносрочни прогнози (ECMWF) се основава на глобален модел, базиран на взаимодействията на атмосферата и океаните. Тъй като океанската циркулация е основен източник на предсказуемост в сезонния мащаб прогнози, въпросният модел се базира на взаимодействието океан-атмосфера.S5 има повърхностна решетка с разстояние от 80 км., докато местното време и климат (това в даден пункт, град, населено място) са силно повлияни от твърде голям брой характеристики, за да бъдат включени в модела с относително ниска разделителна способност (изключващ, например, влиянието на хълмове, брегови линии, свойства на земната повърхност).По този начин опитът да се отчетат местните стойности, изхождайки от тези на картите в галерията може да доведат до подвеждащи резултати.Важна забележка: аномалиите са спрямо норма 1981-2010 година, която вече за някои месеци е с около градус по-висока от класическата 1961-1990. Тоест реално аномалиите ще бъдат над 2 градуса, а това е доста сериозен показател на месечна база. Видно от картата, най-голяма положителна аномалия след дежурно \"претоплената\" Арктика и Северозападна Африка, има около Черноморския басейн - у нас и в Турция.Дългосрочният модел само указва най-общите насоки на някои показатели, в нашия случай - температура и валежи. Те са посочени като отклонение от нормалните за предишен 30-годишен период и се наричат \"аномалии\". Ако отклонението е надолу, аномалиите са отрицателни, ако е нагоре - положителни. ", "date": "2019.09.10", "title": " Европейският метеоцентър: очакват ни топъл октомври и мека зима "}
{"url": "http://www.cross.bg/bulgariya-aikb-asotziatziyata-1612959.html", "text": "/КРОСС/ Днес, 10.09.2019 г., главният прокурор Сотир Цацаров и заместникът му Иван Гешев се срещнаха с ръководството на Асоциацията на индустриалния капитал в България (АИКБ). В срещата участваха председателят на АИКБ Васил Велев и изпълнителният й директор Добрин Иванов.По време на разговорите бяха обсъдени актуални проблеми, свързани със закононарушения, по-специално в сферата на енергетиката, както и злоупотребите при издаване на болнични листове.В хода на срещата бе подчертано и дългогодишното полезно за обществото сътрудничество и ползотворен диалог между Прокуратурата на Република България и Асоциацията на индустриалния капитал в България.  ", "date": "2019.09.10", "title": "Сотир Цацаров и Иван Гешев се срещнаха с ръководството на АИКБ"}
{"url": "http://www.cross.bg/granitza-nelegalno-marinov-1612952.html", "text": "/КРОСС/  Вътрешният министър Младен Маринов заяви, че се отчита ръст в опитите за нелегално преминаване на българо-гръцката граница от мигранти. Той коментира темата пред журналисти след участие в 13-тата Международна научна конференция \"Сигурността в Югоизточна Европа\", провела се в София. Маринов посочи, че са дислоцирани допълнително сили по границата с Гърция.Той отбеляза, че българо-турската граница се охранява добре и там няма проблем. По думите му, процесите, които се развиват в Близкия Изток и в Турция предполагат усложняване на обстановката.\"Следим процесите в Турция. Виждате какво се случва. За съжаление тези процеси не зависят само от нашето желание. Те са по-глобални и естествено, когато има раздвижване и някакви притеснения, ние сме длъжни да вземем мерки. Наистина българо-турската граница се охранява добре. Има изградени съответни съоръжения, но имаме проблем със сухоземната граница с Гърция. Поради тази причина сме дислоцирали допълнително командировани сили, така че да можем да пазим сигурността на границата. Отчитаме ръст в опитите да бъде премината нелегално тази граница. Имаме добро взаимодействие с гръцките власти\", каза Маринов.Министърът обясни, че в Гърция има много мигранти по островите, които се превозват към континента и това предполага да правят опити по различни маршрути да се насочат към Западна Европа.  ", "date": "2019.09.10", "title": "Мигранти опитват нелегално преминаване на българо-гръцката граница"}
{"url": "http://www.cross.bg/borisov-chyma-svinete-1612953.html", "text": "/КРОСС/ В България предприемаме всички мерки за ограничаване разпространението на заболяването Африканска чума по свинете, заяви министър-председателят Бойко Борисов по време на срещата си с еврокомисаря по здравеопазване и безопасност на храните Витянис Андрюкайтис. Премиерът Борисов отбеляза, че за целта в страната се прилага план, изготвен от Министерството на земеделието, храните и горите, който включва засилен контрол на граничните контролно-пропускателни пунктове, мерки за биосигурност в свиневъдните обекти, провеждане на информационна кампания, извършване на дезинфекция на площи и продукти, постоянен епизоотологичен надзор и редуциране на популацията от диви свине.Министър-председателят Борисов изтъкна, че за да бъдат приложени с цялата си сила тези мерки, се използва сериозен финансов ресурс. Премиерът добави, че българското правителство е отпуснало 28 млн. лв. за изплащане на обезщетения и прилагане на мерките за ограничаване и ликвидиране на заболяването Африканска чума по свинете на територията на България. Съгласно процедурата на Европейската комисия се извършва частично рефинансиране на направените разходи. Министър-председателят Борисов изрази надежда, че в най-кратки срокове Европейската комисия ще започне да възстановява разходите, направени от България, по овладяване на различни заболявания по животните, в това число и Африканската чума по свинете. Според премиера Бойко Борисов разпространението на болестта АЧС е не само регионален, но вече и глобален проблем, който носи огромни загуби на засегнатите държави и който може да повлияе трайно не само върху определен сектор, а върху цели икономики и търговски партньорства. По тази причина министър-председателят счита за изключително важна координацията на действията в борбата срещу АЧС в Европа. Министър-председателят Борисов изрази увереност, че експертната среща по въпросите на АЧС, чийто домакин е София, ще допринесе за изготвянето на Глобална стратегия за контрол и изкореняване на Африканската чума по свинете в световен мащаб.", "date": "2019.09.10", "title": "Борисов се срещна с европейския комисар по здравеопазване и безопасност на храните "}
{"url": "http://www.cross.bg/internet-medii-elektronni-1612949.html", "text": "/КРОСС/  Съветът за електронни медии (СЕМ) очаква парламентът да инициира обществена дискусия за законови промени с участието на всички заинтересовани медии, като един от акцентите да бъде припознаването на интернет сайтовете като електронни медии и те да подлежат на регулация.Това стана ясно от коментара на члена на СЕМ Бетина Жотева по повод скандала с публикуваните снимки на близка на един от кандидатите за кмет на София.„Никога не сме се съмнявали в СЕМ, че са необходими интернет-регулации. От самото ни встъпване, отпреди 3 години, говорим за разширяване на правомощията на регулатора върху аудиовизуалното съдържание в интернет. Има нова директива, която беше приета миналата година, именно за да се вкара новия момент за наблюдение на медиите в интернет\".БНР, БНТ и Асоциацията на българските радио и телевизионни оператори вече излязоха с обща позиция за спазване на етиката в журналистическата професия като белег за зрелостта на демокрацията в държавата. ", "date": "2019.09.10", "title": "СЕМ иска регулация на медиите в интернет "}
{"url": "http://www.cross.bg/huawei-biznes-kompaniya-1612950.html", "text": "/КРОСС/  Действията на САЩ по отношение на Huawei са много лош сигнал за цялото бизнес общество, съобщи представителят на компанията в ЕС Ейбрахам Лю.„Не знам, какво мисли Google, какво мислят останалите бизнес лидери в САЩ. Ако бях на тяхно място, щях да съм обезпокоен от сигналите, които правителството на Съединените щати отправи към външни бизнес партньори. Щях да си помисля: ако сега е Huawei, кой ще бъде следващ, може ли това да се случи и с други? Тъй като САЩ могат да ви атакуват без каквито и да е доказателства\", заяви Лю.Той даде за пример автомобилния сектор, който може да попадне под ударите на американските санкции във връзка с националната сигурност.Американската администрация обвини Huawei в сътрудничество с военното разузнаване на Китай и възможно следене на клиенти. В същото време САЩ се опитват да убедят други държави да не използват инфраструктурата и оборудването на китайската компания при прехода към стандартите на новите 5G-технологии.От Huawei заявиха, че обвиненията са необосновани, политически мотивирани и нарушават принципите на пазарната конкуренция.През май Министерството на търговията на САЩ вкара Huawei в черен списък, който забранява на компанията да купува компоненти и технологии от американски производители.Впоследствие на Huawei беше дадена отсрочка, която позволява да бъдат закупувани произведени в САЩ компоненти за поддръжка на мрежите и обновяване на програмното обезпечаване на съществуващите телефони.От Huawei заявиха, че те са частна компания със система за управление на непрекъснатост на бизнеса, за чието внедряване е помогнала американската компания IBM. ", "date": "2019.09.10", "title": "Huawei: Действията на САЩ срещу нас са лош сигнал към бизнеса"}
{"url": "http://www.cross.bg/oled-televizorite-nvidia-1612954.html", "text": "/КРОСС/ LG Electronics (LG) обедини сили с NVIDIA, за да осъществи мечтите на всички запалени геймъри, добавяйки поддръжка за съвместимост с NVIDIA G-SYNC® към своите зашеметяващи OLED телевизори (модел 65/55E9, модел 77/65/55C9). Новите OLED продукти на LG предлагат невероятна скорост и цветово възпроизвеждане, тяхното изпълнение и качество на картината са валидирани чрез тестване на съвместимостта с NVIDIA G-SYNC, за да осигури гладко и потапящо гейминг преживяване без трептене и накъсване.С невероятно качество на картината, ниско входно закъснение и ултра бързо време за реакция, телевизорите OLED на LG вече са спечелили репутация за доставяне на оптимизирано гейминг преживяване. Добавената съвместимост с NVIDIA G-SYNC вдига летвата още веднъж, гарантирайки дори по-потапящо гейминг преживяване на голям екран на водещите 4K OLED модели на компанията, достъпни в размери от 55 до 77 инча.OLED технологията на LG дава възможност на потребителите да се насладят на любимите си игри, използвайки прецизността на контрола на индивидуални пиксели за произвеждане на невероятни реалистични картини. Наред с безкрайния контраст и прецизното цветово възпроизвеждане, телевизорите предлагат изключително бързо време за реакция с честота на опресняване до 120Hz. Входно закъснение, което може да е ключово за резултата от играта - победа или загуба, едва се долавя при диапазон от 6 милисекунди за 1440p съдържание на 120 Hz и 13 милисекунди за 4K съдържание на 60 Hz. Минималното входно закъснение за OLED телевизорите на LG, по-малък от кадър, без загуба в качеството на картината, ги прави най-добрите дисплеи за гейминг.Нещо повече, новите модели OLED телевизори на LG поддържат голямо разнообразие от HDR формати, които допълнително усъвършенстват гейминг преживяването. Потребителите могат да играят на съвместими игри с динамичен HDR10 или Dolby Vision (на над 120 кадъра в секунда за FULL HD съдържание), възползвайки се от спецификациите на HDMI 2.1 като автоматичен режим с ниска латентност (ALLM), подобрен аудио канал за връщане (eARC) и променлива честота на опресняване (VRR).За да повишат усещането за потапяне в потребителите, докато играят игри или гледат забързано съдържание, OLED телевизорите на LG поддържат кинематографични аудио формати, включително Dolby Atmos и Dolby TrueHD. С най-добрите примиум аудио и видео формати, потребителите могат да чуват и виждат съдържанието по начина, по който е замислено от създателите. Тези модели също така включват интегриран AI звук за завладяващ виртуален 5.1 съраунд.„Не е тайна, че OLED телевизорите на LG са желани от геймърите по целия свят и поради тази причина се ангажираме да оптимизираме OLED гейминг преживяването за тях\", заяви Сам Ким, старши вицепрезидент и ръководител на планирането за TV продукти в LG Electronics Home Entertainment. „С внедряването на NVIDIA G-SYNC, показваме как OLED телевизорите имат подкрепата на най-големия гейминг хардуер бранд в света, за да изглеждат продуктите по възможно най-добрия начин.\"„Развълнувани сме да доставим G-SYNC Compatible към OLED телевизорите на LG и HDMI променлива честота на опресняване към нашите GeForce RTX 20-Series графични процесори\", заяви Мат Уеблинг, маркетинг директор на GeForce в NVIDIA. „Геймърите ще бъдат зашеметени от бързото време за реакция и на реалистичните изображения на тези телевизори докато играят последните игри, включващи проследяване на лъчи в реално време с GeForce.\"NVIDIA G-SYNC Compatible за OLED телевизорите на LG ще бъде достъпно на избрани пазари в следващите седмици.  ", "date": "2019.09.10", "title": "LG представя първите OLED телевизори, които поддържат NVIDIA G-SYNC "}
{"url": "http://www.cross.bg/resor-otgovarya-rukovodi-1612956.html", "text": "/КРОСС/Мария Габриел е новият еврокомисар по иновациите и младежта. Това обяви новоизбраният председател на Европейската комисия Урсула фон дер Лайен.Мария Габриел, комисар от България в момента, тя работи с всеотдайност в ресора на цифровите въпроси, а сега ще създава нови перспективи за новото поколение за иновации и младеж. Това заяви новият председател на Европейската комисия Урсула фон дер Лайен на брифинг от Брюксел, излъчен на живо по Канал 3.Моят екип събира таланти, той е много уравновесен, дава разнообразие, различни компетенции и опит. Искам комисия, която да води с решителност, която да се съсредоточи върху основните проблеми и да намери отговори. Заяви във встъплението си Урсула фон дер Лайен, нововоизбраният председател на Европейската комисия, която оповести ресорите на новите еврокомисари. Заместник-председатели са едновременно и комисари, обясни Урсула фон дер Лайен.Вчера Еврокомисията разпространи списък с 27-те eврокомисари, които ще са част от новия състав на институцията. В него липсва еврокомисар от Великобритания, тъй като Комисията работи с презумпцията, че Обединеното кралство се оттегля от ЕС на 31-ви октомври.Спазено е обещанието за паритет на половете, като жените в него са 13, а мъжете - 14. 8 от тях са комисари от предишния състав - освен българският представител Мария Габриел, това са Франс Тимерманс, Маргрете Вестагер, Йоханес Хан, Вера Юрова, Фил Хоганс, Валдис Домбровскис, Марош Шефчович.Новата Комисия ще бъде отражение на приоритетите и амбициите, изложени в Политическите насоки. Комисията е структурирана около целите, за постигането на които Европейският парламент избра председателя Фон дер Лайен.Новият колегиум ще се състои от осем заместник-председатели, в това число върховния представител на Съюза по въпросите на външната политика и политиката на сигурност (Жозеп Борел).Трима изпълнителни заместник-председатели ще имат двойна функция. Те ще бъдат едновременно заместник-председатели, отговарящи за една от трите основни теми в дневния ред на новоизбрания председател, и членове на Комисията.Изпълнителният заместник-председател Франс Тимерманс (Нидерландия) ще координира работата по Европейския зелен пакт. Той ще отговаря и за политиката за борба с изменението на климата със съдействието на Генерална дирекция „Действия по климата\".Изпълнителният заместник-председател Маргрете Вестегер (Дания) ще координира цялата програма за подготвеност на Европа за цифровата ера и ще бъде комисар по въпросите на конкуренцията с подкрепата на Генерална дирекция „Конкуренция\".Изпълнителният заместник-председател Валдис Домбровскис (Латвия) ще координира работата в областта на икономиката в интерес на хората и ще бъде комисар, отговарящ за финансовите услуги, със съдействието на Генерална дирекция „Финансова стабилност, финансови услуги и съюз на капиталовите пазари\".Останалите петима заместник-председатели са:Жозеп Борел (Испания): кандидат за ВП/ЗП, „По-силна Европа на световната сцена\";Вера Йоурова, (Чешка република): „Ценности и прозрачност\";Маргаритис Схинас (Гърция): „Съхраняване на европейския ни начин на живот\";Марош Шефчович (Словакия): „Междуинституционални отношения и перспективи\";Дубравка Шуица (Хърватия): „Демокрация и демография\".Останалите кандидати за комисари са следните лица:Йоханес Хан (Австрия) ще отговаря за ресор „Бюджет и администрация\" и ще се отчита пряко пред председателя на Комисията Урсула фон дер Лайен.Дидие Рейндерс (Белгия) ще отговаря за ресор „Правосъдие\" (включително по въпросите за върховенството на закона).Мария Габриел (България) преминава към създаването на нови перспективи за младото поколение, ресор „Иновации и младеж\".Стела Кириaкидес (Кипър) ще ръководи ресор „Здравеопазване\".Кадри Симсон (Естония) ще отговаря за ресор „Енергетика\".Юта Урпилайнен (Финландия) ще поеме отговорността за ресор „Международни партньорства\".Силви Гулар (Франция) - Като комисар за ресора „Вътрешен пазар\" тя ще ръководи работата ни в областта на индустриалната политика и ще насърчава цифровия единен пазар. Тя ще отговаря и за новата Генерална дирекция „Отбранителна промишленост и космическо пространство\".Ласло Трочани (Унгария) ще ръководи ресор „Съседство и разширяване\".Фил Хоган (Ирландия) ще допринесе с опита си в новата Комисия в ресор „Търговия\".Паоло Джентилони (Италия) -ще сподели големия си опит в ресор „Икономика\".Виргиниюс Синкявичюс (Литва) ще отговаря за „Околна среда и океани\".Никола Шмит (Люксембург) ще отговаря за ресор „Работни места\".Хелена Дали (Малта) ще ръководи ресор „Равнопоставеност\".Януш Войчеховски (Полша) ще отговаря за ресор „Земеделие\".Елиза Ферейра (Португалия) ще ръководи ресор „Сближаване и реформи\".Рована Плумб (Румъния) ще отговаря за ресор „Транспорт\".Янез Ленарчич (Словения) ще отговаря за ресор „Управление при кризи\".Илва Йохансон (Швеция) ще ръководи ресор „Вътрешни работи\". ", "date": "2019.09.10", "title": "Мария Габриел е новият еврокомисар по иновациите и младежта"}
{"url": "http://www.cross.bg/godini-direktor-media-1612957.html", "text": "/КРОСС/ All Channels Communications Group, най-голямата независима българска комуникационна група, обяви старта на новата медийна агенция - Connected. Тя ще бъде петата самостоятелна агенция в рамките на компанията. Управляващ директор на новооснованата агенция ще бъде Александър Гагов, който се присъединява към екипа с над 20 години опит в областта на медиите и стратегическото позициониране на водещи международни и локални компании и марки.\"Медийният бизнес съществува в групата ни от близо 10 години като звено в рамките на All Channels|Advertising. Прецизното медийно таргетиране винаги е било част от интегрираните комуникационни решения, които сме предоставяли на нашите локални и международни партньори. Connected е логична стъпка в нашето стратегическо развитие. Вярвам, че с Александър Гагов и дългогодишния ни медиен директор Гергана Петрова, ще можем да предоставим на клиентите си още повече не само по отношение на обслужване, но и като качество и резултати\", сподели Александър Дурчев, основател и главен управляващ директор на All Channels Communication Group.„С All Channels се познаваме отдавна, покрай съвместната ни работа по клиенти през годините. Радвам се, че се присъединявам към екипа в такъв амбициозен момент - развитието на независим медиен бизнес. Вярвам, че мотивацията на екипа е много висока, в агенцията има чудесни професионалисти и хора. Освен това, сред партньoрите на групата са едни от най-големите и активни брандове на пазара, а дългосрочните взаимоотношения с тях са отлична основа за успешен съвместен бизнес.\", сподели Александър Гагов, управляващ директор в Connected.Клиентите, за които новата агенция вече предлага пълно медийно обслужване, са микс от международни и локални компании в различни сектори на бизнеса - бързооборотни стоки, напитки, услуги, ритейл и козметика.„През последните години медийният екип натрупа значителен опит и експертиза, като реализира проекти в широко портфолио от клиенти, което ни дава основа да продължим развитието си като самостоятелна медийна агенция\", коментира Гергана Петрова, медиа директор в Connected.\"Като част от една успешна група от силни агенции, като All Channels, в ДНК-то на Connected е заложено намирането на решения, основани на синергията между творчески, медиа, PR, диджитъл, BTL идеи и стратегии\", допълни Александър Гагов. \"В същото време медиа агенцията ще заложи на високи стандарти и практики, за да предложи максимално ефективно медийно планиране и купуване за своите настоящи и бъдещи партньори.\"Александър ГаговОпитът му включва над 7 години на позицията заместник управител на една от най-големите медиа агенции у нас - MediaS Com, където е бил отговорен за медийните комуникации на  водещи световни рекламодатели като Procter & Gamble, Загорка, Novartis и ОББ. Преди това, в продължение на 7 години, той заема различни мениджърски позиции в Мтел/А1, където отговаря за създаването и развитието на отделите за Медиа планиране и Управление на рекламни кампании в периода на бърз растеж на телеком бизнеса в България. Опитът му включва и позицията Медиа Директор в MPG и Universal McCann, където започва кариерата си в рекламата. Александър е ангажиран в развитието на рекламната индустрия у нас като член на Медийната комисия на БАКА и Етичната комисия към НСС, както и на журитата на EFFIE България, Euro EFFIE, Dubai Lynx и ФАРА.Гергана Петрова20 годишен опит в сферата на медиите, рекламата и медиа планирането. От 7 години е част от екипa на All Channels като медиа директор. Работи за развитието и позиционирането на редица клиенти като Philips, AVON, Discovery, KEN, Meggle, dm, Florina, Froneri, EKO, Zaharni Zavodi, Ficosota, UNICEF и други. Преди това Гергана 12 години е част от екипа на Икономедиа като рекламен мениджър на в. Капитал и заместник директор „Реклама\" на Икономедиа. Сред основните й клиенти са компании като Ford, Volvo, Hyundai, BMW, VW, Postbank, Unicredit Bulbank, Mtel, Technopolis.", "date": "2019.09.10", "title": " All Channels стартира нова независима медийна агенция "}
{"url": "http://www.cross.bg/vyatura-septemvri-plastmasa-1612958.html", "text": "/КРОСС/ След края на морското си турне, първият български документален филм, посветен на проблемите със замърсяването с пластмаса на околната среда \"Море на вятъра\" пристига в София с официална премиера на 17 септември от 19:30 в Дом на киното. Лентата проследява приключението на двама сърфисти, осъществили уникалното по рода си скоростно прекосяване с уиндсърф на цялото родно крайбрежие - общо 300 км по вода с цел привличане общественото внимание върху вредите, които употребата на пластмаса причинява на Черно море.Продукцията с режисьори Стоил Димитров и Борислав Камилов от Beardfrost Productions и продуцент Атанас Куцев от Remove Remove Productions представя рекордното постижение Wind2Win Challenge на уиндсърф атлетите Илияна Стоилова и Йоан Колев от сърф училище Акаша. Филмът ще може да бъде видян в столицата на 25 септември отново в Дом на киното, на 28 септември в рамките на фестивала за документално кино Sofia Biting Docs, както и на 9 октомври в бар „ПЕТЪК\".Предизвикателството Wind2Win беше осъществено през миналата година с подкрепата на Kaufland България като част от усилията й в борбата с пластмасовото замърсяване. Компанията, която води активна политика срещу пластмасата още от 2013 г., е генерален партньор и на кино проекта „Море на вятъра\" в рамките на същата тази политика.През септември и октомври българските зрители ще имат възможността да видят филма и във Варна, Пловдив, Русе, Велико Търново, Плевен и други.Освен двамата главни уиндсърф герои, сюжетът включва морските биолози Димитър Беров, Велизара Стоилова и капитана на следващата ги експедиция Явор Колев, делфини, неочаквани обрати, много емоции, адреналин и невероятно красиви природни кадри.\"Това е филм за волята на двама души, които с личния си пример искат да покажат, че е възможен живот с по-малко пластмаса. По време на снимките се изправихме пред много предизвикателства и непредвидими обстоятелства, които зависеха от вятъра. Благодарение на невероятно сплотеният екип обаче в крайна сметка всичко се нареждаше като на магия\", разказва продуцентът Атанас Куцев.30-минутната продукция „Море на вятъра\" вече гостува с няколко ексклузивни прожекции на ключови черноморски локации, станали част от пътя на двамата сърфисти и съпровождащия ги екип, които се зарадваха на огромен интерес и позитивно отношение на публиката. Продукцията е първата по рода си българска лента, която поставя толкова ярко проблемите с пластмасовите изделия за еднократна употреба и драматичните последици върху околната среда и в частност върху Черно море, които те причиняват. Едновременно с това зрителите се потапят в едно вълнуващо морско приключение, което държи вниманието и интереса приковани до последните минути на филма. ", "date": "2019.09.10", "title": "Първият български документален филм за пластмасовото замърсяване на Черно море с премиера в София"}
{"url": "http://www.cross.bg/suedineniya-zabolyavaniya-virysa-1612940.html", "text": "/КРОСС/  Откриха лекарство срещу СПИН. Многонационален екип от учени твърди, че е открил клас съединения, които разграждат молекулите на вируса на ХИВ и ги правят неактивни, съобщава БГНЕС.Според прессъобщение на Южноуралския държавен университет (SUSU) механизмът разкрива цял клас съединения, които могат да бъдат използвани за лечение на различни заболявания, включително рак и ХИВ.„Значението на това откритие е, че едни и същи лекарства могат да се използват за различни видове заболявания\", се казва в съобщението.Проф. Олег Ракитин, един от учените от екипа, обяснява, че въпросните съединения улесняват отстраняването на цинковия атом от молекулата на вируса на ХИВ, което го прави неактивен.„От самото начало считахме, че противораковият ефект на този клас лекарства е наш приоритет. Но изведнъж се оказа, че тези съединения проявяват висока и селективна активност срещу вируса на имунодефицита\", каза Ракитин.Учените подчертават, че този ефект е открит за първи път и че изследванията ще продължат, за да определят какви други заболявания от подобен характер могат да бъдат лекувани.ХИВ вирусът улеснява прогресиращата недостатъчност на имунната система на човека, позволявайки на други заболявания да процъфтяват в заразеното тяло. Средната продължителност на живота на заразен човек се изчислява на 9 до 11 години, сочат данните на UNAIDS. Според агенцията в момента 37,9 милиона души живеят с ХИВ, като 1,7 милиона са новозаразени през 2018 г. Новите инфекции намаляват от 1998 г., а смъртността, свързана със СПИН, намалява от 2004 г. UNAIDS се стреми да изкорени болестта изцяло до 2030 г. ", "date": "2019.09.10", "title": "Откриха лекарство срещу СПИН"}
{"url": "http://www.cross.bg/rysiya-agent-pytin-1612941.html", "text": "/КРОСС/  САЩ са извели от Русия високопоставен агент на ЦРУ, който твърди, че президентът Владимир Путин лично е ръководил намесата на Москва в американските избори предишната година, съобщава БТА.Според Си Ен Ен руският представител е работел за САЩ от десетилетия, имал е личен достъп до Путин и е предоставил тайно направени снимки на документи на бюрото на президента. Той е бил изведен от Русия през 2017 г. поради опасения, че президентът на САЩ Доналд Тръмп или член на неговата администрация може да го предадат без да искат с ненавременните си разкрития на класифицирана информация.По данни на в. \"Ню Йорк таймс\" ЦРУ е предложило на своя източник да го изведе от Русия още в края на 2016 г., но той е отказал, позовавайки се на семейни проблеми. Тогава американските тайни служби започнали да се опасяват, че е двоен агент. Страховете им обаче се оказали неоснователни месеци по-късно, когато източникът отстъпил.Информаторът, чието име не се разкрива, се е оказал важен източник на информация за американските тайни служби. Благодарение на него те са стигнали до заключението, че Путин лично е ръководил намесата в изборите в САЩ през 2016 г. в подкрепа на Доналд Тръмп и във вреда на Хилари Клинтън, подчертава в. \"Ню Йорк таймс\".Според американското издание същият информатор е заявил, че Путин е свързан с хакерската атака срещу сървъра на Националния комитет на Демократическата партия, разкрила много неудобни за лагера на Клинтън съобщения.Изведения от Русия агент е бил най-добрият източник на ЦРУ в страната. Бягството му е попречило на тайните служби на САЩ да узнаят какво ще направи Кремъл по време на американските избори през 2018 г., както и по време на подготовката за президентските избори догодина. ", "date": "2019.09.10", "title": "ЦРУ е извело от Русия свой агент"}
{"url": "http://www.cross.bg/gizdov-nagradi-andreii-1612942.html", "text": "/КРОСС/  Българин създаде уникално изобретение, което може да бъде използвано в антропологията и да подпомогне развитието на науката за ценни находки. Той е участник в европейския конкурс за млади надежди, чийто домакин е София.Върху черепа на всеки един човек има т.нар. шев. С годините той се слива и става едно цяло. Програмата, която създава Андрей Гиздов, е компютърен алгоритъм, който изчислява с голяма точност на колко години е бил дадения череп.Младият учен е завършил Природо-математическата гимназия в София. Занимава се предимно с компютърни науки, математика и физика. От рано проявява интерес към дигиталния свят.Концепцията за проекта му е била представена на лагер, организиран от Ученическия институт по информатика и математика. Там била предложена подобна идея, която Гиздов променя и създава своя собствена програма.Заради постиженията си, Андрей е един от тримата българи, избрани за участие в Европейския конкурс за млади изобретатели. Състезанието има много поощрителни награди и ползи, като едноседмичен стаж в патентно ведомство в Мюнхен, стаж в научно-изследователски институти в Европа, както и парични награди за първите трима. ", "date": "2019.09.10", "title": "Млад български учен разработи уникален за антропологията проект"}
{"url": "http://www.cross.bg/lazarov-milko-film-1612943.html", "text": "/КРОСС/ Националният съвет за кино с председател Владимир Андреев избра филма „Áга\" на режисьора Милко Лазаров за българско предложение в надпреварата за наградата на Американската филмова академия „Оскар\" за чуждестранен филм, съобщиха от НФЦ.Далеч на север Седна и Нанук мечтаят семейството им отново да се събере. След смъртта на жена си Нанук извървява дълъг път, за да намери дъщеря си Áга, заминала преди години.Милко Лазаров завършва кино и телевизионна режисура в НАТФИЗ в класа на проф. Владислав Икономов. Преподава \"Експериментално кино и инсценизация\" в НАТФИЗ. Дебютният му филм \"Отчуждение\" е отличен с две награди в официалната селекция на \"Дни на Венеция\", Венециански МФФ 2013. ", "date": "2019.09.10", "title": "„Áга“ на Милко Лазаров е българското предложение за „Оскар“ за чуждестранен филм"}
{"url": "http://www.cross.bg/parkiran-pruskane-kola-1612944.html", "text": "/КРОСС/  Пастир е задържан в полицейския арест в Чепеларе, след като в пияно състояние се е блъснал с кола в паркиран хеликоптер в село Павелско. Това съобщават от ОД на МВР- Смолян. При сблъсъка са нанесени щети на хеликоптера. Повредена е системата за пръскане и обработка на гори срещу вредители.Шофираната от пияния 61-годишен Л.К. кола при потегляне се блъснала във вертолета, паркиран на площадка в селото. След инцидента шофьорът и пътникът в колата избягали и се укрили. Двамата пияни участници в катастрофата са разкрити по записите от охранителните камери в района. Хеликоптерът е на частна фирма, с която е сключен договор за пръскане на гори в Родопите срещу борова процесионка.Задържаният мъж е пастир в обор, намиращ се в съседство на площадката. ", "date": "2019.09.10", "title": "Пиян пастир блъсна колата си в паркиран хеликоптер "}
{"url": "http://www.cross.bg/faki-tehno-godina-1612946.html", "text": "/КРОСС/  След кратка лятна почивка YALTA CLUB стартира новия си сезон обещаващо с първото си обявено събитие. На 20 септември зад пулта на Room 1 ще видим забележителния техно артист и резидент на легендарния клуб Berghain от самото му откриване - Len Faki. Петъчната вечер ще открие Liubo Ursiny - резидент на YALTA CLUB и създател на партитата TAKEOVER.Дебютът на артист като Len Faki в най-посещавания български клуб за електронна музика е перфектната комбинация, която дава предпоставка и за следващите събития добавени в програмата на YALTA CLUB.Базираният в Берлин диджей, продуцент и собственик на няколко лейбъла Len Faki безспорно е един от най-търсените артисти по света с продукции и ремикси, признати от най-влиятелните имена в индустрията. Звученето му непрекъснато се развива, без да губи  уникалната си енергия и страст, а изпълненията му на живо са едно истинско аудио-визуално приключение.Ползотворните ранни години на Len Faki му осигуряват необходимата основа за кариерата му. Дори преди да се премести в Берлин през 2003 година, родения талант вече управлява два успешни техно лейбъла, Monoid и Feis. Веднага след пристигането си Len Faki  става резидент на единствения по рода си техно клуб в Берлин, Berghain - позиция с която малко имена могат да се похвалят.През 2003 година, той открива собствения си лейбъл Figure като нова платформа чрез която да изразява еклектичната си и освободена визия за техно музиката. С времето Figure се превърна в добре познат и ценен лейбъл, както и следващия му проект, лейбълът Podium, създаден през 2006 година. Една година по-късно, Faki издава техно класиката Rainbow Delta/Mekong Delta, последвани от също толкова успешни парчета като „My Black Sheep\" или \"Odyssee II\", които се превърнаха в абсолютни клубни хитове. Като човек, който никога не спира да гради, Faki създава Figure SPC през 2009 година, отново намирайки огромна база от фенове, оценяващи всяка една  продукция, издадена от лейбъла.Безспорно, Len Faki е име, познато по целия свят. Благодарение на уникалните си изпълнения на живо, както и на различимите си продукции през годините, той е част от най-епичните световни фестивали и клубове, а работата му непрестанно е поощрявана чрез всевъзможни награди в сферата.Билети може да закупите в YALTA CLUB, OMV, в мрежата на Eventim и Еpaygo на цена от 20 лв.Повече информация на официалната страница във Facebook, както и на yaltaclub.com. ", "date": "2019.09.10", "title": "Дебют на Len Faki в YALTA CLUB – артист и клуб, които нямат нужда от представяне"}
{"url": "http://www.cross.bg/snimki-proverka-iskane-1612951.html", "text": "/КРОСС/  МВР ще направи проверка по случая с изтеклите снимки на приятелката на един от кандидатите за кмет на София, когато постъпи искане от нея - това заяви вътрешният министър Младен Маринов в отговор на въпрос пред журналисти.До този момент нямаме искане от заинтересованата страна да извършим проверка. Ако има такова искане от конкретно лице, ще бъде извършена проверка и тогава мога да дам отговор. Такова обвинение пряко към МВР не е отправяно от заинтересованата страна. Ако бъде отправено, пак казвам, ще извършим проверка и ще дадем информация\", заяви той по повод заявеното от кандидата на \"Демократична България\" архитект Борислав Игнатов, че преди години сегашната му годеница е подала жалба в полицията срещу свой бивш приятел, който я изнудвал със снимките.\"Приятелката ми е невинна жертва на дългогодишен тормоз. Снимки, направени преди повече от 10 години от човек, когото е обичала и му се е доверила, са използвани за шантаж и изнудване от него, след като тя слага край на връзката им през 2011 г. В безсилието и злобата си, той си позволява да разпространи снимките в интернет чрез фалшиви профили, прониква в електронната ѝ поща, и прави всичко, за да я унижи и срине. Тя предприема необходимото снимките да бъдат свалени. Незабавно подава и жалба в МВР, към която предава и флашка с разпространените против волята ѝ снимки. Следствието обаче остава без резултат. Сега, когато тези снимки се тиражират, ние разбираме, че те не са изчезнали и вече се превръщат в инструмент за долнопробна атака в политическа кампания\", написа Игнатов преди дни в профила си във Фейсбук.Вчера и президентът Румен Радев коментира скандала, като косвено атакува премиера Бойко Борисов, който пръв осъди категорично \"опитите чрез публикуването на лични снимки на едно момиче да се уязви кандидат за кмет на София\".Превръщането на определени медии в инструмент за политическа саморазправа създава заплаха не само за свободната журналистика, но и за гражданското общество. Президентската институция нееднократно е поставяла въпроса за замърсената медийна среда в България и целенасоченото разбиване на професионалните и етични стандарти в българската журналистика. Двулична в този контекст е позицията на политици и партии, които публично осъдиха този уродлив подход, но същевременно легитимират \"медиите\", които го прилагат, с подкрепа, участие и близки лични отношения\", заяви държавният глава по повод скандалната публикация в сайта \"ПИК\", в който на досегашните избори е сключвал рекламни договори с всички партии от управляващата коалиция - ГЕРБ, \"Атака\", ВМРО и НФСБ. ", "date": "2019.09.10", "title": "МВР ще провери изтеклите снимки на приятелката на кандидат-кмет"}
{"url": "http://www.cross.bg/vitzeprezidentut-iiotova-iliyana-1612945.html", "text": "/КРОСС/  „Трябва да се поучим от децата си как да заменим стените с протегнатите ръце един към друг, да искаме да опознаваме и разбираме другия.\" Това послание изпрати вицепрезидентът Илияна Йотова от сцената на XII Международен фестивал на изкуствата за деца и младежи „Орфей в Италия\", който се провежда под неин патронаж.От 2012 г. вицепрезидентът на Република България е патрон на този фестивал, чието начало е поставено през 2007 г. в италианския град Лидо ди Йезоло.Конкурсът се организира от Арт център „Кърнолски\" в сътрудничество с италианската асоциация И.Т.А.К.А и местната община. В тазгодишното издание над 500 участници от 10 страни ще се изявят със своите таланти до 14 септември. България е представена от 70 деца и младежи от различни краища на страната. Председател на Арт център „Кърнолски\" е Димитър Кърнолски - син, потомък на известния български композитор Димитър Кърнолски. Заедно със Снежана Полихронова - Кърнолски двамата развиват успешно наследената от композитора дейност.Вицепрезидентът поздрави организаторите от Арт център „Кърнолски\" за постоянството и енергията, с които работят за развитие на културата и в България, и в Италия, и в Гърция. Благодарности за подкрепата вицепрезидентът Йотова отправи към „ценните приятели на България\" в Италия.„Културата е най-силният антидот срещу агресията сред децата и отчуждаването\", изтъкна Илияна Йотова. По думите на вицепрезидента не трябва да се правят компромиси с културата и тя не бива да пада жертва на бюджетни ограничения. Илияна Йотова подчерта, че в днешния несигурен и разделен свят имаме най-голяма нужда от култура, от изкуство. „Те са най-прекият път към единството и мира\", посочи вицепрезидентът.Към художествените ръководители Илияна Йотова се обърна с думите: Вие сте основният заряд за развитието на нашите деца.По-рано вицепрезидентът разговаря с кмета на Лидо ди Йезоло Валерио Дзоджа. Двамата обсъдиха сътрудничеството в сферите на културата и туризма. ", "date": "2019.09.10", "title": "Вицепрезидентът: Децата ни дават урок – с протегнати ръце да заменим стените, които разделят"}
{"url": "http://www.cross.bg/roditelite-alkohol-deteto-1612947.html", "text": "/КРОСС/  Момиченце на годинка и три месеца е настанено в Университетската болница \"Св. Георги\" в Пловдив, след като е паднало от втория етаж на кооперация на бул. \"Хаджи Димитър\", в която живее с родителите си. Инцидентът е станал още в петък, но за него се разбра днес от лечебното заведение.Детето е с тежка черепно-мозъчна травма, но е в стабилизирано състояние и не се налага извършване на неврохирургична интервенция, заявиха лекарите, които дават надежда, че то ще оцелее.Съсед открил момиченцето, докато родителите му спели след солидна почерпка с алкохол. Установено е, че то само се е покатерило на прозореца и паднало от 4 метра височина, разказаха местните жители пред TrafficNews.\"Не знам как беше живо. Главичката му беше цялата в кръв\", каза пред сайта комшията, намерил детето.Той се обадил веднага на 112, като линейката дошла за 6-7 минути. През това време с други съседи се развикали, за да събудят родителите. Двамата били опиянени от алкохола, когато полицаи дошли да им съобщят, че транспортират детето им в болница. 63-годишният баща бил с почти 1.9 промила алкохол в кръвта, а майката, която е около 40-годишна - с 1.2 промила.От блока разказаха, че двамата често злоупотребяват с алкохол и са неадекватни.Днес в дома им са отишли представители на социалните служби. Полицията пък е образувала разследване. ", "date": "2019.09.10", "title": "Дете на 1 годинка падна от втория етаж, родителите били пияни"}
{"url": "http://www.cross.bg/evro-evro-stoiinost-1612948.html", "text": "/КРОСС/  България е изнесла оръжие за 1,5 милиарда лева. Страната ни изнася предимно бомби, снаряди и ракети, боеприпаси и взривателни устройства, съобщи в.\"Труд\".Най-големият ни клиент е Саудитска Арабия. Доставяме предимно бомби и патрони, еднакви количества за САЩ и Турция.Държавата е изнесла оръжие за близо 1,5 млрд. лв. през 2018 г. Реално осъщественият износ на продукти, свързани с отбраната, през миналата година е на стойност 764,54 млн. евро. Това е посочено в доклад на Междуведомствената комисия за експортен контрол и на оръжията, който в сряда ще бъде разгледан от икономическата комисия към парламента. Издадените разрешения за износ на оръжие са 524 броя, на обща стойност малко над 1 млрд. евро, но част от тях реално са реализирани през 2019 г.Най-големите клиенти на оръжейните ни предприятия са Саудитска Арабия и Индия, като реализираният износ за тях през 2018 г. е на стойност съответно 154,6 млн. и 118,9 млн. евро. На трето място е Афганистан, износът за където е за 66 млн. евро. На следващите две места в класацията са САЩ и Турция, като експортът на военна продукция за тях е почти равен - по 59 млн. евро. За САЩ изнасяме предимно бомби, снаряди и ракети, които са на стойност над 22 млн. евро, както и гладкоцевни оръжия с калибър под 20 мм - за близо 19 млн. евро.Тръмп обеща да засили проверките на купувачите на оръжияОказва се, че българските оръжия са конкурентни дори на добре развит пазар на военна продукция като този в САЩ. Шестият най-голям клиент на българските оръжейни предприятия е Алжир, износът за където е на стойност 54,7 млн. евро. Сериозен е и експортът ни на военна продукция за Обединените Арабски Емирства (22 млн. евро), Азербайджан (21 млн. евро), Полша (20 млн. евро), Египет (20 млн. евро), Узбекистан (19 млн. евро), Чехия (12,5 млн. евро), Армения (9,9 млн. евро), Румъния (9,5 млн. евро), Уганда (7 млн. евро), Буркина Фасо (7,6 млн. евро) и Сърбия (6 млн. евро).Оказва се, че най-голям дял от експорта ни на военна продукция е за Близкия Изток - 27,9%, и Южна Азия - 24,2%. България изнася предимно бомби, снаряди и ракети (271 млн. евро), боеприпаси и взривателни устройства (260 млн. евро), гладкоцевни оръжия с калибър под и над 20 мм (общо 128 млн. евро), както и оборудване за летателни апарати (26 млн. евро), става ясно от доклада на Междуведомствената комисия. През 2017 г. износът на българско оръжие беше на стойност 1,219 млрд. евро. През 2016 г. реализираните сделки бяха за 1,015 млрд. евр, през 2015 г. - за 642,5 млн. евро, през 2014 г. - за 404 млн. евро, а през 2013 г. - за 235 млн. евро. ", "date": "2019.09.10", "title": "България е изнесла оръжие за 1,5 милиарда лева "}
{"url": "http://www.cross.bg/ombydsmana-kovacheva-zashtoto-1612939.html", "text": "/КРОСС/  „Съкратеното съдебно следствие е важно по отношение на голям брой деяния, защото над 50% от делата минават по тази процедура и това ни спасява от спиралата на бавното правосъдие. Посланието тук е, че наказанието идва бързо и е неизбежно. В тези случаи съкратеното съдебно следствие е полезно и трябва да остане. Но в случаите на деяния, които са тежки и умишлени, с причиняване на смърт, които шокират със своята жестокост, трябва да има ограничение.\" Това заяви омбудсманът Диана Ковачева в предаването „Тази сутрин\" по Би Ти Ви по повод идеята за отмяна на съкратеното производство. Според нея трябва да бъде премахната възможността с едно самопризнание да се избегне най-тежкото наказание - доживотен затвор без право на замяна.„Вчера в институцията постъпи подписка от 5 000 граждани, които настояват това да се случи. Видяхме и че Министерството на правосъдието предложи свой вариант на промени. Те задължително трябва да бъдат обсъдени, за да се намери правилния баланс, защото общественият интерес налага промяна по отношение на тези процедури\", коментира омбудсманът. Доц. Ковачева информира, че от началото на мандата институцията на омбудсмана има 27 законодателни инициативи, 9 от които са уважени. „Фактът, че има успешни законодателни инициативи говори, че има сътрудничество от страна на законодателната власт. При условие, че говорим за косвена законодателна инициатива, не за пряка. Така е устроена институцията на омбудсмана. Ролята на омбудсмана е да остане встрани от политическите дебати\", категорична бе Ковачева.Тя подчерта, че в момента има важни проекти на закони, предложени от омбудсмана в НС, които ще настоява да бъдат разгледани, два от тях са свързани и с привеждане на националното законодателство в съответствие с европейските директиви. Това са законопроектите за ограничаване на привилегиите на банки и монополисти и за несъстоятелността на физическите лица, т. нар. личен фалит. „Трябва да се настоява, защото България ще влезе в наказателни процедури. Има какво да се работи. Институцията  на омбудсмана трябва да бъде активна и да очаква институциите да й помагат, защото така те помагат на гражданите\", каза Ковачева и допълни, че ще разчита на доброто сътрудничество.", "date": "2019.09.10", "title": "Омбудсманът Диана Ковачева: Самопризнанието не трябва да спасява от доживотен затвор"}
{"url": "http://www.cross.bg/izpit-vpisvaniyata-pravosudieto-1612929.html", "text": "/КРОСС/ Министърът на правосъдието Данаил Кирилов одобри  Регламент за провеждане на писмения и устния изпит от конкурса за длъжността „съдия по вписванията\" при районните съдилища.Заповедта на министъра и Регламентът са достъпни на сайта на министерството на правосъдието в секция „Кариери\"Писменият изпит, до който са допуснати 706 кандидати, ще се проведе в Зала 3 на НДК - гр. София, на 15.09.2019 г. с начален час 10.00 часа.   ", "date": "2019.09.10", "title": "  Одобрен е регламентът за изпитите от конкурса за съдии по вписванията "}
{"url": "http://www.cross.bg/rysiya-bulgariya-kosachev-1612930.html", "text": "/КРОСС/ Изключително тревожна новина идва от България, написа в профила си във ,  председателят на комисията по международни работи на Съвета на Федерацията на Русия. Серия от арести, разпити и обвинения в \"шпионаж\" срещу група активни привърженици на приятелските отношения с Русия.Във Фейсбук той заяви, че е обезпокоен от пристигащите от страната ни новини за задържани активни привърженици на приятелските отношения с Русия, много от които той познавал отлично.Косачев подчерта, че заедно с тях парламентаристите са направили много по обществена линия, включително в рамките на Ливадийския форум, който Съветът на Федерацията провежда всяка година в Крим.\"Ще разберем за какво става въпрос и ще ги защитаваме решително. По всички линии - дипломатическа, обществено-политическа и, ако е уместно, юридическа\", категоричен бе сенаторът.Той посочи и че възнамерява да поиска подробна оценка на случващото се от международните правозащитници, както и НАТО и ЕС, които са съюзници на България.Припомняме, дипломатическият спор между България и Русия започна във вторник, когато от българското Министерство на външните работи заклеймиха съмнителната историческа теза на Русия за \"освобождение\" от нацизма. Изявлението им беше по повод организирана от руското посолство \"Изложба 75 години от освобождението на Източна Европа от нацизма\".Реакцията на Русия не закъсня - от посолството й у нас уточниха, че изложбата няма нищо общо с вътрешнополитическата ситуация в България. Самата Русия пък обяви за \"неморална\" позицията на МВнР.Косачев пише още, че ще се настоява за цялостна оценка на това, което се случва от международните защитници на правата на човека, които се провеждат по темата за \"затворници на съвестта\", и от съюза на НАТО за България и ЕС, толкова обичат техните ценности и нашите общи права на човека.България, ти вече беше унижена онзи ден в оценката си за резултатите от Втората световна война. Време е да се подготвим, пише Косачев. ", "date": "2019.09.10", "title": " Москва готова да защитава заподозрените в шпионаж русофили у нас"}
{"url": "http://www.cross.bg/helun-premiera-mirun-1612931.html", "text": "/КРОСС/ Европейската премиера на лимитирания сериал от четири части на HBO и Sky, „Екатерина Велика\", е на 3 октомври в HBO GO. Българските зрители ще имат възможност да гледат очакваното заглавие с Хелън Мирън на стрийминг няколко седмици преди официалната премиера в Щатите. Режисьор е Филип Мартин („Короната\"), изпълнителни продуценти са Чарли Патинсън, Дейвид Томпсън, Найджъл Уилямс („Елизабет I\", отново с Хелън Мирън) и самата Хелън Мирън.С участието на носителката на наградата „Оскар\" Хелън Мирън („Кралицата\", „Госфорд парк\", „Последната спирка\") и Джейсън Кларк („Планетата на маймуните\", „Великият Гетсби\", „Терминатор\", „Първият човек\") тази драма в четири части показва политически бурния и сексуално нажежения двор на руската императрица Екатерина Велика (Хелън Мирън), която владее върховна власт в цяла Русия в продължение на почти половината на 18 век. Продукцията на HBO и Sky се фокусира върху живота на Екатерина към края на царуването й по време на страстната й афера с княз Григорий Потьомкин (Джейсън Кларк). На фона на скандали, интриги и политически конфликт, те развиват уникална и всеотдайна връзка, преодолявайки своите противници и успяват да си извоюват позицията на ‚архитекти‘ на съвременна Русия чрез поредица от либерализиращи реформи.В сериала участват още Джоузеф Куин („Хауърдс Енд\", „Клетниците\"), Джина Маккий („Нотинг Хил\", „Бодигард\"), Рори Киниър („С години\" на HBO, „Игра на кодове\"), Ричард Роксбър („Мулен Руж\", „Ван Хелсинг\").Телевизионната премиера е предвидена за последната седмица на октомври.\n\t\t\t\t\t ", "date": "2019.09.10", "title": "Сериалът „Екатерина Велика“ с Хелън Мирън с европейска премиера на 3 октомври "}
{"url": "http://www.cross.bg/ivanov-borisov-beshe-1612932.html", "text": "/КРОСС/ „Усещането за край предизвиква тревога в управляващите. Думите на Борисов, че очаква мръсна кампания описват неговите действия.\" Това каза народният представител от ПГ на „БСП за България\" Иван Иванов по БСТВ. „Това, което се случва в последните дни, е изключително брутално спрямо всички негови опоненти, независимо от какъв цвят\", коментира Иванов. Той беше на  мнение, че Борисов се опитва да сплаши отрано своите опоненти и изрази очакване подобни неща да се случат и в други градове в страната, където се очаква ГЕРБ да загуби.„Посягането на свободата на словото означава, че не биха се посвенили да посегнат на каквото й да било в тази държава. Във вътрешната комисия в парламента  това ще бъде сериозна тема на разговор,  представителите на левицата ще искаме  бъде извикан министърът\", обясни социалистът. Относно предстоящите местни избори,  социалистът увери, че БСП се готви сериозно за тях.  „Този олигархичен модел, превърнал местната власт във феодални владения, отврати хората.  Властта, която получиха ГЕРБ на предните местни избори, беше изконсумирана по най-отвратителният начин\", каза Иванов. Той обясни, че очаква сериозен протестен вот срещу такива управници.„Разбирането за политика на Борисов е плямпане, защото реалната политика се прави  в момента от опозицията.  Законите, които ние предлагаме, са продиктувани от нуждите на хората и това изразяване на волята на гражданите очевидно за него  е плямпане\", коментира социалистът. Той заяви, че това е обида за българския народ, но  вероятно ще чуем подобни грубости от него и в следващите дни.  „Борисов е изнервен вследствие на това, което ще се случи в София -той ще загуби бастиона си. Емблемата на Фандъкова е ремонт на ремонтите. Столичани виждат добре какво се случва и ще има промяна\",  категоричен бе Иванов.„Трябва да се подходи сериозно премиерът да не може да харчи безконтролно парите на гражданите и да се раздават на калпак. Борисов не спазва Конституцията да се отчита в НС, а парламентът  продължава да действа като негов гумен печат\", заяви народният представител. Той коментира, че първата работа на управляващите е била  да захлупят парламентарния контрол, за да се сложи похлупак на всичко, което излиза наяве  и по този начин да се заглуши опозицията. „Най-важната задача на НС е да се приеме бюджет за 2020 г., където трябва да се вкарат много важни политики за развитието на държавата. БСП показа, че може да създава алтернативни политики и миналогодишният бюджет го доказва. Всичко, което ние предложихме, но не беше прието, впоследствие беше финансирано еднолично от Борисов с държавни пари\", завърши Иван Иванов.", "date": "2019.09.10", "title": "Иван Иванов : Усещането за край предизвиква тревога в управляващите"}
{"url": "http://www.cross.bg/baltov-bolnitzi-pirogov-1612933.html", "text": "/КРОСС/ Очаква се тази година парите за болничната помощ, около 2 млрд. лв., да стигнат. Това заяви в Сутрешния блок на БНТ директорът на \"Пирогов\" проф. Асен Балтов.Проф. Асен Балтов, директор на \"Пирогов: Следващата стъпка е да искаме увеличаване на клиничните пътеки и повече пари здравеопазване в здравната система. Нещо, което министър Ананиев се опитва да прави вече една година чрез поставянето на публична дискусия на няколко модела.Проф. Балтов каза още, че предстоят сериозни преговори между БЛС и НЗОК, при които да се помисли за увеличение на парите за здравеопазване.Според него не може да се говори за увеличаване на размера на здравните вноски, тъй като в момента е голям броят на неосигурените - между 500 000 и 700 000 души.Раздържавяването на НЗОК ще позволи да се засили конкуренцията, да има по-качествено здравеопазване. Нещо, което в момента малко липсва, тъй като се набляга на количествено здравеопазване, за да имаме по-голям фонд, с който да разполагаме, каза проф. Балтов.Проф. Асен Балтов, директор на \"Пирогов\": Не бих казал, че \"Пирогов\" има притеснения с тези нови играчи, защото болниците, които предлагат комплексна услуга, ще бъдат търсени и ще бъдат задължителен партньор на тези фондове. Проблем ще имат малките частни болници, които се опитват да надграждат в нещо, което липсва в големите болници.Той каза, че няма да има закриване на болници, по-правилно е да има вливане на болници, за да се запази ресурсът. ", "date": "2019.09.10", "title": " Проф. Асен Балтов: Раздържавяването на НЗОК ще засили конкуренцията "}
{"url": "http://www.cross.bg/formyla-shymaher-beshe-1612934.html", "text": "/КРОСС/ Седемкратният световен шампион във Формула 1 Михаел Шумахер е бил приет вчера в болница в Париж за \"тайно лечение\", съобщи Ройтерс, позовавайки се на вестник \"Льо Паризиен\"..Според изданието германецът е постъпил в медицинския център \"Жорж Помпиду\" за лечение със стволови клетки.Градската медицинска служба на Париж отказа да даде каквато и да е информация на запитване на агенция Франс Прес.Но други източници потвърдиха, че 50-годишният германец е в хирургичното отделение на болницата под контрола на известния хирург д-р Филип Менаше, описан като \"пионер в клетъчната хирургична процедура при коронарната сърдечна недостатъчност\".50-годишният Шумахер получи тежка травма на главата, докато караше ски във френския курорт Мерибел през декември 2013 г.Шампионът от Формула 1 претърпя мозъчна операция в клиника в Гренобъл, Франция, и след това беше поставен в медицинска индуцирана кома. През юни той събуди от комата и беше преместен от клиниката в рехабилитационно заведение в Лозана, Швейцария.През септември Шумахер беше преместен за по-нататъшното лечение у дома, тъй като състоянието му се подобри.Той е спечелил 91 състезания и имаше 155 подиума - повече от всеки друг пилот във Формула 1. Той се оттегли от кариерата си на пилот във Формула 1 в края на сезон 2012. ", "date": "2019.09.10", "title": "Михаел Шумахер приет в болница в Париж "}
{"url": "http://www.cross.bg/simitli-katastrofata-avtomobil-1612935.html", "text": "/КРОСС/ 48-годишна жена загина при катастрофата тази сутрин на главен път Е-79 край Симитли.При инцидента са се сблъскали два автомобила след Симитли в посока Кресненското дефиле. Сигналът за катастрофата е подаден около 9:10 часа тази сутрин.Според свидетели лек автомобил - БМВ с украинска регистрация, в който са пътували мъж и три деца, се е движил в посока Кресна. По неизяснени причини автомобилът рязко навлиза в насрещното платно и удря челно друг лек автомобил с благоевградска регистрация, в който е пътувала 48-годишна жена.След удара лекият автомобил на жената е паднал в крайпътния скат. Водачката му е загинала на място. Тя е пътувала сама в колата.30 минути след инцидента на място пристигна пожарна, наложи се да бъдат срязани ламарините, за да се извади тялото на загиналата.Останалите участниците в катастрофата - мъжът и децата от украинското БМВ, са транспортирани и настанени в МБАЛ-Благоевград. По непотвърдена информация водачът е със счупен крак.Движението по главния път Е-79 се осъществява в една лента.Инцидентът е станал на правия участък след Симитли срещу село Черниче. На място са изпратени линейки и полиция.Разследването на инцидента продължава. ", "date": "2019.09.10", "title": "Жена загина, мъж и три деца пострадаха при катастрофа край Симитли "}
{"url": "http://www.cross.bg/alibaba-otteglya-dolara-1612936.html", "text": "/КРОСС/ Китайският предприемач Джак Ма, основателят на онлайн платформата \"Алибаба\" (Alibaba), която е най-голямата компания за електронна търговия в света, се оттегля като председател на съвета на директорите, информира \"Асошиейтед прес\". Ма се оттегля от днес като част от плана за предаване на ръководството на компанията, обявен преди година.Това се случва в момент, когато бързо променящият се сектор е изправен пред несигурността, породена от американо-китайската търговска война. През септември 2018 година, когато навърши 54 години, той се отказа от поста изпълнителен директор.Ма ще остане член на \"Алибаба партнършип\" (Alibaba Partnership) - група от 36 души, които имат правото да номинират по-голямата част от съвета на директорите на компанията. Успехът и колоритният му начин на живот го направиха един от най-разпознаваемите китайски бизнесмени. Компанията в момента се оценява на 480 млрд. долара, а Ма е най-богатият човек в Китай с лично богатство от 38,6 млрд. долара, допълва Би Би Си.Бизнесменът е роден в бедно семейство в източния китайски град Ханчжоу и започва кариерата си като учител. Купува първия си компютър на 33-годишна възраст и е изненадан, когато в резултатите от търсенето му за \"бира\" не излиза нито една китайска марка. Без компютърно образование, той основава \"Алибаба\" в апартамента си, след като убеждава група приятели да инвестират в начинанието му.През 1999 г. Ма създава \"Алибаба\", за да свърже китайските износители с американските търговци на дребно. Компанията обаче вече пренасочи вниманието си към обслужване на растящия потребителски пазар на Китай. Вътрешният бизнес е допринесъл за 66 процента от приходите от 16,7 млрд. долара, отчетени през тримесечието до края на юни. ", "date": "2019.09.10", "title": "Джак Ма се оттегля от оперативното ръководство на \"Алибаба\" "}
{"url": "http://www.cross.bg/detza-godini-vecher-1612937.html", "text": "/КРОСС/ На 7 октомври фондация „За Нашите Деца\" организира най-голямото си благотворително събитие за годината -  и ще отбележи 10-ата годишнина от първото му издание. То ще се проведе в  Sofia Event Center, Paradise Center, а началният час е 19.30. Вече 10  години Вечер на добродетелите събира над 400 социално отговорни лидери в  нашето общество -  представители на държавната и местни власти, на  социално - отговорния бизнес, на неправителствения сектор и на  културните среди, които знаят, че инвестирането в развитието на децата  още от раждането е основа за постигането на развито и цивилизовано  общество в България.   Фондация \"За Нашите Деца\" вече  успешно се справя със ситуации с висок риск за децата, които живеят в  дом за деца, имат увреждане или с редица проблеми в семейната им среда -  трайна бедност и социална изолация, насилие, безразличие и отчуждение.  Вече  висококвалифициран екип от специалисти работи за  това всяко дете да живее и да води пълноценен живот в семейство, за да  може  да разгърне своите таланти и способности още в първите години от  своя живот. За  фондацията е успяла да помогне на над .    на Вечер на добродетелите 2019 е шанс за пълноценно развитие и .   Ще насочим усилията си не само към деца в риск от раздяла от родното  семейство и деца в приемни и осиновителни семейства, но и към тези,  чиито потенциал и развитие са блокирани от невидими рискове като  родителското отчуждение и бедността, както и социалната изолация.  Фондацията вярва, че освен сигурността на семейството, интензивната  стимулация, благодарение на която най-малките учат активно за света  около тях и разкриват своя заключен потенциал е ключова инвестиция за  успеха им в нашето общество, в образованието и трудовата реализация в  последствие.  С набраните средства, в двата комплекса за ранно  детско развитие в София и Пловдив, ние ще подкрепим поне 800 деца в  ранна възраст и техните семейства.   Програмата на Вечер на  добродетелите 2019 ще даде възможност на гостите да се докоснат по един  неповторим начин до реалните съдби на деца и семейства, променени с  подкрепата на фондацията. По традиция, тя включва , които застават за каузата на фондацията, , който ще даде възможност на гостите да наддават за ценни и атрактивни предмети и преживявания с висока емоционална стойност.Повече за събитието може да научите ето .     \n\t\t\t\t\t\n\t\t\t\t  ", "date": "2019.09.10", "title": "Вечер на добродетелите в подкрепа на най-малките деца организира Фондация “За Нашите Деца” "}
{"url": "http://www.cross.bg/yazovira-yazovir-ribata-1612928.html", "text": "/КРОСС/ Сигнал за стотици измрели риби в язовир „Пчелина\" край Перник.Това, което можем да кажем е, че беше извършен един държавен геноцид спрямо язовира. В продължение на четири месеца река Струма течеше във всякакви цветове - червена, жълта, пяна, какво ли не. Алармирахме безброй пъти РИОСВ, Басейнова дирекция, но абсолютно никой не обърна внимание. Това каза в сутрешния блок на БТВ „Тази сутрин\" Марио Антонов, организатор на Централно-рибно опазваща организация, които от ноември  2016 година доброволно охраняват, почистват и зарибяват язовира.За тези месеци водата безпроблемно се изливаше в язовира и в един момент екологичната бомба гръмна и рибата съответно започна да измира, коментира още той. Вече има тонове измряла риба, която може да се види на всички места в язовира и може да се каже, че това е една тотална екокатастрофа, каза още Марио Антонов. ", "date": "2019.09.10", "title": "Измира рибата в язовир Пчелина"}
{"url": "http://www.cross.bg/tyrizum-naprezhenie-rust-1612919.html", "text": "/КРОСС/  Международният туризъм е нараснал с 4% през първата половина на 2019 г., но търговското напрежение и несигурността около Брекзит могат да възпрепятстват растежа, съобщи Световната агенция за туризъм към ООН.Дестинациите по света са посрещнали 671 млн. чуждестранни посетители между януари и юни, почти 30 млн. повече в сравнение със същия период на миналата година, се казва в съобщение на мадридския орган на Организацията на обединените нации.Увеличението на международния туризъм през първата половина на годината е обусловено от \"силна икономика, достъпни самолетни пътувания, повишена въздушна връзка и засилено облекчаване на визите\", се казва в изявлението.Но организацията предупреди, че \"продължителната несигурност\" около настъпващия за Великобритания изход от Европейския съюз, по-слабите икономически показатели и глобалното търговско напрежение\" са започнали да оказват влияние върху доверието на бизнеса и потребителите\".Близкият изток и Азия отбелязват най-голям ръст на туризма.Близкият изток отбелязва 8,0% ръст на международните посетители, отчасти поради увеличаване на търсенето по време на празника за мюсюлманския свят Рамадан, който тази година се падна през май, както и по време на религиозния празник Ид ал Фитр през юни.Посещението на туристи в Азия и Тихия океан е нараснало с 6,0 %, което в голяма степен се подхранва от пътувания от Китай - страната с най-голямо население в света. Но агенцията предупреди, че китайските разходи за международни пътувания са били с 4% по-ниски в реално изражение през първото тримесечие.\"Търговското напрежение със САЩ, както и лекото обезценяване на юана, могат да повлияят на избора на дестинация от китайските пътници в краткосрочен план\", добави тя.Като цяло туризма в Европа, най-посещаваният в света регион, се е увеличил с 4%, подхранвани главно от вътрешнорегионалното търсене и натоварения период през Великденските празници.За цялата 2019 г. агенцията прогнозира, че броят на международните туристически посещения ще нарасне между  3-4%, в съответствие с историческите тенденции, след като се увеличи с 6% през 2018 г. и със 7% през 2017 г. ", "date": "2019.09.10", "title": "ООН: Световният туризъм е с ръст от 4% през 2019 г. "}
{"url": "http://www.cross.bg/evropa-suveta-rysiya-1612920.html", "text": "/КРОСС/  Русия изплати дълговете си към Съвета на Европа, след като две години не плащаше вноските си към организацията, предаде Франс прес. Агенцията се позовава на днешно изявление на Съвета на Европа.\"Парите за 2018 и 2017 г. на този етап са изплатени на 97%\", очаква се и останалото, заяви пред АФП говорителят на Съвета на Европа Даниел Хьолтген.Русия дължеше сумата от 54,7 милиона евро, включваща двете й неплатени годишни вноски за миналата година и за 2017 г. \"Очакваме изплащането и на лихвите (за неплатените навреме суми)\", каза още Хьолтген.В началото на юли руското правителство плати вноската си в бюджета на Съвета на Европа за тази година в размер от 33 милиона евро, припомня АФП. Бюджетът на Съвета на Европа за тази година е 437 млн. евро.В края на юни Русия се завърна в Парламентарната асамблея на Съвета на Европа. Нейните представители не участваха в работата й заради приемането на санкциите от 2014 г. след анексията на Крим. ", "date": "2019.09.10", "title": "Русия изплати дълговете си към Съвета на Европа "}
{"url": "http://www.cross.bg/dvystrannite-otnosheniya-sofiya-1612921.html", "text": "/КРОСС/ В интервю за \"Хоризонт\" изрази разочарование от разнопосочните сигнали, които идват от българското правителство за посоката на развитие на двустранните отношения между София и Москва.Вчера той откри официално експозицията в Руския културно-информационен център в София. Това стана на фона на протести на граждани. Преди дни българското външно министерство излезе с остра позиция във връзка със събитието и посъветва руското посолство да не се меси във вътрешнополитическия дебат заради тезата за \"освобождение\".В интервю за програмата ни руският дипломат определи тази позиция като некоректна и настоя за спешно свикване на руско-българската комисия от историци, която да изчисти създалото се напрежение около историческата дата 9 септември 1944 година:„Според мен в този случай изходната точка трябва да бъде историята - независимо дали тя ни харесва или не. Начинът, по който това беше направено, беше некоректен. Убеден съм в това. Смятам, че можеше да бъдат намерени и други форми на контакт, с които бъде решен този проблем. Получи се неприятно. Не бих искал подобни демарши да отравят позитивната динамика на двустранните ни отношения. Познавам премиера Борисов като порядъчен, сериозен политик, настроен за конструктивно развитие на отношенията. Познавам го лично и виждам, че той е настроен позитивно и търси този позитивен диалог - не трябва да му бъде пречено. Един министър помага, прави крачка напред, а друг натиска спирачката. Не знам. Нека да се разберат в правителството как да постъпят. Аз вярвам в перспективата на двустранните отношения\". ", "date": "2019.09.10", "title": "Анатолий Макаров: Изходната точка трябва да бъде историята - независимо дали ни харесва или не "}
{"url": "http://www.cross.bg/predstavitel-novite-predsedatel-1612922.html", "text": "/КРОСС/ Новоизбраният председател на Европейската комисия Урсула фон дер Лайен ще оповести ресорите на новите еврокомисари. Очаква се това да стане в 13 часа българско време.Вчера Еврокомисията разпространи списък с 27-те eврокомисари, които ще са част от новия състав на институцията. В него липсва еврокомисар от Великобритания, тъй като Комисията работи с презумпцията, че Обединеното кралство се оттегля от ЕС на 31-ви октомври.Спазено е обещанието за паритет на половете, като жените в него са 13, а мъжете - 14. 8 от тях са комисари от предишния състав - освен българският представител Мария Габриел, това са Франс Тимерманс, Маргрете Вестагер, Йоханес Хан, Вера Йоурова, Фил Хоганс, Валдис Домбровскис, Марош Шефчович.Сред новите лица са досегашният завеждащ пресслужбата на Комисията Маргаритис Схинас като представител на Гърция, Силви Гулар на Франция, Дидие Рейндерс на Белгия, Паоло Джентилони на Италия. Както вече е известно, върховен представител по външната политика и сигурността ще бъде испанецът Жозеп Борел, а председател на Европейския съвет - белгиецът Шарл Мишел.След като стане ясно разпределението на ресорите, Европейският парламент трябва да даде съгласието си за целия състав, в т.ч. за председателя и върховния представител за външната политика. Преди това всеки от новите еврокомисари ще бъде изслушан в съответната парламентарна комисия и ако няма възражения, Европейският съвет ще може официално да назначи новата Европейска комисия. ", "date": "2019.09.10", "title": "Новоизбраният председател на ЕК ще оповести ресорите на новите еврокомисари "}
{"url": "http://www.cross.bg/velislava-dureva-rysofili-1612923.html", "text": "/КРОСС/ Хора от ДАНС са отишли в дома на Юрий Борисов в 7 ч. сутринта, в продължение на 4 часа са правили обиск, той е изведен с белезници, обясни в сутрешния блок на БТВ „Тази сутрин\" журналистът Велислава Дърева.Вчера бившият главен редактор на вестник „Дума\" Юрий Борисов е бил задържан по разследване за шпионаж, разпитан е и в последствие е освободен. Юрий Борисов е част от ръководството на Национално движение „Русофили\" в ролята на негов секретар и бивш депутат от БСП.Иззели са компрометиращи материали като един приветствен адрес на предишния председател на Народното събрание - г-н Главчев, до движение „Русофили\", също така и приветствие от негово светейшество патриарх Неофит, както и една папка с вестникарски изрезки. Това са шпионските материали, посочи Велислава Дърева.След като разбрах за ареста на Юрий Борисов, започнах да търся и председателя „Русофили\" Николай Малинов, но нямам връзка с него, посочи и Светлана Шаренкова. Тя призова властите да дадат информация къде се намира той.По думите на Велислава Дърева в сдружението „Русофили\" е гражданска организация, в нея членуват хора от всички политически партии. Вчера празнувахме победата над фашизма, а в същия момент се оказа, че фашизмът се е завърнал в България, коментира още Велислава Дърева. Според нея това е откровена репресия срещу една гражданска организация. Да извършиш това безобразие на връх 9 септември, трябва да си или много глупав, или да си много нагъл. Това предизвика истински шок в журналистическата колегия, каза още Велислава Дърева.Обвинението в шпионаж е много тежко обвинение, отбеляза и Светлана Шаренкова. По думите й, за да може да работи човек в полза на друга държава и да се подложи в услуга на чужди институции, той трябва да има достъп до класифицирана информация. Това са неправителствени организации, те работят в полето на гражданското общество - каква информация биха могли да изнасят, каза още Светлана Шаренкова. ", "date": "2019.09.10", "title": "Велислава Дърева: Вчерашната \"шпионска\" акция е откровена репресия срещу една гражданска организация"}
{"url": "http://www.cross.bg/bulgarskoto-otgovornost-zname-1612924.html", "text": "/КРОСС/ Българското външно министерство настоява пред властите в Австралия да бъде търсена отговорност от извършителите, подпалили в Мелбърн българското знаме по време на протести срещу Преспанското споразумение.По разпореждане на вицепремиера Екатерина Захариева временно управляващият българското посолство в страната Петър Николаев поиска среща в Министерството на външните работи и търговията по повод деянието.Българският дипломат ще призове австралийските власти да предприемат мерки за търсене на отговорност от извършителите и ще отправи молба органите на реда да се противопоставят за в бъдеще срещу опити за поругаване на държавни символи, информират от външното ни ведомство. ", "date": "2019.09.10", "title": "Външно министерство настоява властите в Австралия да потърсят отговорност от подпалвачите на българското знаме"}
{"url": "http://www.cross.bg/chyma-zaradi-kudeto-1612925.html", "text": "/КРОСС/ Ловци са готови на протести заради крайните мерки, наложени им заради африканската чума по свинете. Репортер на БТВ се включи на живо от Пазарджик, където ловната дружинка, събрала се в градините близо до града, за да извърши оглед на района, където са били забелязани диви прасета, дали има трупове на заболели от чумата и умрели животни.Евгени Абаджиев от ловната дружинка коментира, че  мерките срещу африканската чума не трябва да се ограничават, но просто трябва да се спре със забраните за ловуване в районите, където е намерено огнище на чума. В момента има забрана за ловуване в 200 квадратни километра зона около всяко огнище, което лишава около 250 дружинки от лов.Проблемът не е толкова в забраната за лова, а в това, че се създават едни тихи зони, в които се събират прасетата от съседните райони, евентуално се заразяват и след това в търсене на храна и брачен партньор, изминават голямо разстояние, в което заразяват и останалите прасета, добави Абаджиев. Ако забраните се вдигнат и лова се разреши, ще има много по-сериозен отстрел, прасетата ще намалеят като численост и по този начин ще се постигне целта, която е задало земеделското министерство и БАБХ, а също така и Агенцията по горите за драстично намаляване на броя на дивите прасета, каза още представителят на ловната дружинка. ", "date": "2019.09.10", "title": "Ловци са готови на протести заради крайните мерки, наложени им заради африканската чума "}
{"url": "http://www.cross.bg/dvizhenieto-katastrofa-trakiya-1612926.html", "text": "/КРОСС/ Катастрофа затрудни движението по магистрала \"Тракия\" в посока Бургас във вторник сутринта. Инцидентът е станал малко преди морския град и между 322 и 324 километър движението се извършва в една лента, съобщават от Агенция \"Пътна инфраструктура\".На мястото има полиция, а шофьорите трябва да се движат с повишено внимание и съобразена скорост. ", "date": "2019.09.10", "title": "Катастрофа затрудни движението по АМ \"Тракия\""}
{"url": "http://www.cross.bg/borisov-dvizhenie-rysiya-1612927.html", "text": "/КРОСС/ Като буря в чаша вода навръх 9-ти септември се разрази водевилен шпионски скандал с главно действащо лице бившия главен редактор на вестник \"Дума\" Юрий Борисов и ръководството на Национално движение \"Русофили\".ДАНС и спецпрокуратурата влизат в дома на Юрий Борисов вчера в 7 сутринта, разказва пред медиите съпругата му Дора Чичкова. Показали заповед за обиск, иззели личния компютър и телефон на мъжа й. От камината събирали обгорели остатъци от стари речи, произнасяни от него на традиционния събор на движение \"Русофили\". Малко по-късно става ясно, че го разследват за шпионаж. Отвеждат го за разпит с белезници. В края на деня след официално съобщение на прокуратурата до медиите става ясно, че Борисов е пуснат дори без обвинение, а е бил разпитан в качеството му на свидетел.През вчерашния ден от публикация в партийния сайт на \"Дума\" става ясно, че през деня са били разпитани и други членове на ръководството на Национално движение \"Русофили\", чийто секретар в момента е бившия главен редактор на \"Дума\".  Трима от тях са държани най-дълго в следствието, а домовете им са претърсени и от тях са иззети компютри и документи. Това са председателят на движение \"Русофили\" Николай Малинов и заместникът му Милен Чакъров. Малинов и Юрий Борисов са бивши депутати. За разпити в следствието като свидетели са се явили десетки други от ръководните органи на Национално движение \"Русофили\".Делото е на Специализираната прокуратура и ДАНС. По него се работи от 3 юли. Член 105 от Наказателния кодекс гласи, че който се постави в услуга на чужда държава или на чужда организация, за да ѝ служи като шпионин, се наказва с лишаване от свобода от 5 до 15 години.Социологът Живко Георгиев също е бил разпитан в ДАНС като свидетел по разследването за шпионаж в полза на Русия.  Питан е за генерал Решетников и за проучвания, които е правил.\"Питаха ме дали познавам Решетников. Отговорих им, че знам, че е шпионин, но лично не го познавам. Зададоха ми и въпрос дали познавам издателя Николай Малинов. Казах: \"Да, две социологически проучвания съм правил за него.\" Питаха ме и дали съм провеждал социологически проучвания за геополитически нагласи у нас. Да, отговорих, правил съм доста такива - те са стандартни. И не само за отношението към Русия у нас, но и за това към Китай, САЩ, Европейския съюз, каза още социологът. Дори си измислих сам въпросника, защото поръчителят поиска така, убеден, че най-добре знам какво да съдържа. Нищо опасно, тайно или изненадващо няма в тези проучвания - такива правим даже и за български медии.\"Нито следователите научиха много от мен, нито аз от тях. Разговорът ни продължи около половин час\", казва пред \"24 часа\" известният социолог.Всички от ръководството на движение \"Русофили\" са получили призовки в 7 ч сутринта на 9 септември да се явят по-късно същия ден в Специализирана прокуратура, разказа бившата соцдепутатка и бивш зам.-министър на образованието в кабинета \"Станишев\" Ваня Добрева.\"Това е пропагандна акция. Шпионаж в полза на Русия е просто смешно. Ние поддържаме нормални отношения с една велика страна, която ни е освободила, така, както с Германия например и с други държави\", каза Владимир Чучуев, който е един от зам.председателите на движението.\"Това се прави, за да се провали традиционния събор на яз. \"Копринка\", който е на 14 септември. Събират се по 15-16 хил. души. 700 деца щяха да се изявят в творческата програма\", заяви ръководителят на учредителното събрание на Националното движение Васил Стоянов. Според него разследването за шпионаж сред членовете на организацията е нелепо.Не сме получили информация от прокуратурата, за да коментираме официално, отклони пък въпросите по темата посланикът на Русия у  нас Анатолий Макаров.От много години Николай Малинов поддържа добри отношения с Русия и ходи често там. В четвъртък ще навърши 50 г. Никога не е крил връзките си с  политици и бизнесмени в Москва.През 2017 г. Малинов получи орден \"Двуглав орел\" за принос в двустранните връзки между България и Русия.Проф. Ваня Добрева разказва още пред пресата, че е била разпитана за дейността на движението и за собствената й роля. \"За нищо конкретно не е ставало въпрос. Аз съм публична личност. Известна е и позицията ми за това, че огромна грешка на българския политически елит е всичко онова, което те в момента правят, за да бъде скарана България с Русия. И е много притеснително, че тази акция се провежда непосредствено след съобщението на МВнР за изложбата на руското посолство.\", коментира проф. Добрева.- Аз съм свидетел. Не съм много наясно за какво съм свидетел. Може би заради активната ми позиция. Аз съм един от хората, които от 2014 г. подкрепиха правото на кримчани на самоопределение, много активно възразиха срещу налаганите санкции срещу Русия, които предупредиха, че е културна катастрофа изхвърлянето от учебниците по литература в българското училище на цялата руска литература.- Не. Просто го видях на входа. Той е много изтерзан. Онзи ден е излязъл от интензивното след нарушение на сърдечен ритъм. Каза ми само: Мен ме докараха с белезници. В момента се арестуват хора, които са свързани с БСП.- Никакви връзки нямам. Аз съм научен работник.\"\"Искам факт, който навежда за мисълта за шпионска дейност. Толкова са нелепи обвиненията в шпионаж, че аз нямам никаква нужда от адвокатска защита. Мога да се защитавам сам. Това каза бившият главен редактор на вестник „Дума\" Юрий Борисов в ефира на „Здравей, България\" тази сутрин. В понеделник Борисов беше отведен за разпит по съмнения за шпионаж. По-късно вечерта той беше освободен без обвинение, а от държавното следствие съобщиха, че е бил разпитван като свидетел.„Това обвинение е много тежко. Три разпита, общо 4 часа, никой не ми предложи да коментирам факти\", добави той.„Мисля, че имаше желание за сплашване. Питаха ме за ген. Леонид Решетников. Той си е един пенсионер. Бивш директор на Института за стратегически изследвания на Русия към президента. Познаваме се във връзка с дейността на движение „Русофили\", във връзка с православни активности. Не мога да разбера, че това познанство е нещо криминално\", каза още Борисов.Бившият главен редактор на в-к „Дума\" обясни, че е разпитван за конкретно проучване, направено между  2011-2014 г.„Социологическите изследвания не са евтини. Има едно социологическо изследване, което, когато аз бях главен редактор, беше поръчано и платено от фирмата, която издава вестника. Движение „Русофили\" има различни дейности. От едни хора се взимат дарения за паметници, от други - за изучаване на руски езици, трети - за фестивали\", заяви Борисов по повод на финансирането на движението.По повод на познанството му с Константин Малофеев, Юрий Борисов заяви, че няма информация той да се е интересувал от дейността на движение „Русофили\". „Не съм поддържал никакви контакти с него, но дори и да бях, не знам какво общо има това\", добави той.„Това, което чувствам е, че това едно сплашване на хора, които ясно изразяват своето неодобрение за външната политика за България, която според мен е папагалска, вредна за България, късогледа и не може да доведе до нищо добро\", каза още Борисов.Бившият министър на вътрешните работи Румен Петков коментира, че задържането на Борисов е „повече от нелепо\". „Да те отведат с белезници, да ти изтарашат къщата и късно вечерта да ти кажат, че си свидетел, мисля, че нещата излизат извън възможността да бъдат коментирани с нормални аргументи и логика\", каза той.„Решетников е един пенсионер. Тези хора, които са привиквани като свидетели и нямат достъпа до информация. /.../ Ако имат данни за движение на финансови ресурси, за ангажименти на тези хора да доставят определени обеми информация, да влияят върху българското обществено мнение, да ги извадят и да ги кажат. Щом тук ще говорим за чуждо влияние, хайде утре премиерът с белезниците там, защото той направи самопризнания. При правителството и парламента имаме публични действия. Ние загробихме 1,2 млрд. долара заради АЕЦ „Белене\", каза Петков.В сутрешния блок на БТВ журналистката Велислава Дърева коментира, че сдружението „Русофили\" е гражданска организация, в нея членуват хора от всички политически партии. Вчера празнувахме победата над фашизма, а в същия момент се оказа, че фашизмът се е завърнал в България, коментира още Велислава Дърева. Според нея това е откровена репресия срещу една гражданска организация. Да извършиш това безобразие на връх 9 септември, трябва да си или много глупав, или да си много нагъл. Това предизвика истински шок в журналистическата колегия, каза още Велислава Дърева.Обвинението в шпионаж е много тежко обвинение, отбеляза и Светлана Шаренкова. По думите й, за да може да работи човек в полза на друга държава и да се подложи в услуга на чужди институции, той трябва да има достъп до класифицирана информация. Това са неправителствени организации, те работят в полето на гражданското общество - каква информация биха могли да изнасят, заключи Светлана Шаренкова. ", "date": "2019.09.10", "title": "Водевилен \"шпионски скандал\" навръх 9-ти септември (обзор)"}
{"url": "http://www.cross.bg/monitor-sega-tryd-1612918.html", "text": "/КРОСС/в. 24 часа -  Сушата през август на път да изгори слънчогледа и рапицатав. Монитор - Училища на тезгяха заради дълговев. Монитор - 8 от новите еврокомисари с втори мандат, Мария Габриел сред тяхв. Монитор - Подновяват документите за лекарства по НЗОК само веднъж годишнов. Сега - Управляващите ще борят катастрофи и задръствания с нови пътни знацив. Телеграф - Закопчаха за шпионаж ортак на Малофеев и Василев у насв. Телеграф -  Спират рекета за родителитев. Труд -  Шпионски екшън с членове на движение „Русофили\"в. 24 часа - БДЖ с автобуси на релси вместо празни влаковев. Монитор - Вкарват до месец тротинетките в Закона за движение по пътищатав. Монитор - Над 8 млрд. лв. въртят застрахователитев. Монитор - Губим до 80 бона пенсия от заплата в пликв. Сега - Екоминистерството най-сетне откри, че „Брикел\" замърсява регионав. Сега -  Изгорелите със застраховки от „Олимпик\" имат 3 седмици да си потърсят паритев. Труд - Изнесохме оръжие за 1,5 милиарда левав. Труд - София е лидер при строежа на жилищав. 24 часа - Васил Велев председател на Асоциацията на индустриалния капитал в България: Кризата е вече тук, не бива да губим времев. Монитор - Андрей Новаков, евродепутат ЕНП/ГЕРБ: Правилен е подходът да търсим ресор с бъдеще, технологии и висока добавена стойноств. Телеграф - Адвокат Марин Марковски: Не трябва да има съкратено производство за умишлените убийцив. Труд - Професорът по право Стоян Кушлев, бивш шеф на комисията  за отнемане на престъпното имущество пред \"Труд\": Умишленото убийство да се наказва доживотно, без алтернативав. 24 часа - Искаме да се забърза икономиката а работниците ще намаляват. Какъв ход има?в. 24 часа - Къде освен в семейството да пребивава детето? Другаде - ако реши всемогъщата държава!в. Монитор - Училище на търгв. Сега - Как правителството си присвои бюджетния излишъкв. Сега - София заложи супер странни цени в поръчката за чистотатав. Сега - Някои имат Агент 007, а България - Консул 007в. Сега - Гешев ли ще отвори очите на Европа за медиите в Българияв. Телеграф - Родителите не са банкоматив. Труд - Защо инвестициите трудно идват в България  ", "date": "2019.09.10", "title": "Преглед на вестниците "}
{"url": "http://www.cross.bg/komar-prekaleno-maluk-1612911.html", "text": "/КРОСС/ Ако мислиш, че си прекалено малък, за да притежаваш силата на промениш нещо, опитай се да заспиш с комар, докато край теб има комар.Далай Лама ", "date": "2019.09.10", "title": "Ако мислиш, че си прекалено малък"}
{"url": "http://www.cross.bg/temi-i-gosti-v-sytreshnite-blokove-na-televiziite-1612913.html", "text": "/КРОСС/ Тема:  Шпионската афера - последна информация и коментари по разследването;Тема:  Живот на кредит - колко заеми и депозити имат българите?Тема:  В Австралия: емигранти от Северна Македония изгориха българското знаме в Мелбърн - какви са реакциите?Тема:  Има ли лечение за здравната система? - проф. Асен Балтов;Тема:  Българският футбол на фокус: катарзис или надежда - коментар на Венцислав Стефанов;Тема:  Шпионски скандал в България - Защо бяха арестувани и разпитани членове надвижение „Русофили\"?Тема:  Какво наследство остави Мая Манолова? В студиото гостува новият омбудсманДиана Ковачева.Тема:   Как бяха избити всички прасета в село извън засегнатата от чума зона?Тема:   Директно от село Гълъбово: Какви са причините ТЕЦ „Брикел\" да спре работа?Тема:  Кой контролира слагат ли пътниците колани в автобусите?Тема:   Започва ли сезонът на противогрипните ваксини? Какво трябва да знаем?- ", "date": "2019.09.10", "title": "Теми и гости в сутрешните блокове на телевизиите"}
{"url": "http://www.cross.bg/voiina-sveta-svetovna-1612914.html", "text": "/КРОСС/     1588 г. - В Англия се завръща третата морска експедиция обиколила света, начело с Томас Кавендиш. 1611 г. - Въстание в Яна. 1627 г. - Започва обсадата на Ла Рошел от войските на крал Луи XIII 1846 г. - В САЩ е патентована шевната машина. 1858 г. - Открит е астероида 55 Пандора. 1872 г. - Васил Левски създава първия революционен окръг в България с център село Голям извор. 1898 г. - В Женева италианският анархист Луиджи Лукени убива императрица Елизабет Баварска - съпругата на австро-унгарския император Франц Йозеф I. 1919 г. - Във френския град Сен Жермен ан Ле е подписан Сен-Жерменския мирен договор. 1919 г. - В България е основан Спартак Плевен под името Скобелев. 1921 г. - В Берлин е открит участък от първата в света автомагистрала. 1939 г. - Втората световна война: Канада обявява война на Нацистка Германия, като се присъединява към Обединените нации. 1939 г. - Втората световна война: Хитлеристката армия извършва масови улични екзекуции в град Бидгошч (Полша), разстреляни са над 1000 мирни граждани. 1943 г.- Втора световна война:Окупиран е Рим от германски войски.Италианските войски се изтеглят от централна в южна Италия заедно с крал Виктор Емануил III, правителството на маршал Пиетро Бадолио и Върховното италианско командване които се установяват в град Бриндизи. 1944 г. - С Постановление на Министерския съвет в България е създадена Народна милиция. 1945 г. - Бившият премиер на Норвегия Видкун Кислинг е осъден на смърт за сътрудничество с Хитлеристка Германия. 1960 г. - На Летни олимпийски игри 1960 в Рим Абебе Бикила става първият състезател от Субсахарска Африка, който спечелва златен медал, като пробягва маратона с боси крака. 1961 г. - По време на състезание от Голямата награда на Италия катастрофа причинява смъртта на германския пилот от Формула 1 Волфганг фон Трипс и на 13 зрители от публиката, които са ударени от неговото Ферари. 1964 г. - Влиза в сила Конвенцията за териториалното море и крайбрежната зона. 1967 г. - Жителите на Гибралтар гласуват в референдум за запазване на зависимостта от Великобритания, вместо за присъединяване към Испания. 1974 г. - Португалия дава независимост на колонията си Гвинея-Бисау. 1976 г. - При катастрофа между самолети на британски и словенските авиолинии край Загреб загиват 176 души. 1977 г. - В затвора на Марсилия е извършена последната във Франция екзекуция с гилотина. 1990 г. - Папа Йоан Павел II освещава най-голямата църква в света - Базиликата на Божията майка на мира в Ямусукро (Кот д'Ивоар). 2002 г. - Швейцария става член на ООН. 2008 г. - В Женева (Швейцария) е пуснат в действие Големият адронен ускорител, който е смятан за най-големият научен експеримент в историята на човечеството. ", "date": "2019.09.10", "title": "10 септември в историята"}
{"url": "http://www.cross.bg/rozhdenitzite-na-septemvri-1612915.html", "text": "/КРОСС/ Акад. Васил Казанджиев, композитор и диригентГеорги Енчев (от дуета Румънеца и Енчев), певец, музикантГеорги Пирински, евродепутат, председател на 40-ото НСГеорги Ранделов, мениджър за публичния сектор на \"Майкрософт\" за Централна и Източна ЕвропаГен.-майор Груди Ангелов, началник на Военната академияДимитър Ларгов, бивш футболист, националЙордан Школагерски, юрист, бивш депутатЙорданка Христова, певицаКрасимир Узунов, бизнесмен, изпълнителен директор на \"Интерсервиз Узунови\"Милена Милотинова, журналисткаПетьо Блъсков, журналист, главен редактор на в. ТрудСтепан Ерамян, журналист, издателСтоян Янкулов- Стунджи, музикант  ", "date": "2019.09.10", "title": "Рождениците на 10 септември"}
{"url": "http://www.cross.bg/chasa-provede-sofiyaot-1612916.html", "text": "/КРОСС/ Пловдив.От 13.30 часа на ул. „Георги Бенев\" в Северната промишлена зона президентът Румен Радев ще участва в церемонията по откриване на португалски инвестиционен проект.***Брюксел.От 18.00 часа председателят на Народното събрание Цвета Караянчева и председателят на Европейския парламент  Давид Сасоли ще открият в изложбеното пространство „Атанас Буров\" изложбата „140 г. от Учредителното събрание и приемането на Търновската конституция\".***София.От 13.45 часа в зала „Мусала\" на хотел „Хилтън\" ще се проведе пресконференция на министъра на земеделието  Десислава Танева и еврокомисарят Витянис Андриукайтис във връзка с 14-та годишна среща на Постоянната група от експерти по Африканската чума по свинете в Европа.***София.От 10:00 ч., в хотел „Рамада София\" (зала „Опал\") президентът на КТ „Подкрепа\" Димитър Манолов ще открие заключителна конференция в рамките на проекта на КТ \"Подкрепа\" \"Насърчаване на механизмите за командировани работници в съответствие с колективните трудови договори и закона.\"***София.От 10.30 в зала Средец, хотел Балкан ще се проведе кръгла маса на тема: „Новата нормативна уредба в сферата на мрежовата и информационната сигурност - предизвикателства и решения\".***София.От 11.00 часа в сградата на КЕВР ще се състои тържествено честване по повод 20-та годишнина от създаването му, на което ще бъде валидирано специално пощенско-филателно издание.***София.От 11.00 часа в централата на „Раковски\" 134, ще се проведе пресконференция на лидерът на НФСБ Валери Симеонов и членове на ръководството.***София.От 11:50 часа на ул. „Московска\" 33, Инициативен комитет ще се регистрира в Общинската избирателна комисия, издигайки Стефан Стефанов за кмет на район „Младост\".***София.От 12.00 часа в ЦИК лидерът на политическа партия „Движение 21\" Татяна Дончева ще внесе документите за регистрация за участие в предстоящите местни избори.***София.От 12.30 часа Ръководството на Националния фронт за спасение на България ще внесе в Централната избирателна комисия документите си за участие в изборите за местни органи на властта.***София.От 18.00 часа пред Съдебната палата Инициативата „Правосъдие за всеки\" организира поредния марш за правосъдие срещу опитите за политическо влияние и зависимости в съдебната система и процедурата за назначаване на нов главен прокурор.***Благоевград.От 11.00 часа в конферентната зала на Областна администрация - Благоевград ще се проведе общинска епизоотична комисия във връзка със заболяването африканска чума по свинете.***Велики Преслав.От 10.00 часа в село Имренчево, ще бъде даден старт на строителните работи по проект \"Създаване на Център за грижа за лица с умствена изостаналост в с. Имренчево, община Велики Преслав\".***Враца.От 11.00 часа в Заседателната зала на Областната администрация ще се проведе заседание на Областната епизоотична комисия.***Горна Оряховица.От 11.00 ч. в МБАЛ \"Св. Иван Рилски\" ще се проведе пресконференция с представители на холандска дарителска фондация, които преди това ще посетят и разгледат отделенията на болницата.***Плевен.От 13:00 часа в Пресклуба на БТА ще се проведе пресконференция по актуални теми вицепремиерът Красимир Каракачанов - министър на отбраната, председател на ВМРО - Българско национално движение.***Плевен.От 15.00 часа в зала „Плевен\" на областна администрация ще се проведе заседание на областната епизоотична комисия.***Плевен.От 16.00 часа на пл. „Възраждане\" ще се проведе демонстрация на военна летателна техника.***Пловдив.От 12.15 часа на Гребната база - пространството пред ресторант \"Чановете\", ще се проведе  пресконференция, на която ще бъдат представени кандидатите на Коалиция „Кауза Пловдив\" в изборите за кметове и общински съветници на 27 октомври 2019.***Русе.От 10.00 часа в зала „Свети Георги\" на Областната администрация ще се проведе заседание на Постоянно действащата междуведомствена областна епизоотична комисия.***Смолян.От 14.00 часа в Областна администрация - Смолян ще се проведе ежеседмичното заседание на Постоянната областна епизоотична комисия - Смолян заради болестта африканска чума по свинете.***Свищов.От 10.30 часа, в сградата на Битовия комбинат на ул. \"Тодор Миланович\" 2, СДС-Свищов ще представи кандидата за кмет на града, когото ще подкрепи на местните избори.***Стара Загора.От 12:00 часа в Пресклуба на БТА ще се проведе пресконференция на НД Русофили.***Шумен.От 10.00 часа в Заседателната зала в сградата на Община Шумен ще се проведе заключителна пресконференция и официална церемония по откриване по проект Подобряване на образователната инфраструктура в град Шумен.***Шумен.От 10.00 ч. в зала 2 на Областна администрация Шумен ще се проведе ежеседмичното заседание на Областната епизоотична комисия.  ", "date": "2019.09.10", "title": "Предстоящи събития на 10 септември"}
{"url": "http://www.cross.bg/posoka-byrgas-dvizhenieto-1612917.html", "text": "/КРОСС/  Днес - 10 септември, от 10,00 ч. до 15,30 ч. се ограничава движението в активната лента в тунел „Траянови врата\" на АМ „Тракия\" в посока Бургас поради ремонт на противопожарната система. Трафикът ще се осъществява в изпреварващата лента.Агенция „Пътна инфраструктура\" съветва шофьорите да карат внимателно, да спазват стриктно пътната сигнализация, както и правилата за безопасност и движение по пътищата", "date": "2019.09.10", "title": "Ограничават движението в тунел „Траянови врата“ на АМ „Тракия“ в посока Бургас"}
{"url": "http://www.cross.bg/svetite-devi-sestri-1612912.html", "text": "/КРОСС/ Житие на св. мъченици Минодора, Митродора и НимфодораСветите родни сестри Минодора, Митродора и Нимфодора живеели в края на третия и началото на четвъртия век. Родината им е областта Витиния, в северозападната част на Мала Азия. Те били християнки още от най-ранни години.Почувствали влечение към съзерцателен живот. Породило се в тях желание да служат на Бога в чистота и девство. Затова напуснали родителския дом, дошли в Никодимия и оттук се отдалечили на един висок пустинен хълм, недалеч от планината Пития, при топлите минерални води. Предали се на труд, пост и молитва. Заради това Бог ги удостоил с дара на чудотворство. Водели при тях болни от различни болести. С гореща молитва те ги изцерявали. Помагали на всички страдащи. Из всички области наоколо се заговорило за тях. Навсякъде станали известни като дивни церителки и помощнички на хората в бедите и неволите им.По това време забушувало жестоко гонение против християните. Управителят на Витиния Фронтон узнал за светите девици и ги повикал при себе си на съд. Присъстващите на разпита били удивени от ангелската красота на лицата им, озарени от благодатта на Светия Дух.Управителят се обърнал към тях с ласкави думи. Поискал нежно да ги убеди да се отрекат от вярата си в Христа Бога.- Хубави девойки - казал им той, - вижда се, че всички наши богове са ви обикнали и са ви надарили с такава дивна красота. Те са готови да ви удостоят и с големи почести. Съгласете се само да им принесете жертва и да им се поклоните! Аз ще говоря на императора Максимиан за вас. Той ще ви почете с дарове. Ще ви омъжи за големци от своя двор. Тъй вие ще се наслаждавате от всички радости на живота.Най-голямата сестра, Минодора, му заявила:- Бог ни е създал и украсил със Своя образ. Ние се покланяме Нему. Не искаме да слушаме за друг бог. Дарове и почести не ни са нужни. Не искаме да се омъжваме. Чрез вярата и любовта ние сме се съединили навеки с Господа Иисуса Христа. Той е наша чест, наша слава, наше богатство. От Него не може да ни отлъчи нито цар, нито цял свят!Така отговорили и другите сестри. Всички решително заявили, че са готови по-скоро да претърпят най-люти мъчения, отколкото да се отрекат от Господа.Дълго ги убеждавал управителят - ту им описвал радостите, които ги очакват, ако се отрекат от Христа, ту ги заплашвал с най-ужасни мъчения, ако продължават да изповядват вярата си в Спасителя.Девойките останали верни на своята изповед.- И радостите и мъченията са временни - казали те. - А ние искаме да живеем вечно с нашия Господ, Когото обичаме най-много от всичко на света!Управителят видял, че са напразни усилията му да ги склони да се поклонят на идолите. Затова заповядал да отведат двете по-малки сестри в затвора, а по-голямата - Минодора - да бият и мъчат.Били девойката два часа по цялото тяло. А тя само молела и славела Бога:- Господи Иисусе Христе, радост моя, любов на моето сърце, към Тебе прибягвам! Надеждо моя, моля Те - приеми в мир душата ми!С тия думи тя починала.След четири дни мъчителят извикал при себе си по-малките сестри - Митродора и Нимфодора. Показал им разкъсаното тяло на сестра им и наново почнал да ги убеждава да принесат жертва на боговете, за да не ги сполети същата участ.У девиците се възпламенила още по-голяма ревност към Бога.Като видели мъртвото тяло на сестра си, те в един глас извикали към нея:- Благословена си ти, сестро и майко наша, че се удостои да бъдеш увенчана с мъченически венец и да влезеш в чертога на Небесния Жених. Моли се на Господа да повика и нас на тоя свет подвиг, та да дойдем при Него и да се поклоним на Неговото величие!След това се обърнали към управителя и една подир друга му казали:- Защо се бавиш? Нашите членове са готови да бъдат разкъсани, главите ни - да бъдат отсечени. Сърцата ни са готови за мъжествено търпение! Ние няма да преклоним колене пред лъжливи богове. Ние ще умрем радостно за Христа Господа, нашия Жених!Митродора и Нимфодора били също жестоко мъчени. Накрая били удостоени също с мъченическа смърт.В неукротимия си гняв към мъртвите Фронтон заповядал да накладат огън и да хвърлят в него телата им, за да изгорят. Но паднал гръм от небето, който го поразил заедно с всичките му слуги. Проливен дъжд угасил огъня.Християните погребали с чест телата на светите три сестри в един гроб близо до топлите води.Това станало между годините 305 и 311.По-късно била издигната църква над гроба им. Наречена била с техните имена - Свети мъченици Минодора, Митродора и Нимфодора.© Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).  Житие и страдание на светите мъченици Минодора, Митродора и Нимфодора[...] Светите деви се родили във Витиния. Бидейки сестри по плът, те останали сестри и по дух, защото единодушно предпочели като по-добро да служат на Бога, отколкото да бъдат робини на света и на цялата му суета. Желаейки заедно с душите си да съхранят неосквернени и своите тела, и в съвършена чистота да се съединят със своя чист Жених, светите деви последвали Неговия призив: \"Излезте из средата им и се отделете, и до нечисто се не допирайте, и Аз ще ви приема\". Като възлюбили повече от всичко девическата чистота и като знаели колко е трудно да се съхрани тази чистота сред народ, склонен към любодеяние и непрестанен грях, светите деви оставили човешкото общество и отстранявайки се от целия свят, се поселили в едно уединено място. Подобно на речните води, които, като се вливат в морето, веднага щом се слеят с морските води, начаса загубват сладостта си и стават солени, също и душевната чистота, пребивавайки в света, не може да не се зарази от неговото сластолюбие. Така дъщерята на Иаков, Дина, запазила девическата си чистота, докато не отишла в езическия град Сихем; но веднага, щом се запознала с дъщерите на този град и встъпила в общение с тях, начаса погубила своето девство. Светът със своите три дъщери - похотта на плътта, похотта на очите и житейската гордост - е същият този Сихем и за нищо друго не се грижи, освен да причинява вреда на този, който изпитва любов към него. Както смолата очерня тези, които се докосват до нея, така и светът прави своите почитатели скверни и нечисти. Затова, блажен е човекът, който се отстранява от света, за да не се опетни от неговата нечистота. Блажени са и тия три деви, избягали от света и от неговите зли дъщери. Не се очернили светите деви със световните скверноти; останали чисти, подобно на бели гълъбици летейки над планини и пустини върху крилете на добродетелите и боговидението и желаейки да намерят приют, като в гнездо, в Божествената любов. Така у пустинниците, които живеят вън от суетния свят, има само един непрестанен стремеж към Бога.За място, където да живеят, светите девици избрали един висок и пустинен хълм, който се намирал на две поприща от топлите извори в Пития. Тук те намерили тихо пристанище и надежден покой и прекарвали в пост и непрестанни молитви. Светите девици скрили в пустинята своята девическа чистота от човешките погледи и възнесли тази чистота на високия хълм, за да я виждат ангелите. Те възлезли на самия връх на планината, та като се оттърсят от земния прах, по-лесно да се приближат до небето. За това колко добродетелен бил техният живот, може да се съди по самото място, където те се поселили. Защото какво означава пустинята, ако не отхвърляне на всичко и уединение? За какво свидетелства високият хълм, ако не за богомислие? Какво изобразяват топлите води, при които се поселили светите деви, ако не тяхната сърдечна топлота към Бога? Както израилтяните, като се избавиха от Египетското робство, трябваше да преминат пустинята; така светите деви, като излезли от света, възлюбили пустинния живот. Както Мойсей, като възлезе на планината, видя Бога; така и те, живеейки на високия хълм и издигайки очите си към Господа, ясно Го съзерцавали със своя умствен взор. Както в пустинята от камъка, ударен с жезъл, изтекоха води; така от смиряващите удари на сърцето, от очите на светите деви се леели потоци сълзи. И тези горещи сълзи имали такава сила, каквато изворите с топла вода не притежавали. Водите можели да умият само телесната нечистота, а сълзите очиствали душевните пороци и правели душата по-бяла от сняг. Но и какво би могло да очистват сълзите у тези, които, като очистили себе си от всяка сквернота - и телесна, и душевна, живеели на земята като ангели?Светите деви, макар със своя уединен живот напълно да се били отстранили от света, но Сам Бог ги явил на хората. Чудесните изцеления на болните, извършващи се по молитвите на светите деви, като гръмогласни тръби разнесли слуха за тях из цялата страна. Тогава царувал злочестивият Максимиан, а управител на Витиния бил Фронтон. Когато чул за светите деви, управителят заповядал да ги заловят и да ги доведат при него.Управителят най-напред попитал светите деви как се казват и откъде са родом.Те отговорили, че по името на Христа те се наричат християнки; а в светото Кръщение им били дадени имената Минодора, Митродора и Нимфодора. Те казали също, че са родни сестри и че се родили в същата тази Витинска страна.Управителят продължил да разговаря с тях и надявайки се чрез ласки да склони светите деви към своето злочестие, им казал:- Прекрасни девици! Великите наши богове ви въз любиха и почетоха вашата голяма красота. Те са готови още да ви почетат и с голямо богатство. Само трябва вие да им въздадете чест и заедно с нас да им се поклоните и да им принесете жертва. А аз ще ви похваля пред царя. И когато царят ви види, той ще ви възлюби и ще ви почете с много дарове, ще ви омъжи за велики сановници и вие, повече от другите жени, ще се наслаждавате на чест, слава и богатство.На това най-голямата сестра, света Минодора, отговорила:- Бог ни е сътворил по Свой образ и подобие. На Него ние се покланяме и за други богове дори не искаме и да слушаме. А вашите дарове и почести са така нужни на нас, колкото е нужна на някого сметта, която тъпче с нозете си. Ти ни обещаваш, че твоят цар ще ни омъжи за благородни мъже, но кой може да е по-превъзходен от нашия Господ Иисус Христос, на Когото ние с вяра станахме невести? С Него ние встъпихме в чисто съпружество, към Него прилепихме душите си, с Него се съединихме в любов. Той е нашата чест, слава и богатство и никой - не само ти и твоя цар, но и целият този свят - не може да ни отдели от Него!А света Митродора, втората сестра, казала:- \"Каква полза за човека, ако придобие цял свят, а повреди на душата си\"? Какво е за нас този свят, в сравнение с възлюбения наш Жених и Господ? Същото, което калта, сравнена със златото, тъмнината - със слънцето, горчилката - с меда. Нима ние заради тоя суетен свят ще изменим на любовта към Господа и ще погубим душите си? Никога!- Вие много говорите, - казал мъчителят - защото още не сте видели мъченията и не сте понесли рани. Иначе ще говорите, когато бъдете подложени на това!- Нима мислиш, - смело отвърнала най-малката сестра света Нимфодора - че ще ни уплашиш с мъченията и с жестоките рани? Събери от цялата вселена тук всякакви оръдия за измъчване, мечове, железни шишове и куки, извикай тук всички мъчители от целия свят, съедини заедно всички всевъзможни мъчения и им предай нашите слаби тела! И тогава ще видиш, че по-скоро ще се съкрушат всички тия оръдия, ръцете на всички мъчители ще се изморят и всички видове твои мъчения ще останат безсилни, отколкото ние да се отвърнем от нашия Христос! Горчивите мъки за Него за нас ще бъдат сладостен рай, а временната смърт - живот вечен!Тогава мъчителят заповядал на слугите да бият първо света Минодора. И те безпощадно започнали да нанасят удари по цялото й тяло, трошейки ставите й, чупейки костите и раздробявайки тялото й. Но светата дева, изпълнена с пламенна любов и стремеж към своя безсмъртен Жених, доблестно търпяла мъките, сякаш не чувствала никаква болка.Накрая тя възкликнала от дълбините на сърцето си:- Господи Иисусе Христе, веселие мое и любов на моето сърце! Към Тебе прибягвам, надеждо моя! Моля Те: приеми в мир моята душа!С тази молитва светата предала душата си на своя възлюбен Жених и отишла при Него, покрита цялата, като с много-ценни украшения, с раните, които претърпяла за Него.След четири дни мъчителят извикал пред съда светите Митродора и Нимфодора. Той заповядал да донесат и да положат пред нозете им мъртвото тяло на тяхната по-голяма сестра. Честното тяло на света Минодора било оставено голо, без никакъв покров. От главата до петите то било покрито с рани, а всичките стави били изпотрошени.Дори самата природа и любовта към сестра им и да предизвиквали сълзи у светите девици Митродора и Нимфодора, но още по-голямата им любов към Христа надделявала над естествената жалостивост. Те имали твърда надежда, че сестра им вече се наслаждава с неизказано веселие в чертога на своя Жених и ги очаква и тях, украсени със също такива рани, по-скоро да предстанат пред лицето на превъжделения Господ.Съдията видял тяхното безстрашие и повярвал, че желанието им да умрат за Христа е непоколебимо, но въпреки това пак се опитал с ласкателства да ги доведе до единомислие със себе си и с лукавство продължил да ги уговаря. Но сестрите отвърнали:- Кога ще престанеш, окаяни мъчителю, да се противиш на нашето твърдо решение? Ти знаеш, че ние сме клонки, произраснали от един корен; знаеш, че сме родни сестри. Бъди уверен, че и мисълта у нас е една. Ти можеш да разбереш това от тази наша сестра, която ти измъчи. Ако тя, без да има пред очите си пример на мъжество в понасянето на страданията, прояви такова непобедимо търпение, то как очакваш да постъпим ние, като имаме пред себе си примера на нашата сестра? Нима ти не виждаш, как тя, макар че лежи със затворени уста, с откритите си рани ни поучава и ни увещава да приемем страдалчески подвиг. Не, ние няма да се разделим с нея, не ще разкъсаме нашия родствен съюз, но ще умрем за Христа, както и тя умря. Отричаме се от богатствата, които ни обещавате; отричаме се от славата и от всичко, което е от земята и пак в земята ще се върне. Отричаме се от смъртните съпрузи, тъй като имаме Нетленния Жених. Него единствено сме възлюбили и на Него, като сватбен дар, принасяме нашата смърт, за да се сподобим с безсмъртие във вечния, чист и свят Негов чертог.Като изгубил тогава всякаква надежда, че сестрите ще променят решението си, мъчителят се изпълнил със страшна ярост. Той заповядал да отведат оттам по-малката сестра, а после да повесят света Митродора на едно дърво и да опалват тялото й с горящи свещи. Така изтезавали светата в продължение на два часа. Търпейки страданията, тя издигала очите си към Единия свой възлюбен Жених, за Когото страдала, и Го призовавала на помощ. Свалили я от дървото, цялата обгорена като въглен, но мъчителят наредил да я бият още и с железни пръти, раздробявайки всичките й членове. В тези мъчения света Митродора, призовавайки Господа, предала в Неговите ръце чистата си душа.След като тя умряла, довели и третата Христова мъченица, Нимфодора, надявайки се, че като види мъртвите тела на своите две сестри, ще се уплаши от тяхната жестока смърт и ще се отрече от Христа.Князът започнал с лукавство да й говори:- Прекрасна девице! Аз съм поразен от твоята красота повече, отколкото от красотата на сестрите ти и жаля твоята младост! Кълна се в боговете, че те обикнах като своя родна дъщеря. Само се поклони на боговете и ще заслужиш голямо благоволение пред царя. Той ще те награди с богатства и ще те обсипе с почести. А ако не сториш това, ще загинеш по същия начин, както и твоите сестри, чиито тела сега лежат пред тебе.Тези думи преминали като вятър покрай ушите на светата дева. Тя не само че не им обърнала никакво внимание, но и с пренебрежение заговорила за идолите и за идолопоклонниците и като Давид казвала:- \"Техните идоли (на езичниците) са сребро и злато, дело на човешки ръце. Подобни тям да бъдат ония, които ги правят, и всички, които се тям надяват\".Беззаконникът, като видял, че с думи не ще постигне нищо, заповядал да я съблекат, да я повесят на едно дърво и да стържат тялото и с железни куки. А тя, понясяйки такива страдания, не проявила ни най-малко нетърпение, не издала нито вик, нито стон, а само, с отправени към небето очи, безмълвно движела устните си, което било знак за нейната усърдна молитва. И когато глашатаят викал: \"Принеси жертва на боговете и ще бъдеш освободена от мъчения\", светата казвала:- Аз принесох себе си в жертва на моя Бог. Страданията за Него са сладост за мен, а смъртта - придобивка!Накрая мъчителят заповядал да я бият до смърт с железни пръти. Така била убита света Нимфодора за изповядването на Иисуса Христа.Така трите девици прославили със своята страдалческа смърт Пресветата Троица.Мъчителят не се задоволил със страданията на девиците, но излял неукротимата си ярост и над мъртвите им тела. Той наредил да разпалят голям огън и да хвърлят в него телата на светите мъченици. Когато това било изпълнено, изведнъж от небето със силен гръм паднал огън и на мига изгорил княз Фронтон и всичките му слуги, които измъчвали светите деви. А върху разпалената клада се излял проливен дъжд, който угасил огъня. Вярващите взели телата на светиците, които били недокоснати от огъня, и ги погребали с чест в един общ гроб, близо до топлите извори. Така един гроб приел тези, които били родени от една утроба, за да бъдат заедно и след смъртта си тези, които били неразделни приживе. Сестри на земята, те останали сестри и на небето: сестри - в гроба, сестри - и в чертога на своя Жених. На техния гроб построили храм на тяхно име и техните мощи станали извор на изцеления, за слава на Пресвета Троица и в памет на трите свети деви, по чиито молитви и ние да се сподобим да видим Отца и Сина и Светия Дух, Единия Бог, Комуто е славата во веки. Амин ", "date": "2019.09.10", "title": "Св. мчци Минодора, Митродора и Нимфодора"}
