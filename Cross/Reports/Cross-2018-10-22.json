{"url": "http://www.cross.bg/strelba-v-sofiya-1586973.html", "text": "/КРОСС/  Столични полицаи извършват оперативни действия във връзка с инцидент в ж.к. \"Яворов\". Това съобщиха от пресцентъра на МВР за агенция ''КРОСС''.Тази вечер, към 20.15 часа, чрез тел. 112 в полицията е постъпил сигнал за изстрели в района на ул. \"Бойчо войвода\". На място незабавно са се отзовали полицаи от СДВР. Според първоначалните данни, изстрелите са били възпроизведени от улицата в посока към офис.При инцидента няма пострадали. Извършва се оглед в района, предприети са оперативно-издирвателни дейности за установяване на извършителя.", "date": "2018.10.22", "title": "Стрелба в София "}
{"url": "http://www.cross.bg/musk-andzhelis-gotov-1586960.html", "text": "/КРОСС/ Илон Мъск заяви в Twitter, че първият тунел на неговата компания The Boring Company на практика е готов и ще бъде открит на 10 декември, предава \"Ройтерс\". Тестовото съоръжение има дължина от 2 мили или малко над 3 километра, като е разположено под Лос Анджелис и свързва офиса на SpaceX с дома на Илон Мъск.Според милиардера трафикът в градовете \"смачква душите на хората\" и губи много ценно време и пари. Мъск смята, че изграждането на система от тунели под големите мегаполиси може да намали значително задръстванията на автомобили.Концепцията на Мъск предвижда по тунелите да се движат бързи електрически платформи, върху които всеки да паркира своята кола. Шофьорът на автомобила ще може лесно да избере локацията, на която да излезе на повърхността.Засега властите на Лос Анджелис се отнасят благосклонно към идеята на милиардера и са му предоставили разрешение да строи тунели. За разлика от традиционните подземни съоръжения, те ще имат сравнително малки размери и ще може да поддържат вакуумна среда, за по-бързо ускорение и предвижване.По думите на Мъск, пътят до офиса преди му отнемал почти час, а сега - едва за 2 минути.\n\t\t\t\t\t", "date": "2018.10.22", "title": "Илон Мъск е готов с революционния свръхскоростен тунел в Лос Анджелис"}
{"url": "http://www.cross.bg/saatchi-godina-bulgarski-1586957.html", "text": "/КРОСС/ Една от най-дискутираните през последната година в България рекламни кампании -  („Pod Igoto”), спечели престижната сребърна награда в категория “Social Good”, на международния рекламен фестивал Golden Drum, провеждащ се ежегодно в Порторож, Словения.Кампанията, дело на творческа агенция Saatchi & Saatchi Sofia (част от Publicis One България), адресира проблема с неграмотността на подрастващите българи в резултат от употребата на шльокавица* като заместител на кирилицата в ежедневната комуникация. Причината за съществуването на шльокавицата е липсата на кирилица в първите поколения мобилни телефони. Дори и след въвеждането на кирилицата шльокавицата е все така масово употребявана, поради „по-удобното“ разположение на буквите, а и поради вече изградения навик.С цел да привлекат вниманието на българското общество върху този наболял проблем, Saatchi & Saatchi и издателска къща „Жанет 45“ прибягват до провокация, издавайки иконичния български роман „Под игото“, изцяло преведен на шльокавица. Книгата се появява в големите книжарници в страната в навечерието на 24 май, Ден на българската просвета и култура и на славянската писменост, и веднага превръща празника в публичен дебат в защита на българските азбука, език и култура. От агенцията не спират дотук и освен да маркират проблема и да предизвикат обществена дискусия, предлагат и решение,свързано с призив към хората да пишат на кирилица и да върнат езика си.споделиКристина Петрова, стратегически директор на Publicis One.“, коментира Радомир Иванов, творчески директор в Saatchi & Saatchi.Кампанията „Под игото на шльокавицата“ е второто поредно сребърно отличие, което агенцията получава в рамките на 2 последователни години на Golden Drum, след среброто за кампанията с Audi “Остави телефона, докато караш”, през 2017 година. Агенцията има още едно сребро, което печели през 2013 г. за кампанията „Винен календар“ за Инвестбанк.\n\t\t\t\t\t*Шльокавица – измислена азбука, съчетаваща латински букви и арабски цифри при изписването на думи на български.", "date": "2018.10.22", "title": "Кампанията “Под игото на шльокавицата“ с престижна сребърна награда от рекламния фестивал Golden Drum"}
{"url": "http://www.cross.bg/radev-rymen-hilendarski-1586947.html", "text": "/КРОСС/ На   държавният глава Румен Радев ще посети новата сграда на Пловдивския университет „Паисий Хилендарски“.В Аула 1 на висшето училище президентът Румен Радев ще изнесе публична лекция на тема: „Ценности, лидерство и образование в  демократичното общество“.", "date": "2018.10.22", "title": "Президентът Румен Радев ще изнесе лекция в Пловдивския университет „Паисий Хилендарски“"}
{"url": "http://www.cross.bg/regionalna-seksyalnoto-borbata-1586948.html", "text": "/КРОСС/ Във вторник, , от  в експозиционен център „Флора“, Приморски парк  Форумът се организира от британското посолство в България, aсоциация „Деметра“ и община Бургас.", "date": "2018.10.22", "title": "Вицепрезидентът ще открие в Бургас регионална конференция за борбата срещу домашното и сексуалното насилие   "}
{"url": "http://www.cross.bg/avramova-rabotna-normativnata-1586964.html", "text": "/КРОСС/ Теми от взаимен интерес обсъди днес министърът на регионалното развитие и благоустройството Петя Аврамова с председателя на Управителния съвет на Камарата на строителите в България инж. Илиян Терзиев и членове на ръководството на браншовата организация.Основен акцент в разговора беше въпросът за подготовката на достатъчно и квалифицирани кадри за сектора.На обсъждане беше поставена и нормативната уредба, касаеща строителството. Министър Аврамова напомни, че в министерството е създадена работна група, която има за задача да разработи концепция за промяна в законодателството, касаеща инвестиционния процес.Регионалният министър коментира, че е създадена работна група в министерството, която да разгледа нормативната уредба и да предложи промени в нея, за да се регулират по-добре задълженията на лицата и фирмите, упражняващи строителен надзор.", "date": "2018.10.22", "title": "Министър Аврамова обсъди теми от взаимен интерес с ръководството на Камарата на строителите в България"}
{"url": "http://www.cross.bg/sofiya-pandrol-spasi-1586963.html", "text": "/КРОСС/ \"Пандрол\" обяви, че е разгледала много сериозно обвиненията от страна на неправителствената организация \"Спаси София\" и се кани да предприеме правни действия. Наскоро \"Спаси София\" огласи свое разследване, според което под релсите на столичната ул. \"Граф Игнатиев\" се полага материал, който няма да е достатъчно ефективен за опазване на сградите от вибрациите при движението на трамваите. В скандала бяха набъркани имената на две чуждестранни компании - австрийската Getzner, чийто материал не е използван, и международната Pandrol (\"Пандрол\"), основана в Белгия, чиято виброизолационна система се използва в момента в проекта. Според \"Спаси София\" подмененият материал не е нов, а от рециклирани материали и не отговаря на изискването, заложено в обществената поръчка. В София Анджей Замаро - мениджър на обвинената от \"спасителите\" компания \"Пандрол\", заяви, че компанията е разгледала много сериозно невярната информация за използвания материал на ул. \"Граф Игнатиев\", и обмисля всички възможни правни последствия по този въпрос. Той е категоричен, че в българската столица са доставени най-качествени продукти, с каквито компанията работи и в други столици като Париж, Брюксел и Мадрид. В \"Пандрол\" е било получено писмо от един от членовете на \"Спаси София\" - Андрей Зографски, в което са били поставени няколко въпроса за QTrack профилите. \"Пандрол\" е направила проверка на място в София и изпратила в рамките на два дни отговор на \"Спаси София\", както и покана за среща, която обаче не била приета, става ясно от изказване на Замаро пред \"Офнюз\". Мениджърът на \"Пандрол\" сподели положителни впечатления от направеното дотук на ул. \"Граф Игнатиев\". Според него има дребни повреди, причинени от строителните машини, но те били лесни за отстраняване и няма да повлияят на качеството. Досега нищо не е повлияло на нашите гаранционни условия, увери Замаро и препоръча да се има предвид, че релсовият път все още се строи. Последната ни дума ще е след завършването, разбира се, но ние сме оптимисти, каза той. Продуктите, доставени в София, са с най-високо качество, идентични с материалите, които \"Пандрол\" е доставяла за Брюксел, Париж, Тампере, Мадрид, Лисабон, Флоренция, Варшава, се казва в официална позиция на компанията.От \"Пандрол\" съобщиха, че са се запознали с публикациите по темата, компанията вече официално е поискала записите от излъчените в националните медии твърдения и те се разглеждат от правния й отдел.  работи на 5 континента в над 100 страни. За фирмата работи екип от над 1700 души. Годишният й оборот надхвърля 1 милиард евро. Решения й са приложени в над 400 железопътни линии. Компанията изпълнява проекти в градове, като Сидни - 19 километра трамвайна линия, Флоренция - 16 км трамвайно трасе, Сарагоса - 12 км трамвайно трасе, Атина - 54 км трамвайно трасе, Берген - 10 км трамвайна линия, Брюксел - 27 км трамвайна линия и много други.", "date": "2018.10.22", "title": "„Пандрол” обмисля да съди „Спаси София” заради скандала с трамвайните релси на „Графа” "}
{"url": "http://www.cross.bg/vtoriya-zhena-blusna-1586972.html", "text": "/КРОСС/ Автобус от градския транспорт в Пловдив блъсна 80-годишна жена на оживена улица отново в жилищен район „Тракия”, където преди дни Жената пресичала неправилно пътното платно. Инцидентът е станал около 18:50 часа на ул. \"Съединение\", съобщиха от МВР.При спирането на машината пострадали и две пътнички в нея.Трите жени са в болница, изчакват се резултатите. Пробата за алкохол на шофьора е отрицателна, допълниха от полицейския пресцентър.Минути по-късно, при подобни обстоятелства, 63-годишна пешеходка е била блъсната от лек автомобил на бул. \"Марица\".И тя е транспортирана в болница. Отрицателна е алкохолната проба и на втория водач. От болницата уточниха, че пострадалата при втория инцидент е прегледана и пусната за домашно лечение.", "date": "2018.10.22", "title": "Автобус блъсна възрастна жена в Пловдив"}
{"url": "http://www.cross.bg/bebeta-politziyata-pogrebalniya-1586952.html", "text": "/КРОСС/ Трупчетата на 63 бебета и фетуси са били открити при обиск на американската полиция в погребален дом в град Детройт, съобщиха \"Вашингтон Таймс\" и Ройтерс.Властите в щата Мичиган определиха откритието като \"дълбоко разтърсващо\".Обискът в погребалния дом \"Пери\" е извършен в петък, като телцата на 36 от бебетата са намерени в кутии, а други 27 са били във фризер.\"\", коментира шефът на полицията Джеймс Крейг.Властите са иззели разрешителните документи на погребалния дом. Криминалистите се опитват да установят самоличност и възраст на откритите мъртви бебета.Седмица по-рано в друг погребален дом в града бях намерени силно разложените трупчета на 11 бебета, скрити зад фалшив таван.Към момента от полицията в Детройт не могат да потвърдят дали случаите са свързани. Органите на реда се опитват да изяснят дали се касае за финансови машинации. Предполага се, че става въпрос за неизпълнени смъртни актове и нежелани от родителите погребения.Свидетел посочва, че вече е съдил погребалния дом заради съхраняването на мъртвородени и живородени бебета в университетската морга, без знанието на родителите.\n\t\t\t\t\t", "date": "2018.10.22", "title": "63 бебешки трупчета бяха открити от полицията в Детройт (видео)"}
{"url": "http://www.cross.bg/simeonov-valeri-ostavka-1586950.html", "text": "/КРОСС/ „Ръководството на „Атака” сваля политическото си доверие от вицепремиера  заради недопустимите обиди към хора с увреждания. Ще настояваме да бъде предложен друг представител на Патриотите за вицепремиер”. Това съобщиха от пресцентъра на партията на , която е част от малката коалиция в управлението, съобщи бтв.", "date": "2018.10.22", "title": "„Атака” поиска оставката на Валери Симеонов като вицепремиер"}
{"url": "http://www.cross.bg/obshtinski-sofiya-izgaryane-1586951.html", "text": "/КРОСС/ В Столичният общински съвет започва разглеждането на внесеното от 15 общински съветници искане за провеждане на местен референдум за завода за изгаряне на отпъди в центъра на София. Завода за изгаряне на отпадъци трябва да бъде изграден в географския център на София, район Сердика, бул. „История Славянобългарска”, на територията на ТЕЦ „София”. Решението на Столичния общински съвет беше прието след доста оспорвана дискусия и при липса на политически консенсус. Това толкова важно стратегическо за София решение беше взето с едва 36 гласа \"за\", 16 \"против\" и 6 \"въздържал се\" от общо 58 гласували общински съветници. Проектът за изграждане на завод за изгаряне на отпадъци в центъра на София и поемането на общински дълг в размер на 67 млн. евро за изграждането на му, не само че не се приема еднозначно от жителите на София, но породи множество протести и въпроси в различни аспекти, в т.ч. екологични и финансови.  Именно поради тези причини 15 общински съветници от всички опозиционни политически групи в Столичният общински съвет внесоха искане за провеждане на местен референдум по темата.На 23-ти октомври (вторник) доклада с искането за провеждане на референдум за завода за изгаряне започва да се гледа в постоянните комисии на Столичният общински съвет.От 10 часа в зала 1 на ул. Московска 33 ще се проведе заседание на постоянната комисия по инженерна инфраструктура и енергийно планиране, в чиито дневен ред е включен обсъждането на доклада за референдума. От 11 часа в същата зала 1 доклада за референдума ще бъде обсъден и от постоянната комисия по опазване на околната среда, земеделие и гори, а в 13 часа отново в зала 1 искането за референдум ще бъде разгледано и от постоянната комисия по финанси и бюджет. „Изграждането на завод за изгаряне на отпадъци  е от изключително важно стратегическо значение за София и нейните жители и смятам, че всеки един гражданин трябва пряко да участва при взимането на това решение, защото то пряко засяга здравето и интереса му, както и околната среда на София”, каза общинския съветник и съпредседател на „Политическа група 5” инж. Симеон Славчев, който е един от инициаторите и вносителите на доклада с искането за провеждане на референдум по темата.  Инж. Симеон Славчев призова всички жители на София активно да се включат при обсъждането на доклада в постоянните комисии към Столичният общински съвет и припомни, че всички заседания на постоянните комисии за отворени за граждани и медии.", "date": "2018.10.22", "title": "Столичният общински съвет ще решава, дали да има референдум в София за завода за изгаряне"}
{"url": "http://www.cross.bg/simeonov-borisov-ostavkata-1586953.html", "text": "/КРОСС/ Премиерът Бойко Борисов . Това заяви самият той в Дубай, където е на посещение, съобщава Нова.\"Още преди дни поднесох извинения от името на Валери Симеонов за думите му. Искам да помоля и майките, и протестиращите, защото от самото начало работим заедно, за да може и двата закона да влязат заедно. Сега в сряда съм създал организация от ГЕРБ да минат през комисии, да се гледат в парламента и да бъдат приети. Ще видите в сайта на Министерски съвет проектобюджета, където сме отпуснали 150 милиона допълнително\", подчерта Борисов.\"Искането на оставката на Валери Симеонов от моя страна е нарушаване на коалиционното споразумение. Без решение на \"Обединени патриоти\" няма никаква правна стойност. Ако тръгна силово да му искам оставката, както искат майките, това означава автоматично да се счупи коалицията\", обяви Борисов.Премиерът беше категоричен, че в този момент не може да хвърли държавата в хаос. Премиерът отново призова майките на деца с увреждания да имат търпение, защото само до няколко дни ще им бъдат приети всичките им искания.  ", "date": "2018.10.22", "title": "Борисов: Ако поискам оставката на Симеонов, ще се счупи коалицията "}
{"url": "http://www.cross.bg/meditzinska-pomosht-speshnata-1586949.html", "text": "/КРОСС/ В присъствието на министъра на регионалното развитие и благоустройството Петя Аврамова, министърът на здравеопазването Кирил Ананиев и заместник-регионалният министър и ръководител на Управляващия орган на ОПРР Деница Николова ще подпишат договора за изпълнение на проекта за модернизация на спешната медицинска помощ в страната. Събитието ще се състои утре, 23 октомври, от 09.30 часа в зала „Пресцентър“ на МРРБ.Проектът се финансира с безвъзмездна финансова помощ по „Регионална здравна инфраструктура“ на обща стойност 163,5 млн. лв. Предвижда се по него да бъдат купени 400 линейки, оборудвани със съвременна медицинска апаратура, както и  да бъдат обновени 27 центъра за спешна медицинска помощ в областните градове с техните 170 филиала и 6 изнесени екипа.С изпълнението на проекта се очаква цялостно реформиране на спешната медицинска помощ, с което ще се подобри значително качеството на здравната услуга и ще се осигури по-ефективна здравна инфраструктура.", "date": "2018.10.22", "title": "Подписва се договор за 163,5 млн.в. за спешната медицинска помощ"}
{"url": "http://www.cross.bg/stydentski-stydentskiya-orkestur-1586954.html", "text": "/КРОСС/ За първи път от над 15 години в Националния студентски дом на пл. Народно събрание №10 ще се проведе арт-фестивал. Във фестивалната програма на 27-и и 28-и октомври от 11-30 ч. до 21-30 ч. са включени концерти и работилници с участието на редица творчески състави и изпълнители на народна музика и танци, етно-джаз инструменталисти, студенти.В рамките на фестивала място ще намерят и представления за деца, импровизации, 3D mapping. Сред организаторите на събитието са съставите към Студентския дом – театър студио „Студентина“, Академичен хор „Ангел Манолов“, Академичен фолклорен ансамбъл, както и партньори от гражданския сектор – читалище „Канатица“, независими артисти.През 2001 г. Студентският дом губи своите сцени след голям пожар навръх 8-и декември. Сцените остават разрушени до днес, а само преди седмица доброволци  се заеха с разчистването им, за да може творческата дейност да бъде възстановена по случай Деня на народните будители.За самото възстановяване на голямата концертна зала, използвана още като театрален и кино-салон, както и на малката камерна зала, ще бъдат необходими над 1,7 млн. лева. Арт-фестивалът „Изкуството в действие“ ще се проведе този уикенд в подкрепа на кампанията по възстановяването им, стартирала от Националното представителство на студентските съвети с изработването на идеен проект за реконструкция.Историята на Националния студентски дом, обявен за недвижим паметник на културата, е уникална за България, тъй като акцията по набирането на средства за изграждането му в центъра на София продължава от 1903 г. до 1933 г., когато Домът е официално открит, макар и недовършен. Именно тук много артисти правят първите си стъпки пред публика. С изкуството да бъдеш изпълнител чрез участието си в Академичния хор към Студентския дом се запознават Борис Христов и Никола Гюзелев.ФСБ прави в Дома на студентите своя първи рок-концерт. От „Централния студентски дом на културата“ стартират своите кариери редица естрадни изпълнители – членове на групата „Ален Мак“ и оркестър „Метроном“; музиканти от студентския филхармоничен оркестър, писатели от Кабинета на младия писател „Димчо Дебелянов“, актьори, фотографи, режисьори.", "date": "2018.10.22", "title": "Арт-фестивал пред опожарените сцени на Студентския дом в София"}
{"url": "http://www.cross.bg/simeonov-pozor-valeri-1586958.html", "text": "/КРОСС/ Съпругата на президента - Десислава Радева, определи в пост във „Фейсбук\" като позор репликата на вицепремиера Валери Симеонов към майките на деца с увреждания, изречена преди няколко дни.„Позор за него, че посмя да се отнесе надменно-присмехулно към болни български деца и проблемите на техните родители. Позор за неговата партия, която самоотвержено го защити с нарочна позиция. Позор пак за него (вицепремиера ни), когато самодоволно обяви, че стои твърдо зад думите си. Позор за тези от нас, които са избрали такъв човек да ни представлява и работи в наш интерес\", написа първата дама.Думите на Валери Симеонов станаха повод за нов протест днес на майките на деца с увреждания, които искат оставката му.„Ако поискам оставката на Валери Симеонов, това ще счупи цялата конструкция (на коалицията) и правителството ще падне\", коментира от ОАЕ премиерът Бойко Борисов, където е на официална посещение.Партия „Атака\" свали  политическото си доверие от вицепремиера Валери Симеонов, заради недопустимите обиди към хора с увреждания.                            Когато в семейството се роди нездраво (в общоприетите разбирания) дете, навярно родителите са изправени пред съдбовно решение – дали да го задържат и отглеждат. Сблъскват се емоциите и надеждата, разумът и мисълта за бъдещето. Но веднъж взето, решението съдържа в себе си осъзната родителска отговорност.Може би през годините родителите, в моменти на пълно изтощение и отчаяние, са се питали негласно „Дали не сгреших?”. Но бързо, виновно и с неудобство от самите себе си са изхвърляли този въпрос от главите си. Това, разбира се, са само мои предположения.Когато синът ми беше на 10 години, в класа им дойде Ина - дете с ДЦП. В количка. Добро, усмихнато, слънчево дете. Явно и учителите, и родителите си бяхме свършили добре работата, защото Ина се чувстваше спокойна и съвсем на място в класната стая.Децата я включваха във всичките си игри, помагаха й, държаха се с нея по същия начин, по който се държаха един с друг. Те я правеха щастлива, защото се усещаше като една от тях. А тя правеше нас, родителите, щастливи, защото учеше децата ни и нас самите на човещина.Човещина, която не усетих от вицепремиера ни Валери Симеонов.Репликата, изречена от него преди няколко дни мога да окачествя само с една дума – позор.Позор за него, че посмя да се отнесе надменно-присмехулно към болни български деца и проблемите на техните родители.Позор за неговата партия, която самоотвержено го защити с нарочна позиция.Позор пак за него (вицепремиера ни), когато самодоволно обяви, че стои твърдо зад думите си.Позор за тези от нас, които са избрали такъв човек да ни представлява и работи в наш интерес.Предполагам, г-н Симеонов е запознат с член 14 от Конституцията на Република България, където е записано, че семейството, майчинството и децата са под закрила на държавата.Има и още един важен текст там – чл.4, ал.2, където Република България гарантира достойнството на личността.Майките с черни тениски не крещят за привилегии, а се борят за достойно съществуване. За себе си и децата си. Лично за мен те са герои, направили по-трудния, но по-човешки избор, ако помним случая Могилино...Подходът „Има черни тениски – има проблем...” се е провалил в исторически план. Според мен, за да ни има като българи не бива да се примиряваме с опитите за погазване на човешкото достойнство.За да е съвсем ясно, ще прибегна до тълковния речник. Не за думата „Човещина”. За нея не е нужен речник, а сърце. А за думата „Позор” - срамно, унизително положение, което предизвиква презрение. ", "date": "2018.10.22", "title": "Първата дама във „Фейсбук”: Думите на Валери Симеонов са позор"}
{"url": "http://www.cross.bg/mccann-golden-drum-1586955.html", "text": "/КРОСС/ Наградата за най-успешна агентска мрежа бе спечелена от McCann Worldgroup, а отличието за най-успешна агенция отиде при McCann БукурещПобедителите в тазгодишния фестивал Golden Drum бяха обявени по време на тържествена церемония в петък вечерта. В секция „WHAT“ най-добрата кампания отиде при McCann Букурещ за проекта „Bihor Couture“ от категория „Reach“, а най-доброто от секция„WHY“ бе присъдено на DDB Испания за „Finding Fariña“ в категория „Innovative“. Агенция 180heartbeats + JvM, Варшава, получи наградата The best of good за кампанията „категория Social good, а българската творческа агенция Saatchi & Saatchi спечели сребро в същата категория за кампанията “Под игото на шльокавицата“. Най-добрите проекти тази година бяха отличени с общо 26 златни и 50 сребърни барабана, както и 12 \"Гранд При\" отличия.                        Със 175 точки McCann Worldgroup получи наградата Golden Net за най-успешна мрежа от агенции. Наградата Golden Rose за най-успешна агенция отиде в McCann Букурещ, която събра общо 91 точки. Агенция 180hartbeats + JvM Варшава, получи наградата Golden Dragon за най-успешна независима агенция с 43 точки. Diesel, с 89 точки, бе наградена с Гранд При.В категорията на специалните награди Golden Drum Adriatic отиде при McCann Белград и McCann Подгорица за „#Newanted“, Silver Drum Adriatic отиде при New Moment New Ideas Company Белград за „One Poster For Peace“, а Bronze Drum Adriatic отиде при Publicis Белград за „#check it“.Победителите в конкурса за млади таланти Young Drummers Competition са Даниел Шаз и Шандор Шабо с творческия проект „. Второто място принадлежи на Игор Погоревичи за творческо произведение „, а трето място заеха българките Кристина Симеонова и Мая Златкова за „Повече за Фестивала Golden Drum: . ", "date": "2018.10.22", "title": "Ясни са победителите в 25-тото издание на Golden Drum"}
{"url": "http://www.cross.bg/krug-byrgas-luvovete-1586956.html", "text": "/КРОСС/ Бургас ще се превърне в арена на епични битки в края на месец октомври. Причината е едно от най-важните спортни събития в календара на Българската федерация по бокс, а именно вторият кръг на Националната боксова лига Ефбет. Бургазлии и гости на града ще могат да гледат на живо зрелищните двубои в спортна зала „Младост“ на 26-ти октомври от 19:30 часа. На  ринга ще излязат едни от най-добрите боксьори у нас. Те ще се състезават в девет двубоя, по олимпийските правила, за отборите на „Лъвовете“ и на „Багатурите“. Това съобщи на нарочна пресконференция Атанас Николов от Управителния съвет на Българска федерация по бокс.Националният треньор Жоел-Солер Арате ще изведе отбора на „Лъвовете“ във втори мач от Национална боксова лига Ефбет през този сезон. Неговите боксьори победиха тима на „Хановете“, воден от помощника му Валентин Поптолев, с 5-4 в първия кръг в Плевен през юни. Сега „Лъвовете“ ще се изправят срещу състава на „Багатурите“ с треньор Александър Александров.За отбора на „Багатурите“ ще боксират и двама представители на бургаския клуб „Победа - Черноморец“ – Якуб Чиновлиев и Иван Атанасов. Европейският шампион за юноши от 2016 г. Атанасов ще има за съперник в категодия до 64 кг Калин Мавродиев от ЦСКА, а Чиновлиев ще срещне при 60-килограмовите друг представител на „армейската“ школа – Венсан Киркоров, бронзов медалист от европейското за юноши през 2016 г.За „Багатурите“ ще се състезават още носителят на купа „Странджа“ за 2018 г. Петър Белберов (кат. +91 кг), както и световният и олимпийски шампион за младежи от 2014 г. Благой Найденов (81 кг). За „Лъвовете“ пък на ринга в зала „Младост“ ще излязат националите Тинко Банабаков (52) и Боян Асенов (56).В рамките на галавечерта ще се състои и десета специална професионална среща между Милен Паунов и Калоян Йорданов. Вторият кръг на Националната боксова лига Ефбет ще започне с демонстративна проверка на теглото. Церемонията ще се състои на партерния етаж на мол „Галерия“ – Бургас, от 12:00 часа на 26-и октомври. Съперниците в отделните двубои ще излязат един по един на специално изграден подиум, за да могат съдиите да измерят теглото им. Галавечерта се организира от Българска федерация по бокс и Министерството на младежта и спорта, с подкрепата на „Ефбет“, „Победа“ АД, Община Бургас, Мол „Галерия“ и Тикетпро.  Домакин на събитието е  боксов клуб „Победа – Черноморец“, гр. Бургас.  Медийни партньори са информационен сайт „Burgas24.bg“ и радио „Power FM“.Билети  вече се продават в . В деня на събитието ще могат да се закупят и на касите на спортна зала „Младост“. Стойността им е 10,00 лева. Заключителният трети кръг на Лигата ще се проведе в средата на месец декември в столицата.  ", "date": "2018.10.22", "title": " Бургас посреща втория кръг на най-мащабното боксово събитие на България"}
{"url": "http://www.cross.bg/zdravnata-lechenie-preminava-1586961.html", "text": "/КРОСС/ Парите за здравеопазване за догодина ще са близо половин милиард лева повече. Осигурителната вноска остава  8%.Надзорният съвет на Здравната каса одобри радикални промени в сектора, както bTV първа съобщи вчера. Агенцията по трансплантации и медицинският одит се обединяват в Агенция за медицински надзор.Закрива се Фондът за лечение на деца, както и Комисията за лечение в чужбина, дейността им преминава към касата. Не е ясно, дали общественият съвет към фонда ще продължи да работи.„Дейността преминава към Здравната каса, за целта сме предвидили допълнителен трансфер от 16 млн. лв. По този начин ще се осигури на правилното решение за лечение на деца, както и на лица над 18 години в чужбина”, каза зам.-министърът на здравеопазването Жени Начева.", "date": "2018.10.22", "title": "Здравната осигуровка остава 8% през 2019 г."}
{"url": "http://www.cross.bg/kipur-kushti-tornado-1586939.html", "text": "/КРОСС/ Мощно торнадо отнеснесе над 40 къщи в две населени места в Кипър. Стотици хора останаха без дом. Части от слънчевите панели на някои сгради изхвърчали на километър разстояние. Няма жертви, но стихията е нанесла щети за милиони.Очевидци разказват, че долната част на фунията е била висока над 200 метра. Бушуващият вятър е вдигал метални конструкции, тежки огради и покъщнина. По пътя си торнадото е оставило пътека от разрушения. Спярно е водоподаването и електричеството, пише изданието Cyprus Mail Online.Властите вече са започнали опис на щетите. Всяко засегнато домакинство ще получи финансова помощ. Останалите без дом временно са настанени при свои близки и в хотели. ", "date": "2018.10.22", "title": "Мощно торнадо помете 40 къщи в Кипър"}
{"url": "http://www.cross.bg/remont-haskovo-rabotnik-1586938.html", "text": "/КРОСС/ Строителен работник загина, след като лек автомобил го блъсна на пътен участък в ремонт в Хасково.Инцидентът е станал в понеделник сутрин, около 7.30 часа. Колата навлязла в пътното платно, въпреки че е затворено за ремонт. В сумрака шофьорът не видял работниците и ударил един от тях. 62-годишният мъж е починал на път за болницата. ", "date": "2018.10.22", "title": "Кола навлезе на път в ремонт, помете строителен работник в Хасково"}
{"url": "http://www.cross.bg/kanabis-saksii-pretursvane-1586940.html", "text": "/КРОСС/ В петък в условията на неотложност криминалисти от РУ-Видин извършили претърсване в два частни имота в Ново", "date": "2018.10.22", "title": "Криминалисти разкриха домашна мини лаборатория за канабис"}
{"url": "http://www.cross.bg/politika-godina--1586937.html", "text": "/КРОСС/ Министерството на финансите публикува законопроекта за държавния бюджет на Република България за 2019 г. и актуализираната средносрочна бюджетна прогноза за периода 2019-2021 г., която представлява мотивите към него.В актуализираната бюджетна прогноза са представени средносрочните икономически перспективи и приоритети на правителството, както и основните параметри на бюджетната рамка за следващата година. Нов момент в съдържанието на прогнозата е включването на повече информация при представянето на разходните политики – както с фискални измерители, така и посредством ключови индикатори за измерване на степента на изпълнението им, съобщиха от МФ.Ключови цели продължават да бъдат запазването на фискалната устойчивост и провеждането на последователна, прозрачна и предвидима фискална политика, която да допринася за подобряване на бизнес средата, насърчаване на инвестициите и стимулиране развитието на трудовия пазар за постигане на икономически растеж и заетост, придържайки се към общите правила на ЕС. В настоящата прогноза се запазват целите за бюджетното салдо, заложени в СБП за периода 2019-2021 г., съответно за 2019 г. дефицит от 0,5 % от БВП, а за 2020 г. – балансирана бюджетна позиция, която се запазва и през 2021 година.Приходните и разходните политики в тази прогноза са продължение на заложените в СБП за периода 2019-2021 г., като за надграждането с нови са взети предвид както макроикономическите аспекти, така и разширените фискални възможности за осигуряване на финансиране на приоритетните секторите и за реализиране на хоризонтални мерки, засягащи бюджетната сфера.Изразени като процент от БВП, при приходите за периода 2019-2021 г. се наблюдава тенденция за спад от 37,7 % до 35,8 %, а в номинален размер се увеличават, като от 43 857,0 млн. лв. за 2019 г. се очаква да достигнат 47 582,3 млн. лв. през 2021 година. В частта на данъчната политика са отчетени ефектите от настъпилите към момента промени в данъчното законодателство, свързани с реализиране на мерки за подобряване на събираемостта, стимулиране на икономическото развитие, намаляване на административната тежест и въвеждане в националното законодателство на разпоредби от европейското право в областта на данъците. В средносрочен план се предвижда запазване на ниските данъчни ставки на корпоративните данъци и тези на данъците върху доходите на физическите лица, което допринася за повишаване на икономическия растеж и има положително влияние върху търсенето и предлагането на труд.Разходите, изразени като процент от БВП, за периода 2019-2021 г. също бележат спад от 38,2% до 35,8%, което представлява средногодишна консолидационна стъпка от около 1,2 пр.п. от БВП и имат основен консолидационен принос за постигане на целите за дефицита. В номинален размер разходите се увеличават, като от 44 457,0 млн. лв. за 2019 г. се очаква да достигнат 47 582,3 млн. лв. през 2021 година.Приоритетите на Бюджет 2019, които надграждат вече заложените в средносрочната бюджетна прогноза от пролетта приоритети и допускания за развитие на секторните и хоризонталните политики, са социалната политика, образованието, отбраната и политиката по доходите.В сферата на социалната политика са предвидени средства в размер на: 40,4 млн. лв. допълнително за всяка година от прогнозния период (50 % повече спрямо средствата през 2018 г.) за целеви помощи за отопление с цел социална закрила и равни възможности; 150,0 млн. лв. допълнително за всяка година от прогнозния период за гарантиране на финансовата рамка на проекта на Закон за хората с увреждания и проекта на Закон за личната помощ при тяхното приемане; 7,0 млн. лв. във връзка с въвеждането на нов вид месечна помощ за деца без право на наследствена пенсия от починал родител, съгласно промените в Закона за семейни помощи за деца, като размерът на помощта за 2019 г. е 115 лева.Политиките за достъпно и качествено образование се осъществяват чрез цялостен интегриран подход, базиран на обвързаните и съгласувани действия на институциите на национално и местно равнище. Средствата от държавния бюджет основно са насочени към четирите стълба за финансиране на системата, съгласно Закона за предучилищното и училищното образование, както и към финансиране обучението на студенти и докторанти, определено въз основа на комплексната оценка на качеството на обучение.Политиката в областта на отбраната предвижда да бъде спазено изискването за достигане на разходите до определения процент от БВП, в съответствие с Националния план за повишаване на разходите за отбрана на 2 на сто от БВП на страната до 2024 г. В бюджетната рамка за 2019 г. общо разходите за отбрана възлизат на 1 839,3 млн. лв., което представлява 1,58 % от БВП. Осигурени са средства за поддържане и развитие на националните отбранителни способности и способностите, свързани с колективната отбрана, в т.ч. средства за изпълнение на одобрените от Народното събрание инвестиционни проекти.В политиката по доходите, освен вече предвиденото в СБП от пролетта на тази година увеличаване на размера на минималната работна заплата през следващите години (от 510 лв. на 560 лв. от 1 януари 2019 г., на 610 лв. от 1 януари 2020 г. и на 650 лв. от 1 януари 2021 г.), в настоящата прогноза е заложена мярка за увеличение с 10 % на средствата за заплати и осигурителни вноски в бюджетния сектор от 2019 г., с което ще се осигури възможност за увеличаване на индивидуалните основни месечни заплати на заетите, въз основа на заеманата длъжност и оценките за постигнатите резултати. За 2019 г. увеличението на възнагражденията на педагогическия персонал средно е с 20 % с цел достигане през 2021 г. на удвояване спрямо 2017 г. на средствата за възнаграждения на педагогическите специалисти.Предвидени са промени в механизмите за разпределение на целевата субсидия за капиталови разходи и на общата изравнителна субсидия. При разпределението на целевата субсидия за капиталови разходи към основния и допълнителния компонент е предвиден и допълнителен ресурс за подпомагане на общините от 4-та и 5-та категория за подобряване състоянието на социалната и техническа инфраструктура на територията им. Изменението на механизма за разпределение на общата изравнителна субсидия по общини през 2019 г. е свързано с определянето на условие за достъп до субсидията. Право да получават изравнителна субсидия през 2019 г. имат общините, чиито постоянни данъчни постъпления към 31 декември 2017 г. на един жител са по-ниски от 120 % от равнището им за страната на един жител.Приоритет за страната остава и успешното усвояване на средствата от европейските фондове и програми на ЕС, чрез които да се постигне устойчив икономически растеж, по-висока заетост, социално включване и териториално сближаване и изграждане на конкурентоспособна и иновативна икономика.Управлението на държавния дълг ще бъде в съответствие с основните цели и правила на фискалната политика и ще отчита състоянието и прогнозите в тригодишен хоризонт на основните макроикономически показатели. Въз основа на допусканията и прогнозното нетно дългово финансиране за периода 2019-2021 г. се очаква намаление на държавния дълг от 22,2 млрд. лв. през 2019 г. до ниво от 22,0 млрд. лв. към края на 2021 г., респективно от 19,1 % до 16,5 % от прогнозното ниво на БВП.Нивото на консолидирания дълг на сектор „Държавно управление“ се очаква да продължи да спада, движейки се в диапазона от 22,5 % до 17,7 % от БВП или между 24,3-23,5 млрд. лв. Прогнозите за относителния дял на консолидирания дълг спрямо БВП остават значително под максимално допустимата референтна стойност на Маастрихтския критерий за конвергенция от 60 %, което ще гарантира запазване на равнището на държавна задлъжнялост в устойчиви граници, респ. водещата позиция на Република България сред 28-те държави членки на ЕС по отношение на ниското ниво на дългова тежест.Оценките за намаляващи рискове и стабилни перспективи за развитието на публичните финанси в България, които се отчитат в прегледите и прогнозите на Европейската комисия, на международните финансови институции и рейтинговите агенции, са ориентир за реалистичността на целите на фискалната политика и на бюджетните прогнози. ", "date": "2018.10.22", "title": "Приоритетите на Бюджет 2019 - социална политика, образование, отбрана"}
{"url": "http://www.cross.bg/ivan-suvetnik-obshtinskiyat-1586944.html", "text": "/КРОСС/ На 23 октомври, от 15.00 до 17.00 часа, народният представител от „БСП за България“ Христо Проданов и общинският съветник Иван Таков ще бъдат на разположение на софиянци в постоянната приемна на БСП - София на ул. \"Леге\" №10, етаж 1.Желаещите може да се запишат предварително на телефон 02/987 20 86.", "date": "2018.10.22", "title": "Народният представител от „БСП за България“ Христо Проданов и общинският съветник Иван Таков ще проведат приемна за граждани"}
{"url": "http://www.cross.bg/depytati-vsichki-zaev-1586942.html", "text": "/КРОСС В петък 80 македонски депутати гласуваха за иницииране на конституционни промени за промяна на името на страната, а премиерът Зоран Заев отново, този път чрез „Туитър\", благодари на всички, които са били „за\", предава македонският „Фокус\".„Искрено благодаря на всички депутати за историческото решение, което взеха в парламента. Децата на Македония ще се гордеят с всички вас. Всички ще бъдем горди с нашите депутати\", написа Заев. ", "date": "2018.10.22", "title": "Заев: Благодаря на всички депутати за решението, децата ще се гордеят с вас"}
{"url": "http://www.cross.bg/ivan-spiridonov-ivaiilo-1586946.html", "text": "/КРОСС/ Разкрита е най-голямата печатница за фалшиви парични знаци в последните 11 години, , обяви на брифинг зам.- главният прокурор Иван Гешев.„Намерени са в различна степен на довършеност над 11 млн. евро и над 1,8 млн. щатски долара“, заяви Иван Гешев.Заместникът на ръководителя на Специализираната прокуратура Димитър Петров допълни, че са претърсени над 30 адреса, на които са открити фалшивите парични знаци. Иван Гешев уточни, че печатницата е открита в хотел в Слънчев бряг. Собственикъ на хотела е задържан, той също е участвал в организираната престъпна група за фалшиви банкноти, съобщава Фокус.„Като обвиняеми са привлечени 4 лица“, заяви прокурор Евгения Деянова и уточни, че лицата са задържани в процес на изготвяне на паричните знаци.„Това са банкноти с индикатив, какъвто до момента не е бил намиран“, коментира тя. „Банкнотите имат всички елементи на защита, воден знак и светещи линии, както истинските“, поясни Евгения Деянова.                         „Организираната престъпна група е изключително конспиративна. Двете от основните лица, които бяха задържани в момента на печатане на банкнотите, са контингент по тази линия от доста години“, обясни директорът на ГДБОП главен комисар Ивайло Спиридонов.„Една такава печатница не работи постоянно, а веднъж на няколко години. Въпросните парични средства се складират на различни места и поетапно се изваждат на пазара“, обясни Ивайло Спиридонов.„Парите се пласират там, където вървят. Клиентите идват до България, за да си ги вземат“, посочи той. „Работим по случая от януари, избрали сме точния момент“, каза още Ивайло Спиридонов.\n\t\t\t\t\t", "date": "2018.10.22", "title": "Разкриха печатница за фалшиви банкноти в хотел в Слънчев бряг (видео)"}
{"url": "http://www.cross.bg/merki-rysiya-zayavi-1586941.html", "text": "/КРОСС/ Кремъл обяви, че отговорът на Русия за излизането на САЩ от Договора за ликвидация на ракетите със среден и малък обсег (ДЛРСМО) може да бъде предприемането на мерки за възстановяване на военния баланс, както заяви пред журналистите прессекретарят на руския президент Дмитрий Песков, цитиран от ТАСС и Фокус.„Развалянето на ДЛРСМО принуждава Русия да предприеме мерки за обезпечаването на собствената си сигурност\", заяви говорителят на президента Владимир Путин.„Какво представлява развалянето на ДЛРСМО - това означава, че САЩ не само тайно, но и директно започва да разработва тези системи (забранените в договора) в бъдеше\".„А ако тази система се разработва, то от другите страни, в дадения случай Русия, са необходими действия за възстановяването на баланса в тази област\", добави Песков.„Подобни мерки (излизането ДЛРСМО), ако действително бъдат предприети, ще направят света по-опасен\", смята представителят на Кремъл.", "date": "2018.10.22", "title": "Кремъл: Ще отговорим на САЩ за излизането от атомното споразумение с мерки за възстановяване на военния баланс"}
{"url": "http://www.cross.bg/tiradzhiya-gradski-nakazanieto-1586943.html", "text": "/КРОСС/ Софийският градски съд осъди на 6 години и 8 месеца затвор турския тираджия Гьокхан Кахриман, който избута от магистрала \"Тракия\" автобус на столичния градски транспорт.При катастрофата, станала на 23 май, пострадаха 12 души, а един от тях почина след двумесечно лечение в болница.Турският шофьор се призна за виновен, затова делото протече по съкратената процедура. По закон при съкратен процес, магистратите са длъжни да намалят наказанието с една трета.Градският съд реши още, че Кахриман трябва да излежи наказанието си при първоначален строг режим, но и му отне шофьорската книжка за срок от 8 години.Турският тираджия трябва да заплати 2443 лева разноски по делото.\"Това наказание е близко до понятието справедливост\", каза един от адвокатите на наследниците на починалия.Присъдата не е окончателна и подлежи на обжалване пред Софийския апелативен съд.", "date": "2018.10.22", "title": "Близо 7 г. затвор за турския тираджия, обърнал градски автобус на \"Тракия\""}
{"url": "http://www.cross.bg/bezopasnost-elektrorazpredelenie-zdrave-1586945.html", "text": "/КРОСС/ На 19 октомври 2018 г. Електроразпределение Юг (част от EVN България) беше домакин наден на отворени врати, организиран съвместно с фондация “Център за безопасност и здраве при работа” и със съдействието на Изпълнителна Агенция „Главна инспекция по труда“ (ГИТ). Събитието се проведе във връзка с Европейската седмица по здраве и безопасност при работа (22 – 26 октомври 2018 г.) и се състоя в гр. Стара Загора.Електроразпределение Юг организира деня повод спечелената от дружеството през февруари 2018 г. място в категория „Големи компании“.Участие в мероприятието взеха г-н Костадин Величков, изпълнителен член на съвета на директорите на „Електроразпределение Юг“, г-н Гочо Чемширов, зам.-председател на съвета на директорите на „Електроразпределение Юг“, г-жа Румяна Михайлова, изпълнителен директор на ИА „Главна инспекция по труда“, г-н Владимир Глухов, председател на УС на  фондация “Център за безопасност и здраве при работа”, както и редица експерти.                       Електроразпределение Юг представи цялостната си политика през годините по отношение на на постоянното подобрение на безопасността и здраве при работа за всички сътрудници на компанията. Сред реализираните от дружеството вътрешни мерки и проекти за осигуряване на безопасни условия на труд са: изграден през 201 г. тренировъчен полигон за работа по електроразпределителната мрежа и съоръжения в реални условия, вътрешни кампании „Работа без злополуки“, вътрешни награди за безопасност, специализирани курсове, практически обучения и др.Практическата част включваше посещение на тренировъчния полигон на Електроразпределение Юг в Стара Загора, който в първият по рода си в страната. На място гостите видяха практически демонстрации и се запознаха с мерките, които се предприемат от Електроразпределение Юг за професионална култура по безопасност на техническия персонал, използването на защитните средства при работа по въздушни електрически мрежи и съоръжения. Постигнатото от дружеството в сферата на безопасните условия за труд беше оценено високо от присъстващите експерти.   ", "date": "2018.10.22", "title": "Електроразпределение Юг проведе ден на отворени врати "}
{"url": "http://www.cross.bg/bilo-porazeno-duga-1586928.html", "text": "/КРОСС/ 8-годишно момче от силистренското село Голеш, поразено от волтова дъга, е настанено в тежко състояние в болница във Варна, съобщиха от Областната дирекция на МВР. Инцидентът е станал на 19 октомври около 16.20 часа в селото, съобщава БНТ.", "date": "2018.10.22", "title": "8-годишно момче е в тежко състояние, след като е било поразено от волтова дъга"}
{"url": "http://www.cross.bg/tzenite-stryva-kartite-1586925.html", "text": "/КРОСС/ Подготовката за зимния сезон в големите ски курорти вече започна. Преди дни Банско беше обявен за най-евтината ски дестинация в Европа сред 31 курорта. Седмична ваканция там струва 405 паунда, показва британската класация.Колко ще ни струва почивката през зимните месеци? И къде най-евтино ще можем да караме ски или сноуборд? Екипът на NOVA сравни цените на лифт картите, нощувките и кувертите в заведенията в големите курорти у нас и в чужбина.Очакванията са 1,7 млн. чужденци да влязат в страната през зимните месеци, като 210 хил. от тях ще карат ски или сноуборд.В Боровец ден по пистите вече ще струва 58 лева. При онлайн презареждане отстъпката ще е 5%. Такава ще бъде новата цена и в Пампорово. Там картата от 58 лв. ще важи за двете писти – \"Пампорово\" и \"Мечи чал\", между които туристите ще се извозват с шатъл. Все още концесионерът в Банско не е обявил цените на картите. Но вероятно ръст ще има и там., коментира Димитър Попов от Асоциацията на българските туроператори.Засега хотелиерите и в трите курорта не предвиждат скок в цените на услугите. Заведенията обаче готвят по-скъпи менюта.А концесионерите обещават по-модерни лифтове и по-добре обработени писти. ", "date": "2018.10.22", "title": " Ски-ваканцията у нас - по-скъпа тази зима"}
{"url": "http://www.cross.bg/kmyugoiztochno-kanada-silni-1586926.html", "text": "/КРОСС/ Две силни земетресения - едното с магнитуд 6,6, другото с 6 по скалата на Рихтер, разлюляха западното крайбрежие на Канада в понеделник, съобщава Нова Тв.Епицентърът на първия трус бил на около 218 км югоизточно от Порт Харди – малко населено място на остров Ванкувър в Британска Колумбия.Второто земетресение е регистрирано на около 200 км югоизточно от същия град, около 30 минути след първото.Няма информации за разрушения или пострадали хора. Не бяха отправени и предупреждения за цунами. ", "date": "2018.10.22", "title": "Два силни труса разлюляха Канада"}
{"url": "http://www.cross.bg/evro-falshivi-spetzprokyratyrata-1586929.html", "text": "/КРОСС/ Прокурор Иван Гешев и заместник ръководителят на Спецпрокуратурата Димитър Петров разясняват подробности от разкритата най-модерна до сега нелегална печатница за фалшиви евро банкноти, съобщиха от Спецпрокуратурата.На представянето ще присъстват и наблюдаващия прокурор Евгения Деянова, както и директорът на ГДБОП - главен комисар Ивайло Спиридонов.Случаят с разбитата група за производство на пико стана ясен на 15 декември. Един от участниците в групата е произвеждал и фалшиви евробанкноти.В Долно Сахене бяха открити и 16 плаки с изображения на долари с номинал 50 и 100 долара, 193 листа с отпечатани на тях по 3 неистински банкноти от по 100 евро, както и фалшива банкнота от 500 евро. Номиналът е над €121 хил.", "date": "2018.10.22", "title": "В Спецпрокуратурата разясняват за нелегална печатница за фалшиви евро"}
{"url": "http://www.cross.bg/stzenata-teatur-bolshoii-1586932.html", "text": "/КРОСС/ Позитивизмът е непобедим - това важи за всяка професия и като цяло в живота. Това каза в интервю на Оля Ал-Ахмед за  балетистът от \"Болшой театър\" Владислав Лантратов, който заедно с водещи солисти на Московския театър за опера и балет ще бъде на сцената на зала 1 на НДК на 29 октомври за грандиозен гала спектакъл.Владислав Лантратов поясни, че това е уникален по рода си спектакъл, който ще бъде представен за първи път в България и то само в София, само с един спектакъл, в една единствена вечер. По думите му постановката е на световно ниво, с драматургия, музика и хореография от висока класа и безкомпромисен професионализъм, изящни костюми, впечатляваща мултимедия и ефектно осветление. Танцьорите, които ще се качат на сцената на зала 1 на НДК са: Мария Александрова, Екатерина Крисанова, Анастасия Сташкевич, Маргарита Шрайнер, Руслан Скворцов, Вячеслав Лопатин, Артур Мкрчян и много други, отбеляза той. Публиката ще се наслади на чиста, пречиста класика. В програма са включени известни балети от световната класика: \"Дон Кихот\",\"Спящата красавица\", \"Лешникотрошачката\", \"Раймонда\", \"Пламъците на Париж\", \"Силфида\", \"Талисман\", както и богат съвременен репертоар, разказа Лантратов. \"Бих искал залата да е пълна, да видя колкото се може повече усмихнати лица, които да греят като слънца. Бих искал хората да са здрави и щастливи, позитивни, усмихнати, ненапрегнати и да дойдат да видят нашето изкуство\", каза балетистът.Владислав Лантратов е роден на 8 октомври 1988 г. в балетно семейство. Едва 9-годишен е приет в Московската Хореографска балетна академия. Баща му, народният артист на Русия, Валерий Лантратов е балетист на Московския музикален театър \"К. С. Станиславски и Вл. И. Немирович-Данченко\" и солист на Кремълския балет. Майка му е известната солистка на балета на Московския музикален театър - заслужената артистка на Русия - Инна Лещинская. Брат му, Антон Лещинский е също артист на балета на \"Болшой театър\".Ще бъда откровен, това беше изключително тяхно решение. Аз нямах понятие от трудността на балета по онова време. Да, като дете присъствах непрекъснато на техните постановки, гледах почти ежедневно мама и татко на сцената. Харесваше ми това, което правят, харесваха ми танците, костюмите, цялата приказка, която се разиграваше на сцената, но и понятие си нямах от самата техника, от трудностите, които крие тази професия и от балета като цяло. Така че моето кандидатстване в хореографската академия бе изцяло мечта на моите родители, които в мен виждаха приемствеността и надеждата изкуството да продължи с мен. Така и стана.Образованието в балетното училище е с продължителност осем години. През това време, освен ежедневните репетиции, вече гастролирахме по сцените както на \"Болшой театър\", така и в различни градове в Русия. Така че, ако трябва да изчислявам - целият ми ден преминаваше на сцената - през деня на репетиции, вечерите бяха заети от спектакли. Това е начин на живот, както при спортистите, художниците, певците.Не съм се лишавал от топката. Ритахме с момчетата в самия двор на академията. Не се оплаквам. И футболната топка е минала през краката ми! Все пак в малкото свободно време се стараехме да наваксаме това, което на другите връстници им беше дадено в изобилие. Детството ми беше ограничено от гледна точка на развлечения, но въпреки това успявах всичко - и да ритам топка, и да ходя на кино, и да си правя домашните, и да уча и да успявам прекрасно по другите общообразователни предмети. Да си танцьор или балетист, както искате го назовете, не е наказание, това е определен начин на живот, който много ми харесва и допада с неговата необятна красота.Никога не съм искал да си сменя професията. Но съм се замислял за резервен вариант, в случай, че не потръгнат нещата в балета - отивам в драматичния театър и ставам актьор. Да, ама нещата взеха и потръгнаха, и така театърът се лиши от моето присъствие!Всяко дете има мечта. Това е нещо нормално, друг е въпросът каква ще е твоята мечта, когато вече си реализиран и пораснал. Сега не бих казал, че това е точно мечта, по-скоро е желание, и то е - всичките ми близки и роднини да са здрави, успешни, много щастливи, всичко останало е второстепенно и само ще си дойде на мястото. Това мисля, че е най-главното - да сме живи и здрави, да мислим позитивно и само тогава и всички около нас ще са добре.Отговор: За много от моите колеги това е мързелът. Идва момент, в който направо ти писва постоянно да си на репетиция, да играеш. Но аз съм много работоспособен и работлив, и не страдам от този синдром. Репетициите не ми тежат. По-скоро ми е трудно да се справя с нервите си и да се договоря сам със себе си. Целият ден от сутринта репетирам, вечер съм на спектакъл - реално нямам време дори да се замисля кое е най-трудното в тази професия, защото на мен тя не ми е трудна.Разбира се! Всеки има. Лъже този, който ще ви каже, че е нямал някакво произшествие на сцената. И аз съм падал, и партньорката съм подвеждал в началото поради неопитност. Важното е да не загубим самообладание. Превключваме на следващия режим и продължаваме. Зрителят нищо не трябва да разбере. Просто продължаваме и това е. Все едно нищо не се е случило. В това е силата и майсторлъка на всяка една професия, и най-вече на зрелищните. Продължаваме напред и то с широка усмивка и блясък в очите. Краката болят, травмата иска да те победи и да надделее лошото, но ние излизаме от тази ситуация с усмивка, с лъчезарни лица, с непобедим позитивизъм. В това е силата. Позитивизмът е непобедим! И това важи за всяка една професия и като цяло в живота.Не, за нищо на света. Щастлив съм. Много съм щастлив от своя житейски път, не се оплаквам и съм благодарен на Бога!Да, щастлив съм! Партньорка в живота и на сцената ми е Мария Александрова. Не само че не си омръзваме, а двамата взаимно се зареждаме. А зарядът за нашите успехи е любовта! Да, любовта! Човек, когато е обичан, и когато обича е напълно имунизиран от лоши очи, лоши хора, завистници, енергии, както искате го наречете. Моята партньорка Мария Александрова ме зарежда както на сцената, така и в къщи. Имаме си пълно доверие един на друг както в живота, така и на сцената.А това, че танцувам на сцената с човека, когото обичам в живота, е повече от прекрасно. Влагам цялата си истинска, искрена любов, прилагам я на сцената и магията се получава! Танцът, който вижда публиката не е просто изпълнение, а една истина приподнесена на зрителя. Негово Величество зрителят гледа три часа една истинска любов на сцената. По този начин ние пренасяме нашия позитивизъм към зрителя и залата грее от нашето щастие, озарено не от прожекторите, а от истинската светлина на любовта.Отдавна съм го сторил. Всеки си има дом, нали. \"Болшой театър\" е моят дом, където живея. Но, това не означава, че не ходя на гости или че нямам право да ходя на гости. Аз съм чест гост на много европейски сцени. В този аспект, неотдавна бях гост на Римската опера, където танцувах в балета \"Спящата красавица\" в ролята на принца. Да се танцува принцът не е лесно, още повече на европейска сцена. Принцът трябва да е идеален, за да може зрителят да повярва в приказката и това е една от най-трудните роли.Отговор: Да, така е. Фантастична роля, много обичам да я изпълнявам, вживявам се в нея, влизам в образ, от който после трудно излизам. Самото произведение \"Нуреев\" получи оценката на критиката и много награди, а аз получих отличието \"най-добър танцьор\" за ролята. Между другото, българската публика ще има възможността да види точно този пасаж от балета. Ще покажем \"Дуета на Рудолф Нуриев и Марго Фонтейн\" в мое изпълнение в ролята на Нуреев и моята партньорка на сцената и в живота Мария Александрова. Убеден съм, че българският зрител много ще хареса този балет, който е не само удивителен като произведение на изкуството, но е с уникална хореография на изключително високо и изискано ниво.Най-големите звезди на руския балет ще стъпят на българската сцена. Ще ви покажем зашеметяващ гала спектакъл с участието на водещи солисти на \"Болшой театър\". Показваме този уникален по рода си спектакъл за първи път в България, и то само в София, само с един спектакъл, в една единствена вечер - на 29 октомври в зала 1 на НДК. Десет водещи солисти на \"Болшой театър\" ще се съберем на една сцена за грандиозния гала спектакъл. Изумителните танцьори, които ще се качат на сцената на зала 1 на НДК, са: Мария Александрова, Екатерина Крисанова, Анастасия Сташкевич, Маргарита Шрайнер, Руслан Скворцов, Вячеслав Лопатин, Артур Мкрчян и много други, боя се да не пропусна някого.Откъс от постановката на \"Болшой театър\" \"Нуреев\" ще бъде представен премиерно по време на гала спектакъла с: \"Дует на Руди и Марго\" в мое изпълнение в ролята на Нуреев и моята партньорка на сцената и в живота Мария Александрова и \"Писмо\" - соло на Денис Савин. \"Нуреев\" получи оценката на критиката и много награди, а аз получих отличие \"най-добър танцьор\" за ролята. Така че се надявам на българската публика да й хареса не само този балет и нашето изпълнение, но и целият букет от най-доброто, което сме ви подготвили. Освен това и най-добрите примабалерини и премиер балетисти на \"Болшой театър\" ще изпълнят Pas De Deux - танцов дует, в който двама танцьори, изпълняват балета заедно. Нещо изключително трудно и несъизмеримо красиво.Публиката ще се наслади на една чиста, пречиста класика. В програма са включени известни балети от световната класика: \"Дон Кихот\" по романа \"Дон Кихот де ла Манча\" на испанския писател Мигел де Сервантес, \"Спящата красавица\" - любим балет на малки и големи от П. И. Чайковски, \"Лешникотрошачката\" - приказният балет от П. И. Чайковски , \"Раймонда\" - рицарска легенда, муз. Ал. Глазунов, \"Пламъците на Париж\" - легендарен балет, посветен на Великата френска революция, муз. Борис Асафиев, \"Силфида\" - приказка за феи и любов, \"Талисман\", както и богат съвременен репертоар. Гала спектакълът е на световно ниво, с драматургия, музика и хореография с висока класа и безкомпромисен професионализъм, изящни костюми, впечатляваща мултимедия и ефектно осветление. Бяхме миналата зима в София и във Варна. Впечатлен съм и от двата града, от техния уют и гостоприемството на българите. Освен това съм влюбен в българската кухня, която въпреки своето многообразие, изобилие и безупречен вкус не се отрази на фигурата ми. Очаквам с нетърпение следващата седмица, когато отново ще сме на българска земя, при гостоприемните и приветливи наши български братя и, естествено, при изключителната българска публика. Бих искал да отбележа, че българската публика е една от най-прекрасните в света. Аплодисментите винаги ни топлят, въодушевяват и мотивират, а в България тези аплодисменти са стотици и това ни радва много.Бих искал залата да е пълна, да видя колкото се може повече усмихнати лица, които да греят като слънца. Бих искал хората да са здрави и щастливи, позитивни, усмихнати, ненапрегнати и да дойдат да видят нашето изкуство. Дори, ако сте имали в този ден проблеми в работата или в къщи, дори да сте изморени - въпреки това елате и ви гарантирам, че ще излезете от залата бодри, с усмивка и заредени с положителна енергия, и то за дълго! До скоро, скъпи български приятели!", "date": "2018.10.22", "title": "Владислав Лантратов: Позитивизмът е непобедим - това важи за всяка професия и като цяло в живота"}
{"url": "http://www.cross.bg/stana-mezhdynaroden-aleksandur-1586933.html", "text": "/КРОСС/ , след като победи убедително петима съперници. Първите четири мача той надделя над представители на домакините съответно с 37:17, 25:5, 24:4 и 13:3. Финалът беше срещу състезател от Австралия, а резултатът в полза на Александър беше 15:9. В началните си две срещи тя преодоля представителки на домакините съответно с 12:9 и 9:6. На полуфинала надигра 6-та в схемата - таекуондистка от САЩ, с 28:13. На финала изгуби от гъркиня, поставена под №1 в основната схема.                       , където я победи белгийка. В момента Михеала е на 24-о място в европейската ранглиста по бадминтон до 17 г., като амбицията й е до края на годината да влезе в топ 10.  в гр. Дряново. Дистанцията беше около 1200 м. През уикенда тя участва и в друго състезание – XXVIII международен крос кънтри турнир „Луковитски моми 2018“ в гр. Луковит. Ева завърши втора на 2000 м, а първа стана състезателка от Сърбия.                          но на 3 км, които пробяга за 9:14 мин. и се класира на 5-о място. На следващия ден той стана втори на 9-километровия асфалтов крос „Луковит рън“ (от Луковит до пещера Проходна).. Трима от тях са и спортни таланти на „Еврофутбол“ – златната медалистка по бадминтон отборно Мария Делчева, олимпийският вицешампион по вдигане на тежести Христо Христов и класирала се на шесто място на 50 м св. стил плувкиня Диана Петкова.", "date": "2018.10.22", "title": "Таланти на „Еврофутбол\" завоюваха медали по Таекуондо в Гърция"}
{"url": "http://www.cross.bg/banka-viziya-razvitie-1586935.html", "text": "/КРОСС/ Във връзка с честването на 20-годишния си юбилей, който ще бъде отбелязан през 2019 година, Българската банка за развитие планира ребрандиране и обновяване на корпоративната си визия.За целта е обявен открит конкурс за създаването на нови графични знаци (логотипи), представящи единната визия на Групата на ББР, включваща банката и трите й дъщерни дружества – Националният гаранционен фонд, Микрофинансиращата институция „Джобс“ и Фондът за капиталови инвестиции, който ще стартира в началото на 2019 година.В конкурса могат да вземат участие криейтив агенции, както и индивидуални дизайнери. Срокът за изпращане на предложенията е до 3 декември, а жури ще определи трите най-добри предложения, за които е предвиден награден фонд. Създаването на нова, единна визия на Групата на Българската банка за развитие кореспондира с темпа на развитие на финансовата институция, чиято мисия е да бъде партньор на бизнеса в неговия растеж, да допринесе за конкурентоспособността му в бъдеще и да спомогне за изграждането на екосистема, която благоприятства предприемачеството.Българската банка за развитие е създадена през 1999 г. и е 99,9% собственост на българската държава. Това е единствената българска банка, която освен директно финансиране, предоставя ресурс и чрез други кредитни институции. ББР е най-добре позиционираната банка в страната за привличане на средства от международни партньори.Основен фокус в дейността й са инвестициите в ключови сектори на българската икономика – микро-, малки и средни компании, енергийна ефективност, земеделие, градска инфраструктура и общини, проекти с национално и регионално значение.", "date": "2018.10.22", "title": "Българската банка за развитие обявява конкурс за нова корпоративна визия"}
{"url": "http://www.cross.bg/romski-niva-kvartal-1586930.html", "text": "/КРОСС/ Земеделец си купи 28 декара нива заедно с ромски квартал, без да знае, информира Нова телевизия.Мъжът се явил на търг, за да наддава за апетитен имот. По документи Мирослав Веселинов спечелил 28 декара нива в землището на село Краводер.Оказало се, че новата му придобивка върви в комплект с малък квартал, застроен с ромски къщи.Хората в махалата били изрядни платци и живеели там от няколко поколения.Заместник-кметът на общината Дияна Милетиева заявява, че по скицата не личи, че върху имота има постройки, макар и незаконни.От общината твърдят, че ще успеят да разменят имота с друг. От ръководството обещават къщите на хората да попаднат в парцел с подробен устройствен план и да станат урегулирани имоти с актове за собственост.", "date": "2018.10.22", "title": "Мъж си купи нива, а получи бонус ромски къщи"}
{"url": "http://www.cross.bg/simeonov-maiikite-ostavkata-1586934.html", "text": "/КРОСС/ Майките на деца с увреждания излязоха на . Този път те настояват за оставката на вицепремиера Валери Симеонов.Поводът е неговият коментар за законопроекта за хората с увреждания, в който той нарича майките „група кресливи жени” с „уж болни деца”.", "date": "2018.10.22", "title": "Протест под прозорците на МС: \"Симеонов, ти си срам!\""}
{"url": "http://www.cross.bg/sandanski-zookuta-izbyaga-1586936.html", "text": "/КРОСС/ Кенгуру избяга от зоокъта в Сандански.За bTV кметът Кирил Котев каза, че някой е разбил оградата и така едно от кенгурата е избягало.Служители са го видели отдалеч и го търсят. Надяват се да се върне само́.", "date": "2018.10.22", "title": "Кенгуру избяга от зоокъта в Сандански"}
{"url": "http://www.cross.bg/evropa-tritin-kychi-1586919.html", "text": "/КРОСС/ Кръстоносните походи на Европа и настоящата интервенционистка политика на Запада много си приличат, пише във  депутатът от немската партия на зелените Юрген Тритин.Както и тогава, днес става дума за власт, а не за мисионерство.Разликата е само в това, че вместо вяра сегашният Запад се прикрива зад защитата на ''либералния световен ред''.Политиката на Европа и САЩ в Близкия Изток повече от половин век преминава «под знака на яростно следване на своите интереси», продължава изданието.Западът поддържаше диктатори и престъпници, действайки на принципа: 'Дълго време т.нар. партньори и «полезни идиоти» от Европа и Америка бяха лидерът на Либия Муамар Кадафи и президентът на Ирак Садам Хюсеин.''Поборниците на либералния ред'' доброжелателно ги потупваха по рамото, а след това ги лишиха от подкрепата си заради стратегичеките интереси на Запада.", "date": "2018.10.22", "title": "Юрген Тритин: Западната политика е следната: ''Този е кучи син, но това е наш кучи син''"}
{"url": "http://www.cross.bg/arabiya-sayditska-trump-1586917.html", "text": "/КРОСС/ Чудовищно престъпление – убийството и разчленяването на трупа на журналиста в саудитското консулство предизвика рядко мека реакция на САЩ. Тръмп повярва на оправданията на Риад по повода. Така, изглежда, пропусна прекрасна възможност да защити правата на журналистите и човека като цяло. Но в момента е заложена сделка за повече от сто милиарда долара, пише Президентът на САЩ Доналд Тръмп прие официалната версия на Риад, че журналистът Джамал Хашогджи е убит в саудитското консулство в Истанбул при конфликт и започнало сбиване. Тръмп нарича тази версия „заслужаваща доверие“, а самата гибел на журналиста „неприемлива“, без да изключва въвеждане на санкции против непосредствените виновни.Междувременно Тръмп призна за нежеланието си да отмени оръжейния договор със Саудитска Арабия за 110 млрд. долара. Тази сделка бе сключена миналата година. Тя включва продажбата на самолети, хеликоптери, кораби, бомби с прецизно управление, зенитно-ракетни комплекси ТХААД и „Пейтриът“. В близкото десетилетие сделките между САЩ и Саудитска Арабия могат да достигнат до 350 милиарда долара.Примирителното заявление на Тръмп бе наречено проява на политиката на двойни стандарти на САЩ и Запада. За това, в частност, заяви в събота бившият ръководител на военното разузнаване на Чехия генерал-майор Андор Шандор. Според него историята получава огласяване единствено благодарение на световната известност на журналиста, а за съдбата на обичайните граждани на страната не знае никой. „В Саудитска Арабия командата за провеждане на операцията с опозиционния журналист навярно е дадена от някое доста високопоставено лице“, заяви той.За гибелта на Хашокджи в истанбулското консулство официално обяви генералният прокурор на Саудитска Арабия Сауд ал Муаджиб. Преди това журналистът, който изчезва на 2 октомври, се смята за безследно изчезнал. По делото са задържани 18 саудитски поданици и са отстранени от длъжност главните помощници на престолонаследника Мухамед бен Салман ал Сауд – заместник-ръководителят на общото разузнаване Ахмед Асири и съветника на кралската канцелария Сауд Ал Кахтани. Един от заподозрените – лейтенант от ВВС на Саудитска Арабия Мешал Саад ал Бостани преди два дни загина при автомобилна катастрофа.В своите материали той постоянно критикува Риад и кралското семейство за нарушаване на правата на човека, където съвсем наскоро на жените им разрешиха да шофират, но единствено с разрешение на мъжете. Той изчезна, след като влезе в зданието на генералното консулство на Саудитска Арабия в Истанбул, където има нужда от държавна услуга преди насрочената си сватба.Според една от версията, преди да влезе в консулството той си дава телефона на годеницата. При това той носи електронен „умен часовник“, който използва като диктофон и предаване на аудиозапис на мобилния си телефон. По-късно файлът попада у турското следствие. Медиите не изключват, че зданието на консулството е било подслушвано от турските специални служби, които след това споделят записите със следователите.Турският вестник „Йени Шафък“ представя чудовищни подробности за случилото се: уж Хашокджи е бил подложен на „ужасни изтезания“: първо му режат палците, а след това главата. На записа се чува как генералният консул на Саудитска Арабия Мухамед ал Утейби моли „да се разберат с журналиста извън сградата“. „Ще си имам проблеми заради вас!“, вестникът цитира думите на дипломата. На друг запис консулът казва: „Ако искаш да останеш сред живите – замълчи“.Според друга версия, не е имало планове журналистът да бъде убиват, а просто са искали насила да го отведат в Саудитска Арабия, той се опитва да избяга, но е хванат и „случайно“ задушен един от агентите, който му прилага задушаващ захват.Журналистът е причакван в консулството от 15 саудитски агенти (те пристигат в Истанбул с два самолета), в това число и съдебен медицински експерт, който след случилото се разчленява тялото професионално. Своята работа, както отбелязват американските медии, я върши докато слуша музика на слушалки. Сега турските следователи търсят останките на журналисти в предградие на Истанбул и в град Ялова (съобщава се, че тялото може би е било разтворено в киселина).Експертите също така смятат, че реакцията на Тръмп на официалното заявление на монархията е проява на двойни стандарти и желание да не загуби пазара за военната продукция. Както подчертава американистът Борис Межуев, президентът на САЩ уважава мнението на Саудитска Арабия, Израел и на „някакво количество арабски монархии“. „а другите страни не са му особено интересни и той се отнася с тях доста прагматично“, заяви Межуев пред „Взгляд“.Експертът смята, че главната външнополитическа задача на Тръмп е опитът да сдържа Иран, което няма да е възможно без саудитска помощ. „Каквото и да се случи, когото и да разчленят – той ще се опитва да осъществи тази задача. Тръмп ще се опита някак си да замете случая“, убеден е Межуев.На свой ред политологът Дмитрий Дробницкий също посочва двойните стандарти на САЩ. „Саудитска Арабия са кучи синове, но са си техни кучи синове“, заяви Дробницкий пред „Взгляд“. Според него историята с изчезналия журналист става елемент от хибридната война между четиримата лидери в региона: Саудитска Арабия, Турция, Иран и Израел. Саудитска Арабия дълго време се смята за особен съюзник на САЩ и мисли, че всичко ѝ е позволено. „Нали това не е първото убийство на неугоден на Саудитска Арабия човек. Просто Турция успя да направи от това пиар-събитие“, смята експертът.Той е убеден, че просто така тази история няма да се размине за саудитската династия. „Очевидно Турция ще продължи да предава на пресата подробности, които ще бъдат свързани с тях и убийството. Никой с целия си уж и трезва памет няма да повярва, че това е случайно сбиване в консулството. Всички разбират, че това е поръчково политическо убийство“, убеден е Дробницкий.Експертът прогнозира, че стремежът на Белия дом да замете ситуацията ще се сблъсква със съпротивата на Турция, за която това е добър ход в противостоенето с Риад. А и в самата Америка има немалко политици, които „започват да се дразнят от безнаказаността и неконтролируемостта на династията на Сауд“)„ – в точния момент, в който Америка по-малко от всичко зависи от вносния петрол, а участието на Саудитска Арабия във варварските бомбардировки в Йемен става все по-очевидно. В този момент на Саудите ще им е наистина трудно да се отърват, заради което те ще стараят, както винаги заливайки Вашингтон с пари“, обобщи Дмитрий Дробницкий.", "date": "2018.10.22", "title": "Убийството на саудитския журналист разкри алчността на Вашингтон"}
{"url": "http://www.cross.bg/makedoniya-imeto-demokratichen-1586918.html", "text": "/КРОСС/ САЩ постигат целта си, техният верен слуга, премиера Заев, се подигра с народа си като не призна референдума. Събраха с подкупи крехко мнозинство и парламентът им прие конституционни поправки, които позволяват на страната да промени името си на Република Северна Македония, както беше договорено с Гърция. За какво беше тогава циркът с референдума, на който гласуваха една трета от имащите право на глас? Естествено — за обществена заблуда!Виждате ли, всичко върви по демократичен начин. А демократичният начин са милионите на Сорос. А и децата вече знаят, че те всъщност са на ЦРУ. 25 милиона изсипа Сорос / ЦРУ/ в Гърция за подкупи на политици и медии, за да се подпише договорът с Македония в Преспа.Колко милиони са дадени за купуване на депутати в Скопие – и това ще стане ясно все някога. Ето, това е американсктият демократичен подход. САЩ изобщо не се интересуват и не им пука какво ще е името.За тях е важно набързо да набутат македонците в обора на НАТО, за да изградят там една от най-големите си бази срещу Русия. Освен базата – да изтрият всякакви русофилски настроения.С това ще се заеме тяхното протеже Заев. Стъпи ли американският чепик в Македония – край на техния курназлък. Край на влиянието на Белград и Москва.А влизането в ЕС е морков, с който ще залъгват македонците, докато албанците не станат болшинство.На нашите страхливи управници от посолството с три букви също им е казано да си траят и да не създават никакви пречки. Борисов точно това прави, иначе ще го изритат. Щото отдавна у нас има четири американски бази, които не плащад и един долар.За това никой не говори.Млъкнаха дори и така наречените патриоти, щом захапаха кокала на властта. Източник:", "date": "2018.10.22", "title": "Стефан Северин: Американският чепик смачка клетите Македонци!"}
{"url": "http://www.cross.bg/tochki-grigor-aleksandur-1586920.html", "text": "/КРОСС/ Най-добрият ни тенисист Григор Димитров отстъпи с една позиция в световна ранглиста и вече е номер 10. Българинът е с актив 3335 точки и бе изместен в подреждането от американеца Джон Иснър, който е с 3380 точки.Във вторник Гришо започва участие на АТР 500 във Виена с двубой срещу Михаил Кукушкин от Казахстан.Националите ни за Купа \"Дейвис\" също отстъпиха в класацията. Димитър Кузманов загуби 7 позиции и е 280-и. Александър Лазов слезе 2 места и е №405, Александър Лазаров е 631-и.В челото продължава да води Рафаел Надал със 7660 точки, следван от Новак Джокович със 7445 и Роджър Федерер с 6260 точки.", "date": "2018.10.22", "title": "Григор Димитров падна до номер 10"}
{"url": "http://www.cross.bg/dybaii-politziyata-borisov-1586921.html", "text": "/КРОСС/ Министър-председателят Бойко Борисов посети Центърът по операциите на полицията в Дубай. Той е на официално посещение в Обединените арабски емирства и днес ще се срещне с вицепрезидента и министър-председател на ОАЕ и управник на емирство Дубай шейх Мохамед Бин Рашед Ал-Мактум.В Центърът по операциите на полицията премиерът Борисов се запозна с автомобилите, техниката и ресурсите, с които разполагат в Дубай. От там се координира дейността на 28 хиляди камери в целия град. В Центъра постоянно дежурят 80 полицейски служители.                           Ръководителят на полицията генерал-майор Абдула Халифа Ал-Мери презентира възможностите и придобивките на органите по сигурността в Дубай, а министър-председателят Борисов акцентира върху мерките, които страната ни е взела по сигурността на границите - с техника и жива охрана. Той посочи, че само преди дни бяха осигурени 341 нови полицейски джипове за нуждите на българската гранична полиция и допълни, че страната ни планира цялостна модернизация на Института по криминалистика. ", "date": "2018.10.22", "title": "Бойко Борисов посети Центърът по операциите на полицията в Дубай"}
{"url": "http://www.cross.bg/godini-miliarda-svetlinni-1586962.html", "text": "/КРОСС/ Човечеството все още не е проучило нашата собствена галактика - Млечния път, но се знае, че звездите в нея са между 150 и 250 милиарда на брой. Откриването на точния брой на галактиките във Вселената обаче е по-трудно.Знае се, че тя е възникнала преди около 14 милиарда години, но астрономите са ограничени в това, което виждат, от скоростта на светлината.По последни данни наблюдаемата Вселена е разпръсната на пространство от поне 93 милиарда светлинни години, като за сравнение диаметърът на типична галактика е \"само\" 30 000 светлинни години, а типичното разстояние между две съседни галактики е 3 милиона светлинни години.В тези наистина космически мащаби учените са успели да изчислят, че се намират около 200 милиарда галактики.Специалната камера за снимки на свръхдълбокия Космос на орбиталния телескоп \"Хъбъл\" (Hubble Ultra Deep Field или HUDF) е успяла да улови някои магични изображения, показващи ни истинските мащаби на нашата Вселена.", "date": "2018.10.22", "title": "Колко галактики има във Вселената"}
{"url": "http://www.cross.bg/vsichki-astma-bolnitza-1586959.html", "text": "/КРОСС/ Огромно количество допинг бе открито в болница в норвежкия град Тромсьо. Новината съобщава местното издание Itromso.По случая са повдигнати обвинения на медицински работник. 43-годишният специалист от Университетската болница, който е и сътрудник на ООН, е съхранявал над 2000 таблетки със забранени субстанции в складово помещение. Сред тях личат тренболон, мастерон и тестостерон. Освен това служителят е заподозрян и в разпространение на анаболни стероиди.Според следствието препаратите са транспортирани от Фредрикстад през август 2017 г. На този етап не е ясно за кого са били предназначени и кой ги е употребявал.Спортисти от Тромсьо спечелиха 7 медала на зимните олимпийски игри в Пьонгчанг по-рано през годината. Това е най-добрият резултат сред всички градове в Норвегия. Страната завоюва общо 14 златни, 14 сребърни и 11 бронзови отличия.Преди старта на форума бе съобщено, че лекарският екип на норвежката  делегация е внесла в Пьонгчанг над 6000 дози от лекарство против астма.Непосредствено след края на игрите министърът на младежта и спорта на България Красен Кралев обяви, че отборът на Норвегия е нарушил грубо феърплея, а въпросните препарати против астма всъщност помагат за доброто представяне в зимните дисциплини.\"Очевидно норвежките лекари са издали такива документи, хората се водят за астматици и всички носят препарат за астма, който е свързан с повишаване на кислородния обмен в организма. От години всички коментират как в норвежките национални отбори в ски бягането и биатлона всички до един са астматици. Те носеха препарати против астма, колкото всички останали държави. По правилата е. Нищо не можеш да кажеш, след като са получили такива сертификати. Това е публична тайна от много години. От много олимпиади е така\", подчерта Кралев.", "date": "2018.10.22", "title": "Откриха огромно количество допинг в норвежка болница"}
{"url": "http://www.cross.bg/nasa-pestene-rabotyat-1586922.html", "text": "/КРОСС/ Космическите телескопи “Хъбъл” и “Чандра” не работят и НАСА не знаят защо.Преди дни телескопът “Хъбъл”, който е отговорен за едни от най-емблематичните снимки на Космоса, навлезе в режим пестене на енергия и на практика спря да работи. Малко след него по абсолютно същия начин работа спря и телескопът “Чандра”, който прави рентгенови измервания на космоса, съобщава bTV.От НАСА съобщиха, че разследване ще установи точно какъв е проблемът на телескопите, но към този момент той остава неясен. Режимът на пестене на енергия щял да предпази апаратурата им докато мистериозният проблем бъде отстранен.“Анализът ни показва, че навлизането в режим на пестене на енергия е нормално поведение за телескопите. Всичките им системи работят както трябва”, посочват от НАСА.Необичайното спиране и на двете системи предизвика шеги сред астрономите, според които точно сега ще се случи нещо интересно някъде в Космоса и няма да имаме нужната апаратура да го видим и заснемем.", "date": "2018.10.22", "title": "Телескопите “Хъбъл” и “Чандра” не работят, НАСА не знаят защо"}
{"url": "http://www.cross.bg/bakshish-klienta-postupkata-1586923.html", "text": "/КРОСС/ Американец си поръча две бутилки вода в ресторант в Съединените щати и остави за това бакшиш от 10 хиляди долара, съобщава btv.Първоначално никой в ресторанта не обръща внимание на клиента. Собственикът на заведението по-късно разкрива самоличността му благодарение на социалните мрежи.Няма официално обяснение за постъпката му. Служителите, които си разделили огромния бакшиш, отдали постъпката на щедростта на клиента. ", "date": "2018.10.22", "title": "10 000 долара бакшиш за поръчка на две бутилки вода"}
{"url": "http://www.cross.bg/zadurzhaha-godishen-izmamil-baba-s-nad-lv-1586931.html", "text": "/КРОСС/ Полицията задържа 26-годишен, измамил възрастна жена от Плевен с общо6320 лв, съобщи МВР. Мъжът позвънил на мобилния телефон на 93 - годишната жена и се представил за служител на МВР. Под претекст, че се провежда полицейска операция по залавянето на телефонни измамници я убедил да изхвърли на два пъти през терасата на жилището си общо 6 320 лева, поставени в кожени портмонета.На 26-годишния мъж от село Ореховица е задържан за постоянно в ареста.Сигналът за случая е подаден на 17 август. ", "date": "2018.10.22", "title": "Задържаха 26-годишен, измамил баба с над 6000 лв"}
{"url": "http://www.cross.bg/leva-poveche-godina-1586924.html", "text": "/КРОСС/ С около 490 млн. лева повече за здравеопазване са предвидени за следващата година. Бюджетът за 2019 г. влиза за обсъждане в Здравната каса, съобщава Нова.В него се предвиждат и структурни промени. Най-важните сред тях са, че Фондът за лечение на деца и Комисията за лечение в чужбина преминават към НЗОК. Целта на тази мярка е парите да се харчат по-ефективно.В понеделник се очаква Министерството на финансите да публикува държавните разчети за следващата година. До момента е ясно, че правителството е заложило по-високи пенсии, но и повече удръжки за работещите.Максималният осигурителен доход се увеличава на 3000 лева, а минималната работна заплата става 560 лева, вместо сегашните 510.", "date": "2018.10.22", "title": "Държавата отпуска 490 млн. лева повече за  здраве за 2019 г."}
{"url": "http://www.cross.bg/ostavka-simeonov-reshenie-1586927.html", "text": "/КРОСС/ Не виждам причини да подам оставка по лични съображения. Това заяви вицепремиерът Валери Симеонов по повод исканията да се оттегли на протестиращите майки на деца с увреждания. „Човек не подава оставка за това, че казва истината. Боли, не боли, това е истината, стоя зад своите думи катeгорично”, подчерта той.Симеонов допълни, че когато политическият съвет на коалицията ГЕРБ – Обединени патриоти поискат оставката му, той ще я подаде.„Всеки може да иска оставки, особено политически партии и политически лидери. Оставката обаче представлява самостоятелно решение за освобождаване на определен пост. Причините могат да бъдат две – лични, морални, ако човек е допуснал грешка и по този начин смята, че ще я изкупи, а втората е искане за оставка в резултат на политическо решение. Такова политическо решение може да вземе политическия съвет на коалиция ГЕРБ – Обединени партиоти. Същите те са ме задължили да бъда вицепремиер. Аз съм на тази длъжност не по свое желание, такова беше решението на коалиционния съвет”, коментира Симеонов.„Става въпрос за мнението основно на трима души – Бойко Борисов, Красимир Каракачанов и Волен Сидеров. Когато те поискат оставката ми, аз ще я подам по политически причини”, подчерта той. ", "date": "2018.10.22", "title": "Валери Симеонов: Не виждам причини да подам оставка по лични съображения"}
{"url": "http://www.cross.bg/veshtestva-malko-narkotichni-1586909.html", "text": "/КРОСС/ Дрогиран шофьор по чудо не уби хора след зрелищна каскада при тунела към столичния квартал \"Люлин\". Водачът се ударил в бетонна конструкция, полетял във въздуха и помел по таван 7 автомобила, съобщава Нова Телевизия.Тестът за наркотици на водача се оказал положителен. По първоначална информация той бил употребил амфетамини. 32-годишният мъж има 40 наказателни постановления и 16 акта от \"Пътна полиция\".каза в студиото на “Здравей, България“ специалистът по наркомании д-р Александър Канчелов.Той допълни, че през последните месеци има по-строг контрол от страна на органите а реда и те правят доста чести проверки на водачите.Според него обаче това, че законът позволява да си употребил малко алкохол и да шофираш е недопустимо. каза още д-р Канчелов.", "date": "2018.10.22", "title": "Стана ли тенденция дрогирани да сядат зад волана?"}
{"url": "http://www.cross.bg/ademov-hasan-zashtoto-1586913.html", "text": "/КРОСС/ Ако живеем в демократична страна, оставката на вицепремиера Валери Симеонов отдавна трябваше да бъде факт. Това каза в предаването „Тази сутрин” по bTV Хасан Адемов от ДПС, председател на социалната комисия в парламента.„Очевидно е, че след неколкократно повторение на този език на омразата става въпрос за ценности, за които е много важно да разберем дали се споделят от ГЕРБ, защото те са тези, които поканиха Обединените патриоти в управлението”, каза Адемов.„Политиците са винаги изкушени от това да „яхнат” един или друг протест, но в случая не смятам, че става въпрос за това, че майките са използвани, за да се създаде сътресение в обществото. Нищо подобно, за  майките това е кауза, която те защитават повече от няколко години”, допълни той.Хасан Адемов не смята, че може да има проблеми между първо и второ четене с текстовете в законите, за които настояват протестиращите майки на деца с увреждания.Темата за тавана на пенсиите не е най-важната в пенсионната система, защото касае 55 000 души, коментира още председателят на социалната комисия.„Сегашното предложение на практика решава проблема на 40 000 – на 2/3 от тях. Остават само 1/3, които са излъгани, защото в действащото законодателство има текстове, които казват, че от 1 януари 2019 г. таванът на пенсиите отпада. Нещо повече, от 1 юли 2019 г. трябваше максималният размер на пенсията за старите пенсии, отпуснати преди 31 декември 2018 г., да бъде 40% от максималния осигурителен доход. За голямо съжаление, в движение и без публично обсъждане, без оценка на въздействието, изведнъж се тръгна към някакви преговори между синдикати и правителство, без работодателите”, обясни Адемов.Проблемът е, че буквално в последния момент, преди да стартира бюджетната процедура,  се променят правилата в движение, отбеляза той.Адемов изтъкна също, че в предизборната платформа на управляващите няма идея за увеличаване на максималния осигурителен доход.", "date": "2018.10.22", "title": "Хасан Адемов: Оставката на Валери Симеонов отдавна трябваше да е факт"}
{"url": "http://www.cross.bg/svoge-sreshta-grazhdani-1586912.html", "text": "/КРОСС/ Омбудсманът Мая Манолова организира  във връзка с подписката на повече от 100 граждани от гр. Своге, които искат гаранции за безопасността на път II-16 от републиканската пътна мрежа София – Мездра, в участъка гр. Нови Искър – с. Ребърково, където на 25 август т.г. стана тежкото пътнотранспортно произшествие с много жертви и пострадали.На работната среща при омбудсмана са поканени министрите на регионалното развитие и благоустройството Петя Аврамова, на вътрешните работи Младен Маринов, на транспорта, информационните технологии и съобщенията Росен Желязков, председателят на УС на Агенция „Пътна инфраструктура“ инж. Светослав Глосов, кметът на Община Своге Емил Иванов и протестиращи граждани. ", "date": "2018.10.22", "title": "Мая Манолова свиква работна среща за безопасността на пътя край Своге"}
{"url": "http://www.cross.bg/sreshtata-deiistvie-moskva-1586910.html", "text": "/КРОСС/ Въпросът за излизането на САЩ от Договора за ликвидиране на ракетите със среден и малък обхват на действие вероятно ще бъде поставен на срещата между руския президент Владимир Путин и Джон Болтън, съветник на американския президент по въпросите на националната сигурност, информира вестник „Известия“, цитиран от Фокус.Съобщението е направено в почивния ден от Дмитри Песков, прессекретар на руския държавен глава, който е уточнил, че срещата ще се състои, но не в понеделник. В събота президентът на САЩ Доналд Тръмп обяви намерението на САЩ да излезе от Договора за ликвидиране на ракетите със среден и малък обхват и да започне да разработва ново оръжие, сключен през 1987 година и забраняващ на Вашингтон и Москва да разработват и да притежават ракети с радиус на действие от 500 до 5 500 клм.Москва определи това решение като „удар по световната стратегическа стабилност“ и желание на САЩ да изгражда еднополярен свят.", "date": "2018.10.22", "title": "В Кремъл очакват Болтън да обясни поведението на САЩ"}
{"url": "http://www.cross.bg/kartoni-kartonite-boneva-1586908.html", "text": "/КРОСС/ Утре Комисията по досиетата организира там Ден на отворените врати. В Централизирания архив се съхраняват над 15 км архивни документи на Държавна сигурност и разузнавателните служби на Българската народна армия. Освен тях утре ще бъдат показани още саморъчно изработеният печат на ДПС и тайникът на дипломата Иван-Асен Георгиев. Комисията по досиетата специално за БНТ отвори вратите си ден по – рано. ", "date": "2018.10.22", "title": "Архивът на Държавна сигурност за първи път ще бъде достъпен за посетители"}
{"url": "http://www.cross.bg/opasnost-fermi-chobanov-1586907.html", "text": "/КРОСС/ Българската агенция по безопасност на храните откри две огнища на птичи грип в Хасковско. Засегнати са две големи ферми в района между Хасково и село Войводово. Вече са умъртвени над 100 хил. птици заради заразата. ", "date": "2018.10.22", "title": "Нови огнища на птичи грип: Има ли опасност от разпространение на заразата?"}
{"url": "http://www.cross.bg/maslodaiinata-zashtita-roza-1586914.html", "text": "/КРОСС/ В зала „Васил Караиванов“ в Карлово ще бъде обсъден Законопроектът за маслодайната роза. Обсъждането е инициирано от Веска Ненчева, народен представител от Карлово и народни представители от ПГ на „БСП за България“, членове на комисията по земеделието и храни в НС – проф. Светла Бъчварова, Георги Стоилов, Даниел Йорданов, Румен Георгиев, Цветан Топчиев. Това съобщиха от пресцентъра на партията.На обсъждането са поканени розопроизводители и розопреработватели. Срещата е част от последователната политика за защита на розопроизводството, след протестите на хората в района през месец май, когато спря изкупуването на розовия цвят. Обсъждането с експерти и дадените предложения са началото на дългия и тежък път за защита на интересите на розопроизводителите и създаване на правила при производството, изкупуването и преработката на розовия цвят.Очакванията са държавата да има отношение към запазване на розопроизводството в района, защото е поминък с традиции, а българската маслодайната роза е уникален с качествата си продукт в световен мащаб. Много млади семейства разчитат на защита на труда им, за да не се превърне районът в поредния обезлюден в България.", "date": "2018.10.22", "title": "БСП инициира обсъждане на Законопроект за маслодайната роза в Карлово"}
{"url": "http://www.cross.bg/makedoniya-istorikut-petuk-1586915.html", "text": "/КРОСС/ Македония направи исторически избор с гласуването си в петък, когато парламентът прие решението да смени името си. По всяка вероятност около януари вече държавата ще се казва Република Северна Македония. Все пак да добавя, че гласуването в петък беше само за откриване на процедурата. Същинските гласувания тепърва предстоят на три четения.Това сподели историкът доц. Наум Кайчев в студиото на сутрешния блок на БНТ относно смяната на името на Македония.,,В петък съседите ни изпиха едно лекарство със сладко-горчив вкус'', допълни историкът.,,Във въпросното гласуване имаше задкулисни игри, наложи се да има договорки и убеждаване на отделни депутати, за да се стигне до европеизацията на Македония. В края на краищата всичко това е за по-доброто бъдеще на Македония и за хората'', смята още доц. Кайчев.,,Независимо от всички трудности, историческите общности от Македония и България вървят към признаване на нашата обща история'', завърши историкът.", "date": "2018.10.22", "title": "Доц. Наум Кайчев: Македония направи исторически избор!"}
{"url": "http://www.cross.bg/kitaii-strani-dolara-1586916.html", "text": "/КРОСС/ Преди повече от сто години В. Ленин в труда си „Империализмът като висш стадий на капитализма“ (1916 г.), разкрива причините за Първата световна война и задълбочава традиционното определение на империализма. Той обръща внимание, че империалистическите стремежи на големите държави (САЩ, Великобритания, Германия и Франция) на границата между XIX и XX век се изострят рязко. Започва прерастване от капитализма на свободната конкуренция в монополистки капитализъм. На големите монополи им става нетърпимо тясно в рамките на националните пазари. Засилва се борбата за световните стокови пазари, източниците на суровини, сферите за прилагане на капитала. Теоретичното разделяне на света към началото на ХХ век е вече приключило, започва борба за неговото преразпределение, възможно единствено с военни средства. Така и започва първата световна война.Днес виждаме определено сходство с това време. В началото на ХХ век се води жестока конкурентна борба между монополите на САЩ и на другите страни от Запада, а днес виждаме не по-малко жестока конкуренция между САЩ и Китай. В началото на ХХ век Китай е страната, за която се борят британският, американският, японският империализми. Днес Китай сам стана голяма империалистическа държава. Макар и китайското партийно-държавно ръководство да говори, че в страната се гради „социализъм с китайска специфика“, в много отношения това е идеологическо прикритие. В страната се е наложил капитализъм с китайска специфика, на който отдавна му е тясно в държавните граници на Китай.Днес ние усещаме че изясняването на отношенията между САЩ и Китай няма да се ограничи с търговска война. Китай достигна до такава точка на развитие, когато в неговата външноикономическа експанзия на първо място идва износа на капитала (по Ленин това е третият икономически признак на империализма). В последно време износа на китайския капитал устойчиво превишава вноса. Наистина, значителна част от износа Китай е принуден да квалифицира като „нежелано“ изтичане на капитал, но китайското ръководство предприема големи усилия, за да превърне стихийното изтичане на капитал в организиран износ на капитал, способстващ укрепването на международните позиции на страната.Проектът „Един пояс – един път“ трябва да направи Китай свръхдържава, която контролира с помощта на икономически методи голяма част от света. Същността на проекта е да се създаде мощна транспортна и логистична инфраструктура, която да пронизва планетата. Такава инфраструктура трябва да стане канал за придвижване на американските товари, идеи и култура и да обединява всички страни, през които транспортните маршрути преминават.Китайските медии оценяват възможните инвестиции в рамките на този проект на сумата между 4 и 8 трилиона долара и ако се вярва на медиите, своето съгласие за участие в проекта вече са дали около 60 държави. Инициаторите на проекта разчитат, че „Поясът и пътят“ ще обхванат страни с население, съставящо 60% от населението на планетата. В момента според китайските източници, вложенията на Поднебесната в проекта превишават 300 милиарда долара.Вашингтон с напрежение следи инвестиционно-финансовата експанзия на Пекин. Много американски чиновници, загрижени от положението се позовават на изследването на лаборатория AidData в колежа „Вилхелм и Мария“ в САЩ, проведено съвместно със специалисти от американския Харвард и Хаделбергския университет в Германия. Изследователите са събрали и обработили данните по 4300 проекти, получили китайско финансиране в 140 страни по света. Времевите рамки на изследването са между 2000 и 2014 г. (15 години). Общият обем на финансовите средства, предоставени на Китай за реализацията на проектите за посоченият обем е 350 милиарда долара. Мащабите на финансирането през тези години растат неуклонно. Ако през 2000 г. обемът на финансирането е равен на 2,6 милиарда долара, то през 2014 г. е вече 37,3 милиарда. Максималното значение е достигнато през 2009 г. – 69,6 милиарда долара. Обемът на финансовите средства, изнесени отвъд САЩ в същия период е 394, 6 милиарда долара. Малко повече от Китай. През 2011-2014 г. Китай вече стабилно изпреварва САЩ по обем на външното финансиране.Тази статистика тревожи Вашингтон не на шега. Иронично е, но американските официални лица използват срещу Пекин реториката, която някога лидерите на СССР използваха, за да изобличат американския империализъм. Вашингтон обвинява Пекин, че провежда „дипломация на дълговите капани“. И наистина редица развиващи се страни са станали силно задлъжнели в Китай. Съществува риск от фалит пред китайските кредитори. Засега това не се случва и Китай се съгласява да превръща непосилните дългове в различни активи в страната длъжник - земя, природни ресурси, мини и рудници, пристанища и други инфраструктурни съоръжения. Правителството на Шри Ланка, натоварено с дългове по китайските заеми и кредити например, бе принудено да даде под аренда пристанище Хамбантота в продължение на 99 години. Пекин притежава 70% от дълга на Кения. Дори голям дълг към Пекин има малката африканска държава Джибути, която заема стратегически важна позиция в Африканския рог.На пролетното заседание на МВФ и Световната банка американският министър на финансите Стивън Мнучин нарече Китай „непрозрачен кредитор“, който не координира операциите си с МВФ и дестабилизира международния пазар на заеми. Мнучин отбеляза, че тази практика създава проблеми при преструктурирането на дълга на длъжниците. Зад тези аргументи се крие лошо прикритото раздразнение на американския служител, че на световния пазар на заеми Китай нарушава обичайния работен стил на Вашингтон, дълго време управлявал този пазар чрез контролирания от американците МВФ.Американският вицепрезидент Майк Пенс, говорил на 4 октомври в Института „Хъдзън“, говори много за заплахите, които идват от Китай. Някои експерти нарекоха речта аналог на речта във Фултън на Уинстън Чърчил, т.е. пролог към студената война между двата световни лидери на XXI век - Съединените щати и Китай. Според вицепрезидента на Съединените щати китайският проект „Един пояс - един път“ е китайско геоикономическо оръжие, което въвлича другите страни в „дългови капани“.Китай обаче продължава своята линия. За това говори амбициозният Форум за сътрудничество между Китай и Африка (FOCAC), проведен в Пекин миналия месец. На форума присъстваха държавните и правителствените ръководители на 51 африкански страни, което е два пъти повече от африканските държавни глави, участвали в дейността на 73-та сесия на Общото събрание на ООН. Всичко е обяснимо: Китай е основният донор на африканския континент и много африкански лидери разчитат на нови финансови вливания от Китай.Според данните на университета „Джон Хопкинс“ китайското ръководство вече е предоставило повече от 143 млрд. долара заеми на африканските правителства. По време на FOCAC, председателят на КНР Си Дзинпин предложи на Африка допълнителна финансова подкрепа в размер на 60 млрд. долара, като удвои поетите по-рано ангажименти. На този фон Съединените щати и международните финансови институции, контролирани от тях (МВФ, Световната банка), преминаха за африканските страни на втори, дори на трети план. Същата картина се наблюдава в Азия.Разбира се, не всичко е гладко за Пекин. Например миналото лято Малайзия отмени инфраструктурни проекти на стойност 23 млрд. долара заради прекомерната им цена. Става все по-трудно да се разшири кръгът на страните, желаещи да участват в проекта „Един пояс, един път“. Във Вашингтон разбраха, че антикитайската пропаганда (обвиненията на Китай за империализъм, сплашването с китайския „дългов капан“) и дипломатическите усилия не са достатъчни. САЩ ще трябва най-малкото да ликвидират изоставането си зад Китай във финансирането на развиващите се страни.Напомням, че през 1971 г. в САЩ е създадена агенция, наречена Корпорация за частни чуждестранни инвестиции (Overseas Private Investment Corporation - OPIC), която да улесни износа на американски частен капитал в развиващите се страни. Корпорацията се управлява от Американската агенция за международно развитие (U.S. Agency for International Development - USAID). Ако първоначално OPIC наистина беше ефективен инструмент за популяризиране на частния американски капитал в страните от третия свят, днес помощта за развитие, предоставена от Вашингтон, изглежда много по-скромно от тази на ЕС и Китай.Миналата година Конгресът на САЩ започна разработването на инвестиционния законопроект за по-добро използване на инвестициите, водещ до развитие (Better Utilization of Investments Leading to Development, BUILD), за да създаде нова агенция с по-широки правомощия на мястото на OPIC. Агенцията ще бъде наречена „Американска корпорация за финансиране на международното развитие“ (U.S. International Development Finance Corporation, IDFC). Заслужава да се отбележи, че помощта ( заеми при облекчени условия) не е само в долари, но и в местни валути, така че получателите да могат да избегнат рисковете от валутните колебания. IDFC ще бъде катализатор за износа на американски капитал в развиващите се страни. Относително казано, един долар по линия на IDFC трябва да завлече със себе си 10 долара частен капитал. Фокусът ще бъде върху проектите за икономическа инфраструктура.На 3 октомври Конгресът на САЩ гласува за закона BUILD и Доналд Тръмп подписа закона. Интересното е, че по време на предизборната си кампания Тръмп обеща да намали бюджетните разходи за международна помощ, но Пекин го принуди да коригира тези обещания. Борбата за влияние между САЩ и Китай в развиващите се страни се изостря.Източник:", "date": "2018.10.22", "title": "САЩ и Китай: Неизбежна ли е студената война между двете свръхдържави?"}
{"url": "http://www.cross.bg/beroe-raiinov-dvyboya-1586911.html", "text": "/КРОСС/ Витоша (Бистрица) приема Берое в среща от 12-ия кръг на Първа лига. Двубоят стартира в 20:00 часа.\"Тигрите\" са на 10-о място в класирането, докато заралии следват плътно фаворитите Лудогорец, Левски и ЦСКА, а победа днес ще им позволи да скъсят на 5 точки изоставането си от \"червените\" преди двубоя помежду им след седмица, пише Топ Спорт.Александър Томаш обаче няма да може да разчита довечера на контузените Мартин Райнов и Борислав Цонев. Двамата обаче се очаква да са на линия за сблъсъка с ЦСКА. Почти сигурно дебют ще направи Владимир Гаджев, който ще заеме мястото на Райнов в средата на терена. В центъра на защитата отново ще са Камен Хаджиев и Георги Ангелов, а атаката ще води Мартин Камбуров.Витоша ще действа в предни позиции с младежкия национал Наско Милев, подпомаган от Иван Вълчанов, Стефан Христов и Четин Садула.Любопитното е, че тимът от Бистрица не е вкарвал гол в елита само на Берое. Заралии пък са отборът с най-много равенства през сезона - 5. Четири от тях бяха на чужд терен и все с резултат 1:1.Рефер на двубоя ще е Николай Йорданов.", "date": "2018.10.22", "title": "Витоша и Берое затварят кръга в Първа лига тази вечер"}
{"url": "http://www.cross.bg/yasno-poveche-byudzheta-1586900.html", "text": "/КРОСС/ Очаква се в понеделник Министерството на финансите да публикува държавните разчети от бюджета за следващата година. От сметката ще стане ясно колко пари ще влязат в хазната, но и колко ще похарчи държават, съобщава Нова.По предварителна информация отбраната ще получи с около 137 млн. лева повече. Пари ще има и за здраве - близо 500 млн. допълнително.До момента е ясно, че правителството е заложило по-високи пенсии, но и повече удръжки за работещите.Максималният осигурителен доход се увеличава на 3 000 лева, а минималната работна заплата става 560 лева, вместо сегашните 510.", "date": "2018.10.22", "title": "Публикуват разчетите от бюджета за 2019 г."}
{"url": "http://www.cross.bg/koli-razchisti-danuk-1586902.html", "text": "/КРОСС/ Възможно е новите по-високи данъци на автомобилите да разчистят улиците от завинаги спрелите. Това прогнозират експерти. Проблемът с изоставените стари коли е трудно разрешим заради липсата на бързи механизми, с които да се премахват неизползваемите коли, съобщава НОВА.Европейската практика е категорична, че колкото по-стар е автомобилът и повече замърсява, толкова по-висок е налогът. Увеличението, според експерти, може да разчисти неизползваемите, които можем да видим на почти всяка улица., каза зам.-председателят на Асоциацията на вносителите на автомобили Любомир Доросиев.До момента в София са установени близо 12 000 автомобила, на които са поставени стикери за доброволно преместване. Много от тях обаче все още стоят на улицата. 6925 са зарязаните и ръждясали коли, които вече са преместени, но за да се стигне дотук, трябв да се преминат тромави процедури., коментира зам.-кметът на София Дончо Барбалов.Като контрапункт на недобросъвестните са собствениците, които са вкарали старите си коли в дворовете, където не пречат на движението и не заемат паркоместа., коментира икономистът Лъчезар Богданов.В столицата новорегистрираните по-малко замърсяващи коли с екостандарт Евро 6 са близо 13 000. Електромобилите пък са 254. Те са освободени от данък.", "date": "2018.10.22", "title": "Ще разчисти ли старите коли по-високият данък?"}
{"url": "http://www.cross.bg/led-duzhd-i-gradyshka-navodniha-rim-1586901.html", "text": "/КРОСС/ Проливен дъжд с градушка заля центъра на Рим и наводни няколко станции на метрото. За 30 минути над източните райони на града се изляха около 70 литра на квадратен метър дъжд. Улиците се превърнаха в реки, а ледът се събра на големи блокове, съобщава RAI News 24.На този етап има информация само за материални щети. Поредицата от мощни бури, които преминават през Италия се дължи на необичайно топлото време по Средиземноморието.  ", "date": "2018.10.22", "title": "Лед, дъжд и градушка наводниха Рим"}
{"url": "http://www.cross.bg/raneni-dyshi-poda-1586899.html", "text": "/КРОСС/ Най-малко 30 души бяха ранени при пропадане на пода в университет в американския щат Южна Каролина, съобщава На клип, публикуван в социалните мрежи, се вижда как студенти, събрали се на парти буквално изчезват с пода под тях.Срутил се е почти цял етаж на сградата. 23-ма души са били откарани в болница.Сградата, в която стана инцидента, е построена 2004 година. Случаят се разследва.", "date": "2018.10.22", "title": "Пропадна под на цял етаж в университет в САЩ, 30 са ранени"}
{"url": "http://www.cross.bg/dybaii-kudeto-planiran-1586904.html", "text": "/КРОСС/ Продължава официалната визита на премиера Бойко Борисов в Обединените арабски емирства. В Дубай министър-председателят ще разговаря с вицепрезидента и министър-председател на ОАЕ шейх Мохамед бин Рашид Ал Мактум., съобщава БНР.Във фокуса е засилването на двустранното сътрудничество. По-късно българската делегация ще замине за Египет, където е планиран разговор с президента Абдел Фатах Сиси.След разговорите в Абу Даби следват тези в Дубай, където живеят и работят почти 7 000 български граждани.С министър-председателя отново ще се договарят детайли как да се засили взаимодействието.Последното посещение на високо ниво в ОАЕ е било през 2003 г. - на президента Георги Първанов, обясни премиерът: \"Да не прозвучи нескромно, но ако досега друг премиер беше идвал в ОАЕ и имаше нещо, което да стъпим на него, щеше да ни е по-лесно. Усещам, че имат политическа воля. Имаме добър шанс от много пожелания досега и много приказки по темите сега да приведем тези в действие\".От Обединените арабски емирства премиерът и делегацията ни заминават по-късно днес за Египет. Утре в Кайро е планиран разговор с президента Абдел Фатах Сиси, който е продължение на диалога между двамата от 73-ата сесия на ООН през септември тази година. Отново задълбочаване на сътрудничеството е цел на тази визита.", "date": "2018.10.22", "title": "Премиерът Бойко Борисов и колегата му шейх Мохамед бин Рашид Ал Мактум ще разговарят в Дубай"}
{"url": "http://www.cross.bg/slavyanovo-dyado-chasa-1586898.html", "text": "/КРОСС/ Двама възрастни мъже бяха пребити и ограбени. Първият случай е от град Славяново, а вторият е от София.В резултат на проведените незабавни действия служители на ПУ – Славяново установили и задържали извършителя – 36 годишен от Славяново, с криминални регистрации в полицията и осъждан. С прокурорско постановление мъжът е задържан за 72 часа. Работата по случая продължава.„Мъжът е дошъл към един часа през нощта, дядо ми е станал и той е избягал, но след 10 минути се е върнал. Дядо ми вече е бил буден и са се спречкали, но нападателят започва да му нанася побой. В желанието се да се спаси, дядо ми си хвърля портмонето със 120 лева, нападателят ги взема и си заминава. Дядо ми след това звъни на 112”, разказа внукът на нападнатия мъж в предаването „Тази сутрин” по bTV.В София в събота по обяд 86-годишен мъж се прибира от пазар близо до метростанция „Вардар”. След него тръгва и негов съсед - Александър Кузов, тъй като забелязва, че странен младеж със сив суитчър и качулка да върви след мъжа. След това се чума странен шум и се оказва, че младежът е атакувал дядото. Нападателят успява да ограби възрастния мъж и да избяга.„Спомня си, че някой го е ударил по главата и е паднал. Събужда се и вижда съседа и полиция около него, Нападнат е в гръб, ударен е 4 пъти”, обясни дъщерята на пострадалия Сийка Димитрова. УМъжът е откаран в Окръжна болница в тежко състояние, но е стабилизиран. Полицията все още издирва нападателя.", "date": "2018.10.22", "title": "Нападателят смазал от бой дядо от Славяново - с криминални регистрации и осъждан"}
{"url": "http://www.cross.bg/izpratiha-kosmicheski-aparat-na-godishna-misiya-do-merkyriii-1586905.html", "text": "/КРОСС/ От космодрума \"Куру\" във Френска Гвиана успешно стартира ракета \"Ариана-5\", която изведе в седемгодишен полет до Меркурий космическия апарат \"БепиКоломбо\", съобщи \"Асошиейтед прес\", цитиран от БНР.Мисията на стойност 1,85 млрд долара е съвместен проект на Европейската космическа агенция и японската Агенция за аерокосмически изследвания.Когато апаратът, наречен в чест на италианския математик и инженер Джузепе Коломбо, достигне планетата в края на 2025 г., от него ще се отделят в отделни орбити две сонди, които самостоятелно ще изследват повърхността и магнитното поле на Меркурий.", "date": "2018.10.22", "title": "Изпратиха космически апарат на 7-годишна мисия до Меркурий"}
{"url": "http://www.cross.bg/kritichno-nisko-e-nivoto-na-reka-dynav-1586906.html", "text": "/КРОСС/ Река Дунав достигна критично ниски нива по цялото си поречие и на места корабоплаването е спряло. В български води при Свищов има заседнал кораб от края на септември и от седмици екипажът му бедства, защото до него може да се стигне само с рибарска лодка, а провизиите са на привършване, съобщава БНТ.Заради ниското ниво круизни кораби са блокирани в Унгария, Австрия и Германия. ", "date": "2018.10.22", "title": "Критично ниско е нивото на река Дунав"}
{"url": "http://www.cross.bg/godina-vestnik-evro-1586889.html", "text": "/КРОСС/\"Рискът от бедност у нас намлял с 6 на сто\", информира вестник \"Труд\". Според анализ на Института за пазарна икономика рискът от бедност и социално изключване намалява, въпреки че Евростат ни обяви за най-рисковата страна в ЕС. Според анализа тенденциите са по-скоро положителни, но се очаква нарастващо подоходно неравенство. В периода между 2008-а и 2017 година този риск намалява от 44,8% на 38,9 на сто, като най-високата стойност е регистрирана през 2010 година - близо 50%. Най-застрашени от бедност и социално изключване са многодетните домакинства, уточнява \"Труд\".\"За година всеки трети българин е лежал в болница\", пише вестник \"Дума\".През миналата година са хоспитализирани над 2 милиона и 300 хиляди души, което е с 241 хиляди повече от 2016 г. Или всеки трети българин е постъпвал в болница за лечение. В предходната година хоспитализациите бяха намалели с близо 214 хил. Тогава действаха лимитите, пръстовият отпечатък и други рестрикции, въведени от здравния министър Петър Москов, посочва \"Дума\".Изданието изчислява, че по 1673 операции дневно са извършвани у нас.\"Преките чужди инвестиции у нас се свиха трикратно за година\", съобщава вестник \"Сега\". Намалението е отчетено за първите 8 месеца на годината в сравнение със същия период на предишната, показват предварителните данни на БНБ, оповестени в края на миналата седмица.  Общият размер е около 230 млн. евро или с над 71% под нивото до края на август 2017 година, когато са били 812 млн. евро. Спадът е с 581 млн. евро, пресмята \"Сега\".\"И кметовете в общата система с имотите, за да не се крият данъци\", пише  \"24 часа\". Имотите на всеки българин в цялата страна са вкарани в обща система към финансовото министерство. Достъп до нея вече имат и общините. Така всяко кметство може да провери кой собственик обявява повече от едно жилище за основно, за да ползва неправомерно данъчната отстъпка от 50% за него. Това е съобщила в интервю за “24 часа” председателят на бюджетната комисия в парламента Менда Стоянова. Промени в закона за местните данъци и такси, които вече са приети от парламента на първо четене, предвиждат който е обявил повече от едно жилище за основно, да си плати пълния размер на данъка заедно с лихвите, пояснява всекидневникът.\"Автомобилен гигант идва във Враца\". Това е съобщил в интервю за вестник \"Стандарт\" зам.-министърът на икономиката Лъчезар Борисов. Очакванията са компанията да инвестира 22 млн. лева и да открие над 300 работни места във Враца. Това е поредното признание за автомобилната индустрия у нас, която вече включва 170 компании с 50 хил. работници\", посочва зам.-министърът.", "date": "2018.10.22", "title": "Преглед на печата"}
{"url": "http://www.cross.bg/shofyor-blizo-alkohol-1586892.html", "text": "/КРОСС/При рутинна проверка хванаха шофьор на автобус с алкохол в кръвта. Той е превозвал 50 деца от Самоков за Сандански.Дрегерът е отчел 0,69 промила алкохол. На мъжа е съставен акт, не е задържан. Друг шофьор е дошъл, за да прибере децата по домовете им.От началото на годината са станали повече от 5000 катастрофи, в които са ранени близо 7000 души, а са починали близо 500 човека.", "date": "2018.10.22", "title": "Хванаха пиян шофьор на автобус да превозва деца"}
{"url": "http://www.cross.bg/rodeni-na-oktomvri-1586887.html", "text": "/КРОСС/ Доц. Ботьо Захаринов, преподавател в НБУ, бивш зам.-министър на екологията Проф. Петър Луканов, хореограф и педагог Росица Тоткова, главен серетар на КЕВР, бивш депутат Д-р Руска Личева, завеждащ Детско отделение в МБАЛ „Здраве\" Сабрие Спаунджиева, юрист Борислав Костурков, журналист, член на УС на СБЖ Днаиела Тикова, финансов директор на „Булфарма\" Красимир Костов, оператор Петър Жотев, икономист, бивш вицепремиер и министър на икономиката", "date": "2018.10.22", "title": "Родени на 22 октомври"}
{"url": "http://www.cross.bg/tema-valeri-otvarya-1586888.html", "text": "/КРОСС/БНТ, „Сутрешен блок\"Тема: Политически пъзел. Анализират Харалан Александров и Андрей Райчев.Тема: От Скопие до Брюксел. Вратата към Брюксел се отваря - Македония реши да промени името си.Тема: Нови огнища на птичи грип. Има ли опасност за хората?Тема: На живо: Женският пазар на София стана туристическа атракция. Какво виждат туристите?Тема: Строго секретно: Комисията по досиетата отваря архива си, какво крият картончетата на Държавна сигурност?Тема: Златни медали. Българи със злато от младежката олимпиада в Буенос Айрес. Всичко за успеха, разказват медалистите. БТВ, \"Тази сутрин\"Тема: Протести в цялата страна, с искане за оставката на Валери Симеонов. Защо майките на деца с увреждания смятат, че вицепремиерът ги унижава?Тема: Ще падне ли сколо таванът на пенсиите и какъв ще е резултатът от вдигането на максималния осигурителен доход? В студиото - председателят на Социалната комисия в парламента Хасан Адемов.Тема: Новата тема в „Чети етикета\", с Биляна Гавазова.Тема: Лъжат ли ни с количеството и качеството на бениза и дизела? Първо по БТВ: Резултатът от проверките на Агенцията по метрология през 2018 г.Тема: Кой отпадна след поредния драматичен деул във „Фермата\"?Нова телевизия, „Здравей, България\"Тема: Крадец преби брутално възрастен мъж за 120 лв.Тема: На живо: Протест, с искане за оставтка на Валери Симеонов, след изказването му за майките на деца с увреждания. До къде са готови да стигнат?Тема: Рязко спадане на температурите и сняг, в началото на седмицата. Ще пристигне ли зимата по-рано?Тема: Дрогиран шофьор помете 7 коли в София. Стана ли тенденция, надрусани да сядат зад волана? ", "date": "2018.10.22", "title": "Теми и гости в ефира"}
{"url": "http://www.cross.bg/vloshavane-na-vremeto-prez-novata-rabotna-sedmitza-1586891.html", "text": "Новата седмица ще ни посрещне с порция истинска есен. Обстановката ще бъде динамична. В понеделник над западната половина от страната ще вали.След кратко затишие във вторник, когато слънцето по-често ще се показва, а вятърът ще стихне, в сряда и четвъртък с преминаването на студен атмосферен фронт над страната температурите ще паднат още.Валежи от дъжд ще има над почти цялата страна, а по високите полета на Западна България и Предбалкана ще прехвърча и сняг.", "date": "2018.10.22", "title": "Влошаване на времето през новата работна седмица"}
{"url": "http://www.cross.bg/cheteneto-obrazovanieto-sedmitza-1586890.html", "text": "/КРОСС/От 22 октомври започва Националната седмица на четенето. Тя ще продължи до петък, 26 октомври, съобщават от Министерството на образованието и науката.Целта е да се насърчава и повишава грамотността на учениците. Над 3000 събития в цялата страна включват разнообразни игри, състезания, представяне на книги и национален маратон на четенето. Домакин на събитието тази година е Регионалното управление на образованието във Велико Търново.За първи път Институтът по български език към БАН е разработил игрова надпревара за особеностите на българския език за учениците от 5, 6 и 7 клас. Участието в надпреварата е на доброволен принцип.", "date": "2018.10.22", "title": "Започва националната седмица на четенето"}
{"url": "http://www.cross.bg/pernik-sofiya-oktomvri-1586893.html", "text": "/КРОСС/Ремонт на пътя София -  Перник, през Владая, започва от вторник - 23 октомври, съобщиха от пресцентъра  на Агенция \"Пътна инфраструктура\". Трафикът се насочва по  магистрала \"Люлин\" и по първокласния път ще преминават единствено  автомобилите на масовия градски транспорт. За улеснение на трафика  по автомагистрала \"Люлин\" от 23 октомври в пиковите часове ще има  реверсивно движение в този участък. Това е отсечката в  района на свлачището при 9-ти километър. От 7.00 ч. до 13.00 ч.,  когато трафикът от Перник към София е по-интензивен, ще има една лента в посока  Перник и две ленти за София. От 13.00 ч. до 7.00 ч. сутринта на следващия ден  съответно ще има две ленти за Перник и една за София. Скоростта на движение в  този участък от автомагистралата ще е ограничена до 50 км/час, посочиха от  пътната агенция.", "date": "2018.10.22", "title": "Ремонтът на пътя София - Перник започва на 23 октомври"}
{"url": "http://www.cross.bg/simeonov-detza-protest-1586895.html", "text": "/КРОСС/ Майките на деца с увреждания планират нов, мащабен протест под прозорците на властта. Този път той е насочен срещу вицепремиера Валери Симеонов и искането на неговата оставка.Повод за реакцията им станаха думите на вицепремиера след заседанието на Националния съвет за тристранно сътрудничество във вторник.Като коментар Симеонов определи протестиращите майки като „група кресливи жени, които спекулираха с децата си, изкарваха на пек и на дъжд тези уж болни деца без грам майчинско чувство”.Коментарът му предизвика реакция от страна на премиера Бойко Борисов, който го призова да се извини за думите си.Малко по-късто в социалните мрежи Симеонов коментира, че случващото се е „поредна кампания, провокирана от извадена от контекст фраза”.Освен в София, протест ще има в още няколко български града, както и в чужбина.", "date": "2018.10.22", "title": "Майките на деца с увреждания излизат на протест, искат оставката на Симеонов"}
{"url": "http://www.cross.bg/dyshi-ma-deraiilirane-1586894.html", "text": "/КРОСС/ Най-малко  22-ма души загинаха  при дерайлиране на експресен влак, движещ се по популярно сред туристите трасе в Североизточен Тайван, предаде АФП, цигаран от БНР. Тайванските  железници потвърдиха, че 22-ма души са загинали и 171 човека са ранени, 10 от които тежко, при инцидента в района на Суао, в  източния окръг Илан. Властите не посочват дали във влака има  блокирани още хора, но репортер на АФП видял да се вадят още тела от намачканите  вагони. Всичките 8 вагона на влака  са дерайлирали, като 5 ат тях се обърнали на  една страна, а снимки показаха как те лежат на зигзаг върху линията. В композицията имало 366 души. Води  се разследване за причините за катастрофата, която станала около 17 часа местно  време. Пътник заявил пред местна телевизия, че  влакът изглежда се готвел да ускори, когато се разтресъл силно и последвало  дерайлиране. Друг пък твърди, че два пъти по време на пътуването били  използвати аварийни спирачки и че подаването на електричество било неравномерно.", "date": "2018.10.22", "title": "Най-малко 22-ма загинали при дерайлиране на влак в Тайван"}
{"url": "http://www.cross.bg/tzvetan-ychilishte-ychilishteto-1586896.html", "text": "/КРОСС/ Отчаяна майка на петокласник от село Литаково се свърза с bTV заради системна агресия спрямо детето ѝ. За Цветан училището не е място с много весели и детски спомени. Там той не среща приятели. Ученик е в пети клас в местното училище „Васил Левски” в Литаково. Учи в него от втори клас. Майка му помни, че кошмарът за нея и семейството и започва още самото начало.„Те го плюят, обиждат го, не искам да цитирам думите, но нито е гей, нито е джендър, нито нещо от сорта”, заяви Марина Цекова, майка на Цветан. „Те не ме приемат, още от втори клас, откакто дойдох в това училище. Не знам защо”, каза петокласникът. Майката казва, че многократно е повдигала въпроса пред  директора и училището. Словесният тормоз обаче не спира.„Още в начален етап винаги сме провеждали срещи с майката, че той е малко по-притеснителен и не може да се приобщи към децата”, заяви директорът Тодорка Петрова.  Цветан споделя, че дори опитва да не контактува с децата, за да не стават конфликти. „Цветан е само́ българче в класа, може би това дава така някакъв негативен резултат, че е сам. В другите класове има по двама-трима”, коментира кметът на селото Даниел Дилов. „Децата ни наистина 90% са роми в училището, но никога не сме делили децата на роми и българи”, категорична е директорката на училището. „За нас всички деца са еднакви и даже съм изключително доволна, че родителите, нищо че са от ромски произход, са изключително загрижени за децата си. Не бих казала, че нещата са на етническа основа”, посочи тя. Често петокласникът отказва да ходи на училище, а майка му е принудена да го изпраща насила. „Много пъти съм ходила в училището и съм плакала, молила съм класната за съдействие и много пъти съм го водила насила на училище. Не издържам вече”, споделя майката на детето. Преди дни обаче нещата ескалират, когато Цветан става обект на обиди не само от децата от класа. „Било е в междучасието, не е обидата някаква сериозна, нарекло го е – не знам дали да го казвам, че е дебел. В крайна сметка те си ги казват такива думи неволно, не влагат и мисъл в тези неща, но той е по-чувствителен и веднага го е приел присърце”, поясни директорката на училището.Кметът на Литаково отбеляза, че майката е ходила и при него. „Оплакваше се, че децата от ромски произход са се подигравали на нейното дете. И аз викам: „Пък синът ти е едър, чак така ли е?”. И повече не е идвала. Не знам дали е тормозен, или си търси някакви поводи детето да не посещава училище редовно. На Цветан са му създадени условия да бъде пръв на село, в нашето училище, вместо да бъде някой по средата или последен в града в училището”, каза още кметът. Родителите на Цветан вземат решението да напусне учебното заведение. От понеделник за детето ще се грижат неговите баба и дядо и ще посещава училище в Лом. „Едно дете дали ще бъде отписано или не, не е голяма беда за училището, но ако тя реши да го остави, ние няма да спрем, ще продължим да работим допълнително и с майката. Ще извикаме и психолог, за да решим този проблем”, увери Тодорка Петрова. „Тъпчем на едно и също място от години, ефекта е на лице, детето отива на 150 километра от мен. Никоя майка не иска да го преживее това, и аз не искам да си пращам детето на другия край, но за негово добро трябва да отиде да изучи тая година там”, подчерта обаче майката на Цветан. Петокласникът мечтае да стане готвач, също да е магьосник. „Бих направил децата по-добри”, казва Цветан. Ако догодина се намери свободно място, семейството ще живее отново заедно.", "date": "2018.10.22", "title": "Петокласник се оплаква от тормоз в училище в с. Литаково"}
{"url": "http://www.cross.bg/voiina-svetovna-bulgariya-1586884.html", "text": "/КРОСС/  1575 г. - Основан е град Агуаскалиентес.1721 г. - Руският цар Петър I се обявява за император.1797 г. - Французинът Андре-Жак Гарньорен извършва първият регистриран скок с парашут от височина 1 000 м над Париж.1877 г. - При взрив в мина в Шотландия загиват 207 миньори - най-голямата производствена катастрофа в тази страна.1879 г. - Открито е Областното събрание на Източна Румелия, което избира за председател Иван Гешов.1883 г. - В Ню Йорк е открита Метрополитан Опера - най-известният оперен театър в САЩ.1906 г. - Положен е основният камък на сградата на Варненския аквариум.1912 г. - Балканска война: Начало на Лозенградската операция1913 г. - При взрив в мина в Ню Мексико (САЩ) загиват 263 миньори.1914 г. - Първа световна война: САЩ обявяват, че няма да участват във войната, но ще оказват материална помощ на Франция и Великобритания.1916 г. - Първа световна война: България в Първата световна война: Български военни части овладяват Кюстенджа (Румъния).1935 г. - В СССР е въведено военното звание маршал..1937 г. - В България са насрочени първите парламентарни избори след Деветнадесетомайският преврат от 19 май 1934 г.1941 г. - В Белград е открита антимасонска изложба.1945 г. - Аржентина - сватба на Хуан Перон за Ева Мария Дуарте.1952 г. - Еврейската свещена книга Тора е издадена за първи път на английски език.1953 г. - Лаос придобива независимост от Франция.1962 г. - Карибската криза: Американският президент Джон Ф. Кенеди съобщава, че американски разузнавателни самолети са открили съветско ядрено оръжие в Куба и че е дал заповед за морска „карантина\" на островната държава.1963 г. - Държавите от СИВ - Народна република България, ГДР, Монголия, Полша, Румъния, СССР, Унгария и Чехословакия, учредяват Международна банка за икономическо сътрудничество със седалище в Москва.1964 г. - Жан-Пол Сартър е удостоен с Нобелова награда за литература, но отказва да я получи по причини от етичен характер.1968 г. - Програма Аполо: Аполо 7 успешно се приводнява в Атлантическия океан, след като обикаля в орбита Земята 163 пъти.1987 г. - На аукцион в Ню Йорк е продадено първото издание на Библията, отпечатана от Гутенберг, за рекордната цена от 5,39 милиона долара.1990 г. - Парламентът на Киргизия приема Закон за суверинитета.2000 г. - В Афганистан са забранени колективните спортове.2001 г. - Учени от Русия съобщават, че са открили органичен магнит.2006 г. - Фернандо Алонсо за втори пореден път става Световен шампион във Формула 1.2008 г. - Индия започва своята първа лунна мисия - Чандраян-12009 г. - Microsoft официално пуска на пазара Windows 7.", "date": "2018.10.22", "title": "22 октомври в историята"}
{"url": "http://www.cross.bg/chasa-sofiyaot-sustav-1586886.html", "text": "София.От 09.00 часа IV състав на Специализирания наказателен съд ще се гледа делото срещу Радослав А., Владислав А. и Асен И., обвинени в организиране и ръководене на организирана престъпна група.***София.От 09.30 часа в Министерски съвет вицепремиерът Валери Симеонов ще се срещне с работодателските организации. След срещата са предвидени изявления за медиите от 11.00 часа в Министерски съвет.***София.От 09.30 часа 26 състав на СГС ще се гледа делото срещу В. Димитров, Л. Абланска и М. Стоилова (длъжностно присвояване в особено големи размери).***София.От 09.30 часа в XII състав на Специализирания наказателен съд ще се гледа делото срещу Павел М., обвинен в престъпление по служба.***София.От 09.30 часа в XVI състав на Специализирания наказателен съд ще се гледа делото срещу Йордан Н. и Андриан А., обвинени в организиране и ръководене на организирана престъпна група.***София.От 10.00 часа в VI състав на Специализирания наказателен съд ще се гледа делото срещу Даниел Б., Христо П., Цветан К., Павел А. и Кирил Д., обвинени в образуване и ръководене на организирана престъпна група.***София.От 10.00 часа в XVIII състав на Специализирания наказателен съд ще се гледа делото срещу Атанас М., Ивайло Г., Николай З., обвинени в организиране и ръководене на организирана престъпна група.***София.От 11.00 часа в Софийската опера и балет списание „Мениджър\" ще обяви финалистите в 11-ото издание на конкурса „Мениджър на годината\".***София.В 11.00 часа в зала „Триадица\" на „Гранд хотел София\" СДС, със съдействието на фондация „Конрад Аденаур\", организира дискусия на тема „Българите - европейски граждани с европейски доходи - десният път за постигането на тази цел\". Лектори ще бъдат икономическият експерт от ИПИ Петър Ганев, икономистът и финансов журналист Владимир Сиркаров, международният секретар на КТ „Подкрепа\" Веселин Митов, ръководителят на офиса на „Конрад Аденауер\" в България Торстен Гайслер. Дискусията ще бъде открита от председателя на СДС Румен Христов.***София.От 11.00 часа в Х състав на Специализирания наказателен съд ще се гледа делото срещу Георги К., Илко П., Теодор Б. и др., обвинени в организиране и ръководене на организирана престъпна група.***София.От 11.00 часа в XVI състав на Специализирания наказателен съд ще се гледа делото срещу Крум К., Мирослав Е. и Свилен Г., обвинени в организиране и ръководене на организирана престъпна група.***София.От 11.00 часа в конферентната зала на БСК ще се проведе пресконференция на тема „Пореден удар върху светлия бизнес с новите изисквания към касовите апарати\".***София.От 11.00 часа в Националния пресклуб на БТА. Гражданска инициатива „Граждани за София\" ще дадат пресконференция на тема „Певърна ли се София в европейска столица с бюджета си от 15 млрд. лв. за 10 години?***София.От 11.30 часа в централата на партията на улица „Врабча\" 23, ръководството на ПП АБВ ще даде пресконференция след среща с ръководството на Камарата на строителите в България.***София.От 11.30 часа до 13.30 часа в кабинет 207 в поликлиниката на ВМА ще се проведа безплатни прегледи за катаракта и глауком. Инициативата е част от скрининговата програма на Националната кампания \"Право на зрение\".***София.От 12.30 часа пред сградата на Министерски съвет ще се проведе протест под надслов „Оставка на вицепремиера Валери Симеонов!\", организиран от майки на деца увреждания.***София.От 13.00 часа в III състав на Специализирания наказателен съд ще се гледа молба за изменение на мярка за неотклонение на Станимир Х.***София.От 13.30 часа на пешеходния мост над бул. „България\" до НДК ще бъде открита пета изложба „Виж София - където строителството историята с Бъдещето\".***София.От 13.30 часа в XIX състав на Специализирания наказателен съд ще се гледа делото срещу Антон Х., Бойко Ф., Бойчо Ф., Вилхелм К., Милен В. И др., обвинени в образуване и ръководене на организирана престъпна група.***София.От 14.00 часа в XVI състав на Специализирания наказателен съд ще разгледа молба за изменение на мярка за неотклонение на Манчо К.***София.От 14.00 часа в VIII състав на Специализирания наказателен съд ще разгледа молба за изменение на мярка за неотклонение на Цветомир Ц.***София.От 14.00 часа в зала \"Мраморна\" на МТСП, КТ „Подкрепа\" ще предложи на Комисията по доходи и жизнено равнище своето предложение за промяна в заплащането и ограничаването на нощния труд.***София.От 15.00 часа в XII състав на Специализирания наказателен съд ще се гледа делото срещу Марина Н., обвинена в участие за организирана престъпна група.***София.От 16.00 часа в Централното фоайе в Ректората на Софийския университет \"Св. Климент Охридски\" ще бъде представена изложба, посветена на Джеймс Джойс.***София.От 16.00 часа във фоайето на Физическия факултет на Софийския университет ще бъде открита документалната изложба \"Безпределният космос на човешкия ум\", посветена на проф. Виден Табаков ( 1919 - 2015 г.).***София.В 18.15 часа в централното фоайе на НДК министърът на отбраната Красимир Каракачанов ще даде изявление по повод киноспектакъла „Бъди войник\", с който Министерството на отбраната започва кампанията за привличане на кандидати за военнослужещи в Българската армия.***София.От 18.30 часа в зала 1 на НДК, Гвардейският представителен духов оркестър и рок група „Б.Т.Р.\" ще покаже кино-спектакъла „Бъди войник\". С киноспектакъла Министерството на отбраната започва кампанията за привличане на кандидати за военнослужещи в Българската армия.***София.От 18.30 часа в галерия „Академия\" на Национална художествена академия ще бъде открит Четвърти международен фотосалон „Старт Фото2018\".***София.От 18.30 часа в Литературния клуб на Столична библиотека продължава поредицата „Поет на месеца\".***Варна.От 10.00 до 12.00 часа в клуба на ПП ГЕРБ на ул. „Г. Бенковски\" №1 във Варна народният представител Павел Христов ще приема граждани.***Варна.От 13.00 часа в хотел \"Черно море\" ще се проведе Национална конференция на тема: \"Правата и интересите на детето при родителски конфликти и родителско отчуждение\", която ще премине под патронажа на омбудсмана на Република България Мая Манолова. Целта на конференцията, която се организира от Сдружение \"В името на децата на България\", е да се изработят законодателни инициативи, свързани с темата, които в спешен порядък да бъдат внесени за обсъждане и гласуване в Народното събрание***Варна.В 15.00 часа в културно-исторически център „Двор на кирилицата\" в град Плиска ще се състои тържествено откриване на бюст-паметници на прочути руски и български писатели: Лев Толстой (скулптор М.Переяславец), Александър Грибоедов (скулптор З.Церетели), Илия Илф и Евгени Петров (скулптор А.Миронов), Марина Цветаева (скулптор Е.Дубровина), Антон Чехов (скулптор А.Рукавишников), Иван Крилов (скулптор А.Казиев), Йордан Йовков и Дора Габе. Двор на кирилицата и Генералното консулство кани всички желаещи да се присъединят към събитието, входът е свободен.***Благоевград.От 18.00 часа в зала „22 септември\" Кметът д-р Атанас Камбитов ще проведе среща с граждани по повод инициативата „Ти предложи! Кмете, направи!\".***Бургас.В 11.00 часа в централата на ПП ГЕРБ, ул. „Конт Андрованти\" 5, народният представител от ГЕРБ Галя Василева ще има приемен ден.***Бургас.От 14.00 часа в капитанска зала на хотел „България\" ще се състои пресконференция по повод домакинството на град Бургас на втория кръг на наймащабното боксово събитие на България - Националната боксова лига.***Велико Търново.От 10.00 часа в пресклуба на БТА ще се състои пресконференция на народния представител от ВМРО Милен Михов.***Велико Търново.От 17.15 часа на паметник „Майка България\" ще се проведе отбелязване на Празника на Търновски гарнизон.***Велико Търново.От 19.00 часа в театралния салон на НЧ „Надежда 1869\" ще бъде представен „Чешити\" - театрален спектакъл на ДТ „Рачо Стоянов\".***Велико Търново.От 19.00 часа в Клуб 7 ще се проведе редставяне на стихосбирката „Съвпадения\", автор: Калоян Христов.***Видин.От 17.00 часа в музей „Кръстата казарма\" ще бъде открита изложба „16 фотоса - другото лице на войните ни\".***Видин.От 17.00 часа в музей „Кръстата казарма\" кметът на Община Видин Огнян Цеков ще открие изложбата „16 фотоесета „Другото лице на воините ни\", която е част от програмата за духовния празник на Видин - Димитровден.***Добрич.От 09.00 часа в Държавен куклен театър „Дора Габе\" ще се играе кукленият спектакъл „Таласъмът Тропалан\".***Добрич.От 11.30 до 13.30 часа в Дом-паметник „Йордан Йовков\" ще се проведе маратон на четенето.***Добрич.От 19.00 часа в Драматичен театър „Йордан Йовков\" ще се играе спектакълът „Службогонци\" от Иван Вазов.***Дупница.От 10.00 часа на входа на бившите казарми ще бъде направена първа копка на проекта по изграждането на център \"Дом и семейство за всяко дете в община Дупница\". От 11.00 часа на 100 метра от мястото ще бъде официално направена първата копка и на проект \"Интегриран градски транспорт\".***Казанлък.От 10.00 до 12.00 часа в офиса на ПП ГЕРБ, ул. „Климент Охридски\" 1, народният представител Борис Кърчев ще има приемен ден.***Карлово.В 17.30 часа в зала „Васил Караиванов\" ще се проведе обсъждане на Законопроекта за маслодайната роза.***Плиска.От 15.00 часа в Двора на кирилицата ще се състои на тържествено откриване на паметниците на писателя Йордан Йовков и на руски класици.***Пловдив.В 12.00 часа в ДКЦ 1 ще се проведе общо събрание между медици и представители на Общинския съвет, на което ще бъдат обсъдени настоящи проблеми.***Пловдив.Народните представители от ГЕРБ - Пловдив ще проведат приемни с граждани от избирателния си район. Графикът на приемните може да видите тук.***Пловдив.В 17.30 часа в Конферентната зала на библиотека „Иван Вазов\" ще се състои представяне на книгата „Историческа традиция и съвременни реалии на православното подвижничество и поклонничество от Русия в Света гора (XVIII - XXI в.)\" на доц. д-р Пламен Славов.***Пловдив.В 18.00 часа пред сградата на Община Пловдив ще се проведе митинг-протест с искане на оставката на вицепремиера Валери Симеонов.***Сливен.От 10.00 часа в зала 105 на Община Сливен ще се проведе пресконференция по повод началото на строителните работи по проект „Подобряване на образователната инфраструктура в Сливен\".***Сливен.От 11.30 часа в двора на Детска градина \"Мак\" ще се състои церемонията по първа копка и начало на строителството.***Стара Загора.От 09.00 до 11.00 часа в офиса на ПП ГЕРБ, бул. „Митрополит Методий Кусев\" 5, народният представител Радостин Танев ще има приемен ден.***Стара Загора.От 12.00 часа в Драматичния театър ще бъде представена „Пинокио\". От 19.00 часа ще се играе постановката „Укротяване на опърничавата\".***Стара Загора.От 18.00 часа в залата на Държавната опера ще бъдат отбелязани 125 години от създаването на БСП в Стара Загора. Лидерът на партията Корнелия Нинова ще е гост на тържеството.***Чирпан.От 10.00 до 12.00 часа в офиса на ПП ГЕРБ, ул. „П. К. Яворов\", народният представител Радостин Танев ще има приемен ден.*** Шумен.От 14.30 часа в заседателна зала на ДКТ „Васил Друмев\" ще бъде дадена пресконференция.*** Шумен.От 14.30 часа в ПГСАГ - Шумен ще бъде дадено началото на Седмицата на Професионалната гимназия по строителство, архитектура и геодезия, по повод 75 години от създаването на училището./КРОСС/ ", "date": "2018.10.22", "title": "Предстоящи събития в страната за 22 октомври"}
{"url": "http://www.cross.bg/averkiii-vsichki-svetetzut-1586882.html", "text": "/КРОСС/В памет на светия равноапостолен Аверкий, епископ Иераполски   При царуването на Марк Аврелий, син на Антонин, епископ на населения предимно с езичници град Иерапол бил свети Аверкий. Веднъж там имало тържествен празник в чест на идолите и всички невярващи, като се събрали в своя храм, ликували и се покланяли на бездушните си богове, принасяйки им жертви. При вида на това зрелище свети Аверкий се просълзил, скърбейки за това, че хората, заслепени от безумие, като оставили Бога, се покланят на бесовете и, забравяйки Създателя, почитат творението на човешки ръце. Като се затворил у дома си, епископът започнал да се моли.   След усърдна молитва светецът заспал, тъй като вече настъпила нощ, и ето, в сънно видение му се явил юноша с необикновена красота; като подал на Аверкий жезъл в ръката, той казал:   - Аверкий, иди в Мое име и с този жезъл, разбий началниците на заблудата!   Като се пробудил от сън, той разбрал, че Сам Господ му се явил във видение и почувствал в сърцето си неизказана радост. Като се изпълнил с усърдие, той веднага станал и като взел попадналия в ръцете му кол, в деветия час на същата нощ се отправил към храма на Аполон, където през вчерашния ден се провел езическия празник и били принесени множество жертви. В този храм се намирали много скъпоценни и прекрасно украсени идоли. Като дошъл до храма, епископът намерил вратите му заключени; той ударил по тях и те се разтворили пред него. Като влязъл в храма, светият епископ отначало започнал да троши главния идол на Аполон, а след това и другите. Той натрошил и разбил всички идоли на малки части. А глухите и неми идоли, бездушни и не притежаващи сила, не могли да се защитят, когато светецът ги разбивал. Чувал се само шумът от падането им.   Идолските жреци, които живеели недалеч от храма, се събудили и като чули силния шум в храма, не разбирали какво означава това. Като притичали бързо, те видели, че идолите на боговете им лежат на земята в прах, а свети Аверкий тъпче с нозете си отломките от идолите и ги трошал с тояга. При вида на всичко това жреците били обзети от страх, а светецът, като се обърнал към тях, им казал с гняв:   - Вървете при началниците на града и при целия народ и кажете, че боговете ви, като се опиха от вчерашния празник, който вие им устроихте, се сбиха помежду си паднаха на земята, и се разбиха.   Идолските жреци отишли при градските началници и им разказали какво сторил Аверкий. С настъпването на деня вестта за случилото се бързо се разпространила по целия град и всички, малки и големи, обикновен народ и началстващи лица, се събрали при храма.   Като отворил устата си, светият започнал да учи хората на Богопознание и продължил наставлението чак до деветия час на деня. Той заповядал да донесат при него всички недъгави и ги изцерил, призовавайки името на Иисуса Христа и възлагайки върху тях ръцете си. Като чули учението му и като видели чудесата, всички хора повярвали в Господа Иисуса Христа и помолили Аверкий да ги сподоби със свето кръщение. Тъй като вече било вечер, светецът отложил кръщението им за сутринта, като наредил на всички да се приготвят за приемането на светото тайнство. Когато на утрото на следващия ден народът се събрал, светецът повел всички към църквата и отново ги поучил; след това, като извършил обичайните молитви, кръстил в този ден 500 мъже. И в течение на не много дни той довел в Христовата вяра не само Иерапол, но и другите околни градове и села, и с кръщение ги съединил с Бога. И славата за него се разнесла навсякъде. Много болни от различни и отдалечени страни идвали при него и получавали двойно изцеление - на тялото и на душата.   След това светият, като узнал, че и в съседните градове и села се намират много страдащи от различни недъзи, се отправил натам с учениците си и подражавайки на своя Господ, обикалял градове и села, учейки хората за царството Божие и изцерявайки болните.   Като се върнал у дома си, светецът седем дни не вкусвал храна и вода, но пребъдвал в пост и всенощни молитви.   В това време Римският владетел Марк Аврелий направил свой съуправител Луций Вер и сгодил за него дъщеря си Лукила. Но брачното тържество още не се било състояло, когато бесът влязъл в девойката и започнал да я мъчи. Опечалени от болестта й, бащата и годеникът събрали опитните лекари, влъхвите и жреците от цялата си страна, като по всякакъв начин се стараели да излекуват Лукила. Старанията им не само не се увенчавали с успех, но девицата с всеки изминал ден ставала все по-зле и по-зле. А бесът започнал да крещи в нея:   - Никой не може да ме изгони оттук, освен Аверкий, Иераполският епископ.   Веднага щом чул това, бащата на девойката - императорът Марк Аврелий, написал до източния си проконсул Евксениан Поплион послание със следното съдържание:   „На нашето владичество стана известно, че в подвластната ти област се намира някой си Аверкий, епископ Иераполски; мъж толкова силен в християнската вяра, че може и бесове да изгонва, и да изцерява различни болести. Тъй като той ни е нужен, изпращаме двама наши сановници, Валерий и Васиан, за да го доведат при нас с подобаваща чест. А на теб нареждаме да го склониш да дойде при нас, за което ще получиш немалка награда от нас.\"   Като получил такова послание от царя, проконсулът отишъл при светия и започнал да го уговаря да отиде в Рим с царските пратеници.   Когато свети Аверкий пристигнал в Рим, императорът заедно с жена си Фаустина го приел с чест и го отвел при дъщеря си, която била измъчвана от бяс.   И светецът наредил да изведат девойката извън палата. Докато я водели, бесът се съпротивлявал, не желаейки да върви, но все пак повели девойката със сила. Тогава дяволът започнал да я хвърля на земята и да я бие, а свети Аверкий, като устремил взор към небето, усърдно се молел на Господа за изцелението на страдащата девойка.   И ето дяволът, като роб и пленник, свързан с клетва, излязъл от царската дъщеря, взел този камък и с тежък стон го понесъл по въздуха през хиподрума. Всички хора, които били там, с удивление гледали камъка, който се движел във въздуха и чували тежкия стон на дявола, но не могли да видят самия него. Като отнесъл камъка в Иерапол, дяволът го положил на това място, където му заповядал свети Аверкий; а жителите на Иерапол, като видели грамадния камък, внезапно паднал от въздуха, били твърде поразени и разбрали тази тайна чак когато свети Аверкий се върнал при тях.   Като се освободила от злия мъчител, царската дъщеря не могла да се повдигне от земята и лежала в нозете на Аверкий без да издава нито звук. Като видяла това, майка й, царица Фаустина, помислила, че дъщеря й е починала и започнала да плаче, но светецът прострял ръката си и повдигнал девойката жива, здрава и в пълен разум. Тогава родителите на девойката били обзети от велика радост и царският дом ликувал за изцелението на царската дъщеря. Родителите й изпратили радостно известие и до своя зет - Луций Вер, който по това време бил на поход против партяните, съобщавайки му за оздравяването на невестата. А на светеца предложили богати подаръци и обещали да му дадат всичко, което би пожелал.   Той помолил само две неща: първо, в Иерапол ежегодно да се раздават на бедните по три хиляди мери пшеница от данъците, събирани за царя, и второ, царят да заповяда със средства от неговата хазна да се построи баня при извора с топлата вода, която светецът изкарал с молитва от недрата на земята за изцеление на болните. Царят с радост обещал да изпълни тези негови молби и му дал писмено свидетелство.   Когато след това светецът останал още известно време в Рим, утвърждавайки църквата Христова във вярата, Христос му се явил във видение и му казал:   - Аверкий, ти трябва да отидеш в Сирия и там да проповядваш името Ми, да утвърдиш църквите Ми и да изцериш множество болни.   Като се качил на един кораб, Аверкий отплавал към Сирийската област. Първо поселил Антиохия, след това се отправил към Апамея и околните градове, като възстановил мира в църквите, разтърсени от ереста на маркионитите. Като преминал през Ефрат, светецът посетил църквите в Низибия и в цяла Месопотамия, откъдето се отправил към Киликия и Писидия, посетил също Фригийската митрополия Синад. Във всички тези области и градове той принесъл голяма полза на Църквата, обърнал мнозина неверни към вярата Христова, посрамил еретиците и ги заставил да заминат оттам, утвърдил верните във вярата, наставил заблудените в пътя на истината, изгонил нечисти духове от много хора, изцерил мнозина страдащи от различни болести. Всички започнали да го наричат равноапостолен, защото никой, освен апостолите, не бил обиколил толкова много страни и градове. Така светителят разпространил славата на Христа Бога и много послужил на хората за тяхното спасение и просвещение. След това той се върнал в Иерапол.   Жителите на Иерапол, като чули, че светителят им се завръща при тях и вече се намира недалеч от града, всички, от малки до големи, с жените и децата, се затекли да го посрещнат и като падали с голяма радост в нозете му, като деца пред баща си, приемали от него благословение, което отдавна вече желаели да получат.   Като влязъл в града, той се отправил към църквата и като седнал на престола си, преподал мир на всички и почнал да поучава народа. И всички се радвали на завръщането на светия мъж, а особено утешени били сиромасите и бедните, тъй като Аверкий донесъл със себе си царския указ, нареждащ всяка година да им се раздава по три хиляди мери пшеница от царските данъци. И тази пшеница се раздавала до времето на Юлиан Отстъпник, който отменил указа и взел грамотата. Под грижите на светеца и по царска заповед били построени и бани при извора на топли води.   Свети Аверкий прекарал останалите години от живота си в преподобие и правда, управлявайки разумно паството си. За кончината си той бил известен по-рано: Господ му се явил във видение и му рекъл:   - Аверкий, вече наближи времето да си починеш от трудовете си.   След това Аверкий събрал цялото си паство и като възвестил, че животът му скоро ще свърши, започнал по обичая си да поучава всички, умолявайки слушателите си винаги да бъдат непоколебими във вярата, да не се отчайват в надеждата и нелицемерно да се обичат един друг. След това, като си приготвил гроб и като преподал на всички за последен път пастирското си благословение, той предал на Господа святата си душа. Така свети равноапостолен Аверкий завършил земното си поприще на 73-тата година от живота си. Като го оплакали, жителите на Иерапол благоговейно погребали честното му тяло и с голям труд положили върху гроба на светеца камъка, който някога бил донесен от Рим по заповед на светеца. И по молитвите на светеца се подавали много изцерения, както от гроба му, така и от извора на топла вода, изведен по неговите молитви, по които Господ да подава и на нас Своята милост во веки. Амин.", "date": "2018.10.22", "title": "Св. равноап. Аверкий, еп. Йераполски. Св. мчци Александър епископ и Ираклий войн"}
{"url": "http://www.cross.bg/kusmetut-ne-e-1586885.html", "text": "/КРОСС/ Късметът не е нещо, което трябва да споменавате пред хората, които са постигнали всичко сами. Е. Б. Уайт", "date": "2018.10.22", "title": "Късметът не е..."}
{"url": "http://www.cross.bg/polozhenie-vodoprovoda-avariya-1586897.html", "text": "/КРОСС/ Бедственото положение в Лом ще бъде отменено по-късно през деня. Днес ще се извърши дезинфекция в детски ясли и градини, както и в училищата и от утре да започне нормален учебен процес, съобщи Евтим Евтимов – зам.-кмет на община Лом, в предаването „Тази сутрин ” по bTV.Шест дни след тежката авария на водопровода, която предизвика бедствено положение в община Лом, водата потече от чешмите на хората.  Големият проблем с изграждането на нов водопровод обаче остава.Ръководителят на ВиК Лом – инж. Любен Филипов, заяви, че всеки ден има авария на водопровода.„Съоръжението е направено през 1971 година, от тогава до сега от вътрешността на вътрешността на стоманената тръба са създадени толкова много каверни, че просто е невъзможно да  се залепи и се слагат планки, кърпи се по занаятчийски, само за да задоволим нуждите на града”, обясни инж. Филипов.„Аварията беше на тази част от водопровода, която е по-нова и затова беше възможно да се отстрани за 6 дни, но ако стане авария на другата част възстановяването на водоподаването може да отнеме и няколко месеца. При тази ситуация би трябвало да се вземат мерки колкото може по-бързо да се изградят останалите части  от новия водопровод, защото иначе ще се повтори ситуацията и то за много повече дни”, обясни още ръководителят на ВиК Лом.", "date": "2018.10.22", "title": "Отменят бедственото положение в Лом"}
{"url": "http://www.cross.bg/predi-skylptyrata-kushta-1586903.html", "text": "/КРОСС/ В понеделник в София ще бъде официално открита скулптурата \"Бронзовата къща\".Работата по арт инсталацията започва преди 13 години. Тя трябваше да е готова за началото на европредседателството на България, но се забави с месеци и изграждането приключи дни преди края му, съобщава Нова Телевизия.Средствата за реализацията на проекта идват изцяло от автора му - Пламен Деянофф.Изграждането на скулптурата в пространството срещу Националната галерия беше съпътствано от скандали и полемики както в арт средите, така и в общината.  ", "date": "2018.10.22", "title": "Откриват \"Бронзовата къща\" в центъра на София"}
