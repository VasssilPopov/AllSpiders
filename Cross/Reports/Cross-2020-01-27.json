{"url": "http://www.cross.bg/fevryari-ychilishta-vakantziya-1623820.html", "text": "/КРОСС/ Днес е преустановен учебният процес в 674 училища в страната.От днес 27 януари до 4 февруари поради висока заболеваемост е преустановен учебният процес във всички училища в област . В област е обявена грипна ваканция от днес до 4 февруари.Училищата в  ще излязат във ваканция от утре, 28 януари до 4 февруари, включително, съобщиха от МОН. Всички училища в  ще бъдат във ваканция до 4 февруари. Учениците ще започнат учебни занятия на 6 февруари, тъй като 5 февруари е неучебен ден, поради края на първия учебен срок.В област  грипната ваканция ще започне утре и ще продължи до 4 февруари.6 училища в област  преустановяват учебния си процес – в общините  и . Там няма да има занятия от 27 до 29 януари.В област 7 училища ще преустановят учебния процес от 27 до 31 януари.Учениците във всички 32 училища в област няма да учат от 27 до 31 януари, а в област  днес грипната ваканция приключва.В област  учебният процес ще бъде преустановен от днес до 2 февруари, а в област  – до 29-ти януари.От утре /28 януари/ в област  също ще бъде обявена грипна ваканция до 5 февруари включително.", "date": "2020.01.27", "title": "Над 670 училища затвориха врати: Вижте актуална информация в кои градове има грипна ваканция"}
{"url": "http://www.cross.bg/voda-pernik-vladimirov-1623818.html", "text": "/КРОСС/ \"На заседанието на кризисния щаб взехме решение за официално искане към областния управител за удължаване срока на бедственото положение в община Перник. Предстоят ни много мерки, които трябва да бъдат изпълнени през следващите седмици и месеци. Особено важно за Перник е изграждането на съоръжението, което ще ни свърже с водопреносната мрежа на Столична община“, каза кметът на община Перник Станислав Владимиров след заседанието на щаба. Той добави, че това е единственият изход, с който да бъде осигурена вода за питейно-битови нужди на перничани.Владимиров коментира, че вече тече подготовка по изграждането на това съоръжение, има решение на пернишкия Общински съвет, а утре предстои такова да бъде взето и в София. Градоначалникът допълни, че са приключили подготвителните работи за подмяна на водопреносната мрежа в града. “Изпратихме запитвания към камарата на инженерите, оттам ни бяха подадени фирми, които биха могли в бърз порядък да се справят с подмяната на по-голяма част от водопреносната мрежа, за да не губим вода“, обяви Станислав Владимиров.„И днес имах разговори с ръководството на ВиК дружеството. Това, че се очакват няколко дъждовни дни ще увеличи срока, в които ще взимаме вода от водовземната кула, а не от основния изпускател на язовир „Студена“. Дори и да не завали, според разчетите на ВиК вода ще има до месец април. Перничани трябва да бъдат спокойни, че няма да има период, в който ще останем без вода за питейно-битови нужди“, подчерта кметът на Перник.След обявяването на бедственото положение са почистени всички водохващания, които осигуряват приток към язовир „Студена“, направени са проучвания за сондажи и вземане на вода от пещерите в карстовия район. „Извървяха се и процедурните стъпки за ремонта на пречиствателната станция и за подмяна на водопреносната ни мрежа. Не можем обаче все още да достигнем изравняване на притока и разхода на вода в язовир „Студена“, добави Станислав Владимиров.", "date": "2020.01.27", "title": "Удължават бедственото положение в община Перник"}
{"url": "http://www.cross.bg/velikobritaniya-danuk-sdelka-1623816.html", "text": "/КРОСС/ САЩ искат да договорят търговска сделка с Великобритания тази година, заяви финансовият министър Стивън Мнучин, цитиран от Би Би Си.След среща с британския си колега Саджид Джавид в Лондон той изрази оптимизъм, че Великобритания може да договори търговски споразумения със САЩ и с Европейския съюз едновременно.След като Брекзит настъпи на 31 януари, Обединеното кралство ще може да договаря и подписва нови търговски сделки със страни без съществуващи споразумения с ЕС, например със САЩ.В същото време Великобритания ще договаря сделка за свободна търговия с ЕС, за да гарантира, че британските стоки няма да бъдат подложени на мита и други търговски бариери след края на преходния период на 31 декември.Мнучин каза, че САЩ са \"готови да посветят много средства\", за да осигурят търговска сделка с Великобритания тази година.Министърът повтори възраженията на САЩ срещу новия данък върху приходите на големи технологични фирми и го определи като \"дискриминационен\". Според него той \"не е подходящ\" и нарушава \"нашите данъчни договори и други въпроси\".Това ще бъде налог от 2% върху някои конкретни цифрови услуги: \"търсачки, социални мрежи и магазините за онлайн пазаруване\" според министерството на финансите. С този данък ще бъдат обложени само компании, които имат годишен оборот над 500 милиона паунда (560 милиона евро).Саджид Джавид каза, че данъкът върху дигиталните услуги ще бъде само временна мярка, докато се договори международно споразумение как да се действа спрямо онлайн гиганти като \"Гугъл\" и \"Фейсбук\".Миналата седмица Мнучин заплаши с мита британските производители на автомобили, след като Джавид се опълчи на натиска на САЩ да отмени планирания данък.", "date": "2020.01.27", "title": "След Брекзит: САЩ искат да постигнат търговска сделка с Великобритания тази година"}
{"url": "http://www.cross.bg/evro-bileti-zapochvat-1623819.html", "text": "/КРОСС/ Националният авиопревозвач „България Ер“ пренасочва полетите си към света на любовта с изкушаващи промоции на самолетните билети до всички свои директни дестинации. До 16 февруари всеки, който иска да подари на себе си и половинката си романтично пътeшествие за Деня на влюбените, или просто планира следващото си пътуване може да го направи на специална цена с „България Ер“ и кампанията \"Любовта те кара да летиш\".", "date": "2020.01.27", "title": "„България Ер“ пусна билети от 40 евро в посока"}
{"url": "http://www.cross.bg/obraha-stoka-muzhe-1623813.html", "text": "/КРОСС/ Група мъже нападнаха шофьор на аварирал ТИР с брадва и нож и му обраха стоката, съобщиха от полицията във Видин.На 26 януари е бил получен сигнал за разграбване на товар - пресни зеленчуци от аварирал на Главен път Е-79 в района на Медовница, турски товарен автомобил с прикачено хладилно полуремарке.Лицата, извършващи посегателството използвали заплахи, а отнетата стока транспортирали с каруци и леки автомобили. Изяснено било, че група местни жители заплашили водача на авариралото превозно средство, както и двама негови колеги, също чужденци - шофьори на товарни автомобили.Един от мъжете, е ударил с ръка в гръдния кош един от шофьорите, блъснал главата на друг, след което заплашвал с нож и брадва. В хода на предприетото разследване - нападателят на 32 години е бил задържан.По-голямата част от отнета стока полицаите установили на адреси в Медовница. Случаят е докладван в прокуратурата.", "date": "2020.01.27", "title": "Група мъже нападнаха шофьор на аварирал ТИР с брадва и нож и му обраха стоката"}
{"url": "http://www.cross.bg/muzh-se-samoybi-v-sgradata-na-dans-1623804.html", "text": "/КРОСС/ 60-годишен мъж се е самоубил в сградата на ДАНС, научи NOVA.Все още не е ясна причината, поради която е бил там - дали е служител, или призован като свидетел.", "date": "2020.01.27", "title": "Мъж се самоуби в сградата на ДАНС"}
{"url": "http://www.cross.bg/ottegli-sharetz-maltzinstvoto-1623806.html", "text": "/КРОСС/ Словенският премиер Марян Шарец неочаквано се оттегли от поста, слагайки край на правителството си на малцинството, след като заяви, че му липсва достатъчно подкрепа в парламента, за да прокара програмата си, съобщава Bloomberg.Шарец каза, че ще подаде оставката си в парламента в понеделник и преговорите за ново правителство ще започнат незабавно. Бившият телевизионен комик, който победи традиционните политически партии през 2018 г., смята, че предсрочните избори са по-добър вариант.Неговото правителство на малцинството се оказа на ръба на разпадането, след като лявата партия оттегли подкрепата си този месец, включително заради неразбирателството помежду им за бюджета на страната за 2020 г.Оттеглянето на Марян Шарец беше последвано от оставката на финансовия министър на Словения. Партията на премиера има подкрепа от 15%, а опозиционните социалдемократи са на второ място – с 14%, според резултати от анкета, обявени в неделя.", "date": "2020.01.27", "title": "Словенският премиер подаде оставка, иска предсрочни избори"}
{"url": "http://www.cross.bg/selena-biiibur-dzhustin-1623805.html", "text": "/КРОСС/ Новият албум на Селена Гомес вече е факт. В началото на месеца певицата зарадва всички с \"Rare\", който описва като най-емоционалния проект в кариерата си до този момент. През уикенда Гомес бе специален гост на National Public Radio във Вашингтон, където сподели любопитни подробности около създаването на тавата, както и на пилотния сингъл от нея - \"Lose You To Love Me.” \"Сбогуването ти с Джъстин Бийбър е това, за което предполагам говориш\", казва водещата директно към изпълнителката, която отговаря: \"Трябваше да споменеш името му, разбирам\". Всички знаем историята на взаимоотношенията между двамата бивши тийн идоли, но любовта им вече е в миналото. \"Открих силата в цялата ситуация. Опасно е да бъдеш жертва на насилие. Не съм човек, който не изпитва уважение към останалите, но наистина чувствам, че бях подложена на някакво насилие\", споделя Селена.След поредната провокация от страна на водещата, певицата с над 100 милиона последователи в Instagram, изясни дали става дума за емоционално такова: \"Да, мисля, че беше нещо подобно. Опитах се да го разбера, трябваше да помисля за изборите, които бях направила. Въпреки че определено не искам да говоря за това в остатъка от живота си, наистина съм щастлива, че съм по-силна, от когато и да било, както и че намерих начин да изляза от тази ситуация с възможно най-гордо вдигната глава\". ", "date": "2020.01.27", "title": "Селена Гомес говори открито за Джъстин Бийбър: \"Бях жертва на емоционално насилие\""}
{"url": "http://www.cross.bg/tazi-igpa-tpyabva-1623807.html", "text": "/КРОСС/ Игpaтa Рlаguе Іnс. излeзe нa пъpвo мяcтo в тoп-ĸлacaциятa нa плaтeнитe игpи в ĸитaйcĸия Арр Ѕtоrе, ĸoeтo cтaвa нa фoнa нa paзпpocтpaнeниeтo нa нoвия ĸopoнaвиpyc. B тaзи игpa гeймъpът тpябвa дa paзpaбoти и cъздaдe cмъpтoнoceн виpyc зa изтpeбвaнe нa цялoтo чoвeчecтвo, предава Kaldata.Рlаguе Іnс., ĸoятo излeзe oтщe пpeз 2012 гoдинa, ycпя дa ce издигнe дo пъpвoтo мяcтo в peйтингa нa ĸитaйcĸaтa вepcия нa Арр Ѕtоrе нa Аррlе. Интepecнo e, чe пpeз пocлeднитe гoдини тaзи игpa, c eднo изĸлючeниe, нe ce издигaлa пo-виcoĸo oт 25 мяcтo в ĸитaйcĸaтa ĸлacaция.Cъщнocттa нa тaзи игpa e, чe пoтpeбитeлят тpябвa дa зapaзи цeлия cвят cъc cмъpтoнoceн виpyc. Зa тaзи цeл ce пpeдлaгaт нaй-paзлични мeтoди и инcтpyмeнти. Kpaйнaтa цeл нa игpaтa e caмo eднa - чoвeчecтвoтo тpябвa дa yмpe. Πo пътя ĸъм тaзи цeл гeймъpът тpябвa дa пpeoдoлявa вcичĸo, ĸoeтo чoвeчecтвoтo пpaви зa cвoятa зaщитa.Игpaтa e нaпpaвeнa oт гeйм cтyдиoтo Ndеmіс, paзpaбoтчицитe нa ĸoeтo cъoбщиxa, чe нa фoнa нa пocлeднитe cъбития, тe пoлyчaвaт oгpoмeн бpoй въпpocи пo пoвoд paзпpocтpaнeниeтo нa ĸopoнaвиpyca и тe ca пocтaвили в cвoя caйт пpeпpaтĸa ĸъм Cвeтoвнaтa здpaвнa opгaнизaция.Taзи игpa вeчe вeднъж излeзe в тoп ĸлacaциитe нa фoнa нa eпидeмиятa Eбoлa пpeз 2014 гoдинa. Toгaвa Ndеmіс дaдe $75 xиляди oт пpoдaжбитe cи нa тaзи игpa, нa блaгoтвopитeлни фoндoвe.", "date": "2020.01.27", "title": "Най-популярната игра в Китай е за заразяването на човечеството със смъртоносен вирус"}
{"url": "http://www.cross.bg/kiryos-nadal-otnovo-1623808.html", "text": "/КРОСС/ Рафаел Надал спечели изтощителна битка в най-очаквания осминафинал на Australian Open срещу представителя на домакините Ник Кирьос.Двамата изкопираха мача си от \"Уимбълдън\" през миналата година, като резултатът бе идентичен в полза на испанеца - 6:3, 3:6, 7:6(6), 7:6(4) за 3 часа и 42 минути.Матадора отново се доказа като по-опитният, по-разнообразният и по-мотивираният атлет от двамата и в ключовите моменти успя да надделее.Кирьос, който излезе на корта с фланелката на трагично загиналия Коби Брайънт, изигра много слаб първи сет, но след това се вдигна и бе равностоен на по-именития си съперник. Изравни сетовете, но след това загуби два емоционални тайбрека.Мачът беше един от най-вълнуващите досега на турнира, макар че не видяхме решителен пети сет. Кирьос подобаващо отговори на професионализма на испанеца и воден от атмосферата на централния корт успя отново да сътвори шоу. Не му достигна психологическа и физическа устойчивост след петсетовия трилър срещу Карен Хачанов в миналия кръг.В първия сет Надал бе много убедителен и го спечели с пробив за 3:1, като не даде нито една възможност на съперника на свой сервис.", "date": "2020.01.27", "title": " Надал и Кирьос изкопираха свой мач от \"Уимбълдън\", испанецът триумфира"}
{"url": "http://www.cross.bg/kontrol-ncov-kynchev-1623810.html", "text": "/КРОСС/ От днес със заповед на здравния министър е сформирана оперативна междуведомствена работна група, която има за задача да следи разпространението на коронавируса 2019-nCoV, както и да предприеме мерки за ограничаване възможността от пренос и разпространение на вируса у нас. Членове на щаба са представители на Министерството на здравеопазването, Националния център по заразни и паразитни болести, Експертния съвет по инфекциозни болести към министъра на здравеопазването, Министерството на външните работи, Главна дирекция „Гранична полиция“ към Министерството на вътрешните работи и Държавна агенция „Национална сигурност“. Това посочи главният държавен здравен инспектор доц. д-р Ангел Кунчев по време на брифинг в Министерството на здравеопазването.По думите му оценката на Европейски център за превенция и контрол на заболяванията е, че бъдещето разпространение на коронавируса 2019-nCoV е много вероятно, като заплахата за внос в Европейския съюз е средна, а предприеманите от държавния здравен контрол на страните-членки мерки, са адекватни.„Въпреки ниската вероятност за внос на вируса у нас, е създадена необходимата организация, за да бъдем в готовност – няколко пъти вече е проиграна процедурата за реакция при съмнение за лице, носител на  коронавирус 2019-nCoV“. Това заяви директорът на Столична РЗИ д-р Данчо Пенчев.В момента на летище София се осъществява засилен контрол, включително с термометриране чрез инфрачервени термокамери, като особено внимание се обръща на пътниците, пристигащи от Москва, Истанбул и Лондон – градовете, в които има прекачване на пътуващи от Китай.По отношение на българския ансамбъл от Петрич, пристигнал по-рано днес от Пекин, доц. Кунчев обясни, че са предприети необходимите противоепидемични мерки. Дадени са указания на личните им лекари, които в срок от 14 дни да проследяват тяхното здравословно състояние. За целта в болницата в Петрич е разкрит специализиран кабинет, към който членовете на ансамбъла могат да се обръщат при оплаквания.Информация за разпространението на коронавируса 2019-nCoV и за мерките, които здравните власти предприемат в световен мащаб, страната ни получава от Световната здравна организация, Европейския център за превенция и контрол на заболяванията в Стокхолм, Комитета за здравна сигурност към Европейската комисия в Люксембург и Центъра за контрол и превенция на заболяванията в Атланта.По темата за грипната обстановка в България доц. Кунчев съобщи, че в момента на територията на 1/3 от страната има констатирана повишена заболяемост – над 227 души на 10 000 население, което е причината за обявяване на грипна епидемия. Резултатите от вирусологичните изследвания на взетите от пациентите проби показват, че превалира щамът H3N2. Той засяга предимно деца от 5 до 14-годишна възраст, като следват групата на децата до 5-годишна възраст и младежите. „Тази година се наблюдава по-ниска заболяемост сред активно трудещите се и възрастовата група над 65 години. Последното се дължи както на факта, че при възрастните е налице известен имунитет към въпросния щам, така и на повишения тази година интерес към противогрипната ваксина“, посочи д-р Кунчев. ", "date": "2020.01.27", "title": "Сформирана е оперативна работна група, която ще следи разпространението на коронавируса 2019-nCoV"}
{"url": "http://www.cross.bg/kresna-simitli-dvizhenieto-1623809.html", "text": "/КРОСС/ Възстановено е движението при км 395 на път I-1 Кресна - Симитли.", "date": "2020.01.27", "title": "Възстановено е движението при км 395 на път I-1 Кресна - Симитли"}
{"url": "http://www.cross.bg/dzhoshya-kybrat-pylev-1623824.html", "text": "/КРОСС/ Катар се включва в битката за домакинство на дългоочаквания мач за световната титла по бокс в тежка категория за професионалисти между Антъни Джошуа и Кубрат Пулев. Новината съобщи пред bTV мениджърът на българина Ивайло Гоцев в интервю от Белмекен.Той се качи на високопланинската база, за да бъде близо до Кобрата, който тренира там от две седмици. По-късно днес на Гоцев му предстои пореден разговор с промоутъра на Джошуа – Еди Хърн.Преговорите между двете страни са в разгара си, а Катар е четвъртата страна, спрягана за домакин на двубоя след Турция, Великобритания и Саудитска Арабия. Шансовете този мач да се състои в Истанбул, както бе по предварителна договорка, все още са валидни.Срокът, до който трябва да има окончателно разбирателство между щабовете на Пулев и Джошуа, е 31 януари. Ако те не се споразумеят до тази дата, от Международната боксова федерация могат да назначат дата за таен търг, с наддаване.При това положение, който от двата лагера излезе с по-добра оферта, той ще бъде обявен за организатор на събитието.Кубрат Пулев е задължителен претендент за световната титла на IBF – пояс, който понастоящем е притежание на Антъни Джошуа.Ако Джошуа откаже да се боксира с българина, то той трябва да го оваканти и тогава срещу Кубрат ще се качи следващият в ранглистата на федерацията.", "date": "2020.01.27", "title": "Катар също иска битката между Антъни Джошуа и Кубрат Пулев"}
{"url": "http://www.cross.bg/geshev-prezidenta-opiti-1623821.html", "text": "/КРОСС/ Питането на главния прокурор до Конституционния съд е явен опит за оказване на натиск и скърцане със зъби срещу президента. Това коментира адв. Михаил Екимджиев пред Медиапул. Според юриста, действията на Иван Гешев са очаквани, предвид \"твърде меките опити на президента да озапти безконтролната власт на българския главен прокурор\".Беше въпрос на време Иван Гешев да се опита да сплаши президента заради неговите просветителски опити в сферата на прокуратурата. Държавният глава сам имаше възможност да се обърне до Конституционния съд преди да подпише указа за Гешев, но не го направи, каза още Екимджиев.Той напомни, че президентът води обществени консултации за промени в конституцията, които засягат най-вече държавното обвинение.Явно договорките на Гешев с неговите ментори не допускат дори хипотетични опити за някаква промяна на сегашния модел, смята още адвокатът.", "date": "2020.01.27", "title": "Адв. Екимджиев: Беше въпрос на време Гешев да се опита да сплаши президента"}
{"url": "http://www.cross.bg/bulgariya-iiotova-vitzeprezidentut-1623823.html", "text": "/КРОСС/ Липсва публичен дебат каква е перспективата в България в началото на новото десетилетие. Това каза вицепрезидентът Илияна Йотова в предаването \"120 минути\" по Бтв. От тази дискусия, която се състоя онзи ден в парламента стана кристално ясно едно - проблеми има във всички възможни посоки, където и да пипнеш се оказва невероятна пропаст, допълни вицепрезидентът. \"Много отдавна ситуацията беше доста напрегната. Това, че не говорим публично за тези проблеми не означава, че ги няма. Някак си така стана съвпадение във времето, че кризите започнаха да следват една след друга, което само по себе си показва, че имаме огромни дефицити в механизмите, в които управляваме живота си изобщо. Не само институциите. Защото след Ботевград, сигурно ще дойде Сливен, след Сливен ще дойде Шумен, след това някоя друга част на България\", каза още Йотова. \"Сега чак се сетихме, че имаме недостатъчно закони. Едва ли сме спазили европейските правила. Дано да не отнесем и някоя глоба от страна на Европейската комисия. Не сме регулирали кои язовири ще се ремонтират и кои не. В България има много странно усещане що е спешна мярка, след като една спешна мярка може да има давност повече от две години и пак да не е решен въпроса. Всичко това е един възел от проблеми, който се е трупал през годините. Кърпен е дали ще бъде с някаква промяна в закона или с някакво министерско постановление или с някакво решение, което собствените ни министри не изпълняват. Тоест в един кабинет се взима и в същия кабинет не се изпълнява това решение. И ето сега изведнъж бомбата избухна\", допълни още Йотова. \"Не е чак толкова изведнъж, защото никой не може да ме убеди, че месеци наред никой не е забелязал какво става с язовир Студена и никой не е уведомил съответните власти. Аз съм абсолютно сигурна, че има експерти, които не са си мълчали, само че тяхното мълчание очевидно не е било чуто. Понякога има едно мълчание, което крещи повече, отколкото да се каже на глас. Визирам това, че може по политически причини темата да е била оставена настрана\", каза още вицепрезидентът. \"Аз говорих на крак с госпожа Русенова, зам.-министър, тя обеща да изпрати малко повече информация. Защото извън този финансов стимул би трябвало да има още много неща, за които да се погрижим. Къде ще работят тези хора, с какви договори, как ще бъдат осигурени детска градина, жилище. Искам да видя целия комплект, защото малко ме смущава фактът, че всичко това е заложено в европейска програма. Всяка една европейска програма има начало и край. Всяка една европейска програма има един определен пакет от мерки и гарантирано финансиране, след което сме били свидетели, че като приключи този проект, приключва и инициативата, а определено тези, които искаме да върнем от чужбина едва ли ще се задоволят с тези хиляда и двеста лева. За тях е важна перспективата пред страната, а не някаква конкретна програма\", каза вицепрезидентът. \"Аз имам други опасения и тревоги. Не може да се прокарва такава разлика между квалифицирани работници, както сега е заложен проекта, тоест хора с висше образование, и останалата част от българите. Не всички са завършили висше образование, не всички имат такова портфолио. Според мен ако искаме цялостна такава политика трябва да бъде съвършено по друг начин. А що се отнася за българските граждани това е голямата тема къде сме ние в момента и каква е перспективата в България в началото на новото десетилетие. Този публичен дебат, тази дискусия липсва. Хората на вън, с които аз контактувам, вече са над 150 български общности и дружества зад граница от 33 държави казват „дайте ми реалната картина как ще изглежда България, какви приоритети ще заложите, какво ще развивате, за да знаем дали нашето образование отговоря на това, което България ще прави в следващите години и всеки да си потърси кариерата тук. Така че това е един много по-комплексен въпрос\", допълни още Йотова. \"Традиционните партии ще направят опит да \"позеленеят\", защото това искат младите хора. Няма форум в света, на който темата за екологията и климатичните промени да не присъства. Няма да е далече времето, когато ще се роди истинско  зелено движение в България. То ще бъде продиктувано от необходимост, и това ще бъде най-категоричното, най-откровеното раждане на една политическа сила\", прогнозира вицепрезидентът. \"Дано да не отнесем и някоя глоба от страна на Европейската комисия. Не сме регулирали кои язовири ще се ремонтират и кои не. В България има много странно усещане що е спешна мярка, след като една спешна мярка може да има давност повече от две години и пак да не е решен въпросът\", коментира Йотова.", "date": "2020.01.27", "title": "Илияна Йотова: Проблемите са във всички посоки, където и да пипнеш - пропаст!"}
{"url": "http://www.cross.bg/godini-dzhaz-subitieto-1623815.html", "text": "/КРОСС/ Най-известните мюзикъли от последните 50 години ще бъдат показани в рамките на фестивала \"Ах, този мюзикъл\", който започва от днес в НДК.Програмата включва класически заглавия от 70-те години на миналия век.Фестивалът ще продължи до 4 февруари, разказа един от организаторите Владимир Трифонов, който е част от екипа на събитието.“Ах, този джаз“ е в програмата и тъкмо заради него сме кръстили събитието “Ах, този мюзикъл“. Просто, защото мюзикълът си е преживяване – ах. Това ще бъде екслузивно събитие само в кино “Люмиер“ с единствени прожекции. Реставрирани копия на “Кабаре“, “Исус Христос супер звезда“, “Брилянтин“, “Ах, този джаз“ и “Блус брадърс“. В целия блясък тези филми могат да бъдат преживени отново от многобройните техни почитатели от различни поколения“.", "date": "2020.01.27", "title": "Най-известните мюзикъли от последните 50 години на фестивала \"Ах, този мюзикъл\""}
{"url": "http://www.cross.bg/nego-ykraiina-vlasti-1623812.html", "text": "/КРОСС/ Българските власти са заловили един от виновниците за смъртта на главния секретар на Изпълнителния комитет в общината на град Херсон, Украйна. Пострадалата е била залята с киселина на 31 юли 2018 година, а през месец ноември е починала в реанимацията от раните си. Задържаният е бил подбудител и помагач на криминалното деяние, след него се е укрил у нас, а по-късно е бил обявен за международно издирване с червена бюлетина на Интерпол.Представители на съдебните власти на Украйна са се свързали с прокурори от международния отдел на Върховна касационна прокуратура, а по-късно у нас е пристигнала и специална делегация, ръководена от заместник главния прокурор на Украйна Виктор Трепак.При специализирана полицейска операция, провела се на 24 януари, заподозряният е задържан в Бургас. „Самоличността му беше установена със иззети дактилоскопски следи. На лицето е извършен личен обиск и проверка на обитаваното от него жилище. От там са намерени и иззети два паспорта. Единият международен, а другият – национален. Бяха иззети и пластики на SIM карти“, обясни прокурор Сийка Милева, говорител на главния прокурор.Окръжният прокурор на Бургас Георги Чинев допълни, че арестуваният ще остане в ареста до 72 часа, а след това спрямо него ще бъде поискана мярка „временно задържане“. С негова заповед е наложена и забрана украинският гражданин да напуска България.По данни на МВР издирваният украинец е влязъл у нас през 2018 г. пеша през граничен пункт „Дуранкулак“. Според събраната за него информация той е хладнокръвен и има умения с огнестрелни и хладни оръжия.", "date": "2020.01.27", "title": "Българските власти задържаха беглец, залял с киселина жена в Украйна"}
{"url": "http://www.cross.bg/otpysk-rabotodatelite-nastoyavat-1623822.html", "text": "/КРОСС/ Отмяна на правото на платен годишен отпуск за периоди, в които не се полага труд, предлагат работодателите. Това означава, че ползващите дълго време болничен отпуск и майките няма да могат да трупат дни за отдих, стана ясно по време на пресконференция, на която Асоциацията на организациите на българските работодатели (АОБР) представи своите приоритети за 2020 г. Освен отпадането на отпуска при болнични и майчинство пък, от АОБР отново изтъкнаха, че настояват първите три дни от болничния да не се плащат от предприятията. По други теми обаче работодателите не постигнаха съгласие. На въпрос какво е мнението на АОБР за внесените от ВМРО промени, които ще дадат на непушачите 2 дни повече годишен отпуск, председателят на БСК Радосвет Радев отвърна, че би назначил само пушачи. \"За равен труд трябва да се плаща равно възнаграждение\", отвърна пък шефът на Асоциацията на индустриалния капитал (АИКБ) Васил Велев. Председателят на КРИБ Кирил Домусчиев обяви, че освен по тази тема бизнесът няма единно мнение или коментар и  по последните проблеми около хазарта.Приоритетите на едрия бизнес през тази година са в три посоки  - подобряване на бизнес средата, решаване на проблемите с недостига на кадри и цялостна реформа в енергетиката.За по-добра икономика работодателите искат  електронно правителство, ще водят борба със сивата икономика и корупцията и ще настояват за отмяна на данъка върху дивидента и намаляване с 5% на данъка върху доходите на едноличните търговци.", "date": "2020.01.27", "title": "Работодатели: Без отпуск за дните в майчинство"}
{"url": "http://www.cross.bg/yhan-laboratoriya-drygi-1623814.html", "text": "/КРОСС/ Смъртоносният коронавирус от Китай, убил 80 души и заразил близо други 3000, може да е тръгнал от лаборатория в град Ухан, огнището на заразата. Това твърди израелският експерт по биологични оръжия Дани Шохам, цитиран от „Вашингтон таймс“.Радио „Свободна Азия“ миналата седмица излъчи стар репортаж на местната телевизия в Ухан още от 2015 г., който показва най-високотехнологичната лаборатория за изследване на вирусни инфекции в Китай изобщо – а именно Институтът по вирусология в Ухан. Всъщност това е единственият специализиран център в азиатската страната, който има капацитетът да анализира най-смъртоносните вируси, които са познати на човечеството.Микробиологът Дани Шохам е бивш офицер от разузнаването на Израел, който е специализирал върху китайската програма за биологични оръжия, която е под прикритие. Той твърди, че институтът е тясно свързан с нея. Лабораторията е смесена между цивилни и военни лица, уточнява още „Вашингтон таймс“.Институтът в Ухан е изследвал други инфекции от семействата на коронавирусите – включително щамът, отключил Тежкия остър респираторен синдром (ТОРС) през 2002 г., отнел живота на стотици души, птичият грип, антракс (използван също като биологично оръжие в СССР).", "date": "2020.01.27", "title": "Израелски експерт: Корoнaвирусът може и да е тръгнал от лаборатория в Ухан"}
{"url": "http://www.cross.bg/sgradata-protestirashtite-mrrb-1623811.html", "text": "/КРОСС/ Протестиращи се опитаха да нахлуят в сградата на Министерството на регионалното развитие и благоустройството, а полицията използва лютив спрей срещу тях.Протестът е иницииран от инициативния комитет \"Спаси Перник\" с искане за оставката на министър Петя Аврамова заради водната криза. Преди 12 часа около 300 души тръгнаха на протестно шествие от сградата на Министерския съвет към МРРБ.Половин час по-късно протестиращите са пред сградата на регионалното ведомство, където започнаха да скандират \"Оставка\". Малко след това тълпата опита да нахлуе в сградата, като няколко човека започнаха да хвърлят бутилки по стъклените врати. Протестиращите носеха български знамена и голям плакат с надпис \"Оставка. Време ни е за възраждане\".Близо 30 души са получили помощ от екипи на Центъра за спешна медицинска помощ заради напръскване в очите по време на протест пред МРРБ, съобщиха от столичната Спешна помощ. Сигналът е бил подаден към 13.05 ч. На място са били изпратени 6 линейки. Двама или трима от пострадалите ще бъдат транспортирани в болница \"Царица Йоанна - ИСУЛ\".От МВР съобщиха официално, че участници в протеста а опитали да пробият полицейския кордон и да влязат в сградата. При действията им е счупена входната врата на министерството. Двама служители на реда са пострадали - от хвърлен предмет и удар с дръжката на знаме. Оказана им е медицинска помощ.Въпреки предупрежденията, протестиращите не са изпълнили полицейските разпореждания. Това е наложило използването на помощно средство лютив спрей.Полицейското присъствие в района остава засилено с цел опазване на обществения ред. Установява се самоличността на провокиралите напрежението пред сградата.По-късно част от протестиращите се върнаха пред Министерски съвет. Пред БНР лидерът на партия \"Възраждане\" Костадин Костадинов заяви, че създаването на ВиК холдинг не би решило проблема с водната криза в Перник:Исканията на хората звучаха така: \"С очаквания най-после да се вразумят и да си подадат оставката. Гафовете следват един след друг, не съм от Перник, аз съм от Видин\". ", "date": "2020.01.27", "title": "Обгазени протестиращи и ранени полицаи при протест пред МРРБ"}
{"url": "http://www.cross.bg/snyag-nyama-drygi-1623794.html", "text": "/КРОСС/ Ако през зимата не вали сняг, през лятото реколтата ще е слаба и няма да има комари и други насекоми, важни за хранителната верига, съобщи \"Лента\".Предупреждението отправи Кимо Сааринен, директор на института на Южна Карелия по алергии и околна среда.Комарите се размножават в среда, образувана от топенето на снеговете напролет. При липса на сняг те няма къде да се размножават. Отсъствието им на свой ред ще създаде проблеми с храненето на птиците, които ядат насекоми.Липсата на сняг води и до лоша реколта на някои култури. Снежната покривка е източник на влага за почвата, а и предпазва посевите от ветрове и преохлаждане.Въпреки липсата на сняг обаче не бива да се притесняваме за рязка промяна в климата или за екологията, каза експертът. Той напомня, че е имало и други случаи на аномално топли зими.Сааринен добави, че състоянието на повечето растения е същото като при обичайните за месец януари температури.", "date": "2020.01.27", "title": "Опасностите от зима без сняг"}
{"url": "http://www.cross.bg/virysa-yanyari-dyshi-1623800.html", "text": "/КРОСС/ Целият свят е разтревожен заради мистериозно появилия се вирус в централен Китай, като тежестта на протичане на заболяването може да варира от обикновена настинка до тежък остър респираторен синдром. Тъй като някои от пациентите са работили или са пазарували на пазар за морски дарове, за които се съобщава, че са се продавали и живи животни, има опасения, че патогенът може да е дошъл от диви животни. Това връща спомена за вируса САРС, който уби 800 души преди около 17 години.Заболяването се появи за първи път в град Ухан, град с 11 млн. души население, в началото на декември и започна да се разпространява и в други части на страната.Към 27 януари има потвърдени 2744 случая в континентален Китай, като най-малко 80 души за починали. Има потвърдени случаи и в Европа и САЩ. Първоначално се смяташе, че вирусът не се предава лесно между хората, но на 20 януари Световната здравна организация потвърди, че предават може да става от човек на човек, а не само от животно на човек.Китайските медии съобщават, че здравни работници са били заразени. Високопоставен китайски здравен служител заяви, че заразата може да бъде осъществена преди преносителят да покаже симптоми, което означава, че разпространението ще бъде много по-трудно за ограничаване.Винаги има притеснения, когато се появи нов патоген, тъй като хората обикновено нямат имунитет към него, а и липсва точно определено лечение или ваксина. Новите коронавируси представляват голяма загриженост, тъй като е известно, че могат бързо да заразят хиляди хора.Към края на януари вирусът изглежда по-малко опасен и по-малко смъртоносен от САРС. Доклад, изготвен от Международното списание за инфекциозни болести, установи, че той е на 70% подобен в генетичния си състав на вируса на САРС, но „изглежда клинично по-мек“ по отношение на тежестта, смъртността и преносимостта.Сред първите смъртни случаи, причинени от вируса, някои от хората вече са били сериозно болни.Само за сравнение, обикновената пневмония, вирусна, бактериална или гъбична инфекция убива около 50 хил. души годишно в САЩ, а грипът убива приблизително от 12 хил. до 51 хил. всяка година в САЩ през последното десетилетие.Главно треска, като някои пациенти се оплакват от умора, суха кашлица и затруднено дишане. Въпреки това почти всички регистрирани случаи досега са тези, които изискват хоспитализация. Много е вероятно други хора да са били заразени и да не са имали никакви или само леки симптоми. Много хора са се възстановили и са изписани от болницата.Американските центрове за контрол на заболяванията изчисляват инкубационния период, времето между инфекцията и появата на симптомите на около 14 дни. Китайските лекари казват, че средно той е около 10 дни.Китайският президент Си Дзинпин предприе решителни мерки за ограничаване на разпространението му преди празника за Лунната нова година, който тази година се падна на 25 януари и за който обикновено пътуват много хора. Властите в Ухан спряха обществения транспорт, както и изходящите полети и влаковете, а близките общини ограничиха използването на транспорт и обществени обекти. Властите изпратиха медицински служители от военните в Ухан, за да помогнат в болниците.Пациентите са изолирани, за да се предотврати всяко разпространение. Здравните служители също така търсят, преглеждат и наблюдават хората, които са имали контакт с пациентите, и търсят текущи и минали случаи, които може би са били лекувани в медицински заведения в целия град. Извън Китай летищата започнаха да изследват някои пътници за симптоми, включително в САЩ.Задълбочаването на опасенията за въздействието на смъртоносния коронавирус води до поевтиняване на акциите, суровия петрол и юана.Много азиатски борси са затворени в момента, но на борсата в Япония беше регистриран спад, а йената поскъпна.Петролът удари най-ниските си нива от октомври насам. Малко след 11 часа българско време американският суров петрол WTI губи близо 3% от стойността си до 52,61 долара за барел. Сортът Брент поевтинява с 2.82 долара за барел, падайки под границата от 60 долара за барел за първи път от 1 ноември.Борсите в Европа също отвориха сесията в понеделник със сериозни спадове. Германският DAX, френският CAC 40 и лондонският FTSE 100 изтриват съответно 1.46%, 1.55% и 1.64% от стойността си.", "date": "2020.01.27", "title": "Какво трябва да знаем за вирусната епидемия в Китай?"}
{"url": "http://www.cross.bg/borba-dolara-mlrd-1623795.html", "text": "/КРОСС/ Китайското финансово министерство и китайската Национална комисия по здравеопазването отпуснаха близо 9 млрд. долара за борба срещу разпространението на коронавируса, предаде Ройтерс.Броят на починалите от вируса достигна днес 81 души. Правителството взе решение за удължаване на ваканцията по случай лунната Нова година, а голям брой големи компании спряха работа или наредиха на служителите си да работят от вкъщи.", "date": "2020.01.27", "title": "Китай отпуска близо 9 млрд. долара за борба срещу смъртоносния коронавирус"}
{"url": "http://www.cross.bg/helikopterut-braiiunt-kobi-1623796.html", "text": "/КРОСС/ Данните за проследяване на полети показват, че хеликоптерът на Коби Брайънт, който загина, се е сблъскал с метеорологичните проблеми над зоологическата градина на града. Той е обиколил този район поне 6 пъти на много малка надморска височина - около 875 фута като може би пилотът е чакал мъглата да се изчисти, предаде Той се свързал с контролната кула на летище Бърбанк и там са били наясно, че машината обикаля около 15 минути. В крайна сметка хеликоптерът се е насочил на север по магистралата 118, преди да завие на запад, и започне да лети над магистралата 101 около Уудланд Хилс, Калифорния.По-късно те се натъкват на още по-гъста мъгла и хеликоптерът завива на юг. Това е било критично решение, защото са се насочили към планински район. Пилотът внезапно и бързо се изкачил от около 1200 фута до 2000 фута. Малко след това се случва и трагедията, при която хеликоптерът катастрофира в хълм и се запалва.Общо девет души са загубили живота си при трагичния инцидент с хеликоптера на баскетболната легенда Коби Брайънт. Един от най-големите играчи в историята на този спорт загина, а с него от този свят си отиде и дъщеря му Джана. По първоначална информация на борда е имало петима души - Коби Брайънт, 13-годишната му дъщеря, неин приятел, заедно с баща му и пилота на хеликоптера. Последните информации от полицията са, че в машината са се намирали 9 души. Никой не е оцелял.АП съобщи, като се позова на роднини, че в трагедията живота си са загубили още Джон Алтобели, главен треньор на местния отбор по бейзбол, съпругата му Кери и дъщеря им Алиса, която играела в един и същи отбор с дъщерята на Брайънт.Също така от полицията са съобщили, че сред жертвите е и треньорката на калифорнийския баскетболния отбор за момичета Кристина Маузер.Времето в Лос Анджелис е било изключително мъгливо в деня на трагедията, дори полицейските хеликоптери не са летели заради метеорологичните условия.", "date": "2020.01.27", "title": "Разкриха подробности за инцидента с хеликоптера, при която загина Коби Брайънт"}
{"url": "http://www.cross.bg/durzhavniya-imyniteta-glava-1623797.html", "text": "/КРОСС/ Конституционният съд съобщи, че днес е било образувано конституционно дело по искане на Главния прокурор за даване на задължително тълкуване на разпоредбата на чл. 103 от Конституцията на Република България, която засяга имунитета на държавния глава.Докладчик по делото е съдия Мариана Карагьозова-Финкова.Ето какво пише в (1) Президентът и вицепрезидентът не носят отговорност за действията, извършени при изпълнение на своите функции, с изключение на държавна измяна и нарушение на Конституцията.(2) Обвинението се повдига по предложение най-малко на една четвърт от народните представители и се поддържа от Народното събрание, ако повече от две трети от народните представители са гласували за това.(3) Конституционният съд разглежда обвинението срещу президента или вицепрезидента в едномесечен срок от внасянето на обвинението. Ако бъде установено, че президентът или вицепрезидентът са извършили държавна измяна или са нарушили Конституцията, пълномощията им се прекратяват.(4) Президентът и вицепрезидентът не могат да бъдат задържани и срещу тях не може да бъде възбудено наказателно преследване.Тази сутрин от прокуратурата обявиха, че главния прокурор Иван Гешев иска от КС тълкувание относно имунитета на президента Румен Радев и до каква степен той е недосегаем.В искането се посочва, че е неясна дефиницията в основния закон на „държавна измяна“ и на „нарушаване на Конституцията“, а освен това не е ясно и как трябва да се действа, когато в хода на разследване бъдат събрани данни за престъпление, извършено от президента или вицепрезидента.Не е ясно дали запитването на главния прокурор е във връзка с конкретен казус, или не.По-късно от администрацията на държавния глава обявиха, че очакват развитие по конституционното дело за имунитета на държавния глава. „С“, заявиха от „Дондуков“ 2.", "date": "2020.01.27", "title": "Конституционният съд образува дело по питането на Гешев за имунитета на държавния глава"}
{"url": "http://www.cross.bg/pernik-ytre-epidemiya-1623802.html", "text": "/КРОСС/ Грипна епидемия е обявена от утре в Перник, съобщиха от Регионалната здравна инспекция /РЗИ/. Мярката се предприема заради нарасналото ниво на заболяемост от грип и остри респираторни заболявания и достигане на епидемични стойности към днешна дата, както и наличието на серологични данни за циркулация на грипни вируси тип А.За периода от 20 до 26 януари най-висока е заболяемостта във възрастовите групи 0-4 г. /1360,76 на 10 000 души/, следвана от възрастовата група 5-14 г. /1287,99 на 10 000 души/.РЗИ е връчила предписание на началника на РУО на МОН за прекратяване на учебните занятия от утре и обявяване на дните до 5 февруари включително за неучебни на територията на област Перник.По време на грипната епидемия няма да се разрешават детски и женски консултации, планирани операции и свиждания в болниците.", "date": "2020.01.27", "title": "Грипна епидемия е обявена от утре в Перник"}
{"url": "http://www.cross.bg/proverka-tzentura-predavaneto-1623803.html", "text": "/КРОСС/ След проведени дисциплинарни производства и извършена вътрешна проверка се налага най-тежкото наказание на две от болногледачките в Центъра за настаняване от семеен тип за пълнолетни лица с деменция към КСУ „Св. Георги“. Това съобщи зам.-кметът с ресор европейски проекти и социални дейности Анести Тимчев, който бе натоварен от кмета Здравко Димитров да извърши проверка във връзка с репортаж на Вероника Димитрова в предаването „Здравей, България“.На база  вътрешната проверка и прегледа на записите на предаването, по категоричен и безспорен начин беше доказано грубо и недопустимо отношение към настанените в центъра от страна на служителките Надежда С. и Милена К. Заповедите за уволнение вече са им връчени и  считано от 25 .01.2020 г. те не са служители на Центъра.Проверката в КСУ „Св. Георги“  продължава, както и атестацията на всички социални услуги, които се извършват от Община Пловдив.", "date": "2020.01.27", "title": "Уволниха две болногледачки от „Дома на ужасите” в Пловдив"}
{"url": "http://www.cross.bg/brekzit-sturdzhun-ruka-1623801.html", "text": "/КРОСС/ Ръководителят на Шотландската национална партия (ШНП) Никола Стърджън планира да въведе „Шотландска виза“ в опит да насърчава миграцията, която ще бъде ограничена от прекратяването на свободата на придвижване след Брекзит, пише вестник The Scotsman.Планът на Стърджън цели да се справи с „депопулацията“ и предполагаемата бъдеща липса на квалифицирана работна ръка, и ще е базиран на плана за миграция на Австралия и Канада.Според шотландското правителство, растежът на населението на британския субект за следващите 25 години ще зависи до известна степен от миграцията, в контраст с останалата част от Великобритания. В Единбург се появиха страхове, че правителството на Джонсън ще прекрати свободното придвижване след Брекзит и това може да доведе до липса на работна ръка в Шотландия.Правителството в Единбург отказа на този етап да разкрива повече детайли за новия план за визите, но Стърджън и преди е изразявала своето желание да реши демографската криза в британския субект чрез насърчаване на миграцията.„Първият министър (Стърджън) ще излезе с повече детайли, но тази политика работи добре в Канада и Австралия, и в някои провинции и щати там. Те показаха, че е възможно да имате различни подходи за различни части от една суверенна държава“, заяви правителствен говорител от Единбург.В публикуваните документи по въпроса от миналата година, правителството изявява желание да проучи как може да въведе такава виза. Според тях мигрантската политика на Шотландия трябва да се измени „в рамките на Великобритания“ и така че да „отговаря на нуждите на Шотландия“.", "date": "2020.01.27", "title": "Никола Стърджън предлага шотландска виза, за да смекчи последиците от Брекзит"}
{"url": "http://www.cross.bg/zhivotni-divi-kitaii-1623793.html", "text": "/КРОСС/ Преди 17 години вирусът на ТОРС разкри колко е опасно да се консумира месо от диви животни. Според учени обаче появата на новия коронавирус в Китай показва, че тази практика все още е широко разпространена и носи все по-голям риск за човешкото здраве, пише Дан Мартин от Франс Прес. Също като ТОРС  новият коронавирус, взел вече 80 жертви и заразил близо 3000 души, изглежда идва от диви животни, продавани като храна за хора.Още няма официално заключение откъде е тръгнала епидемията, но китайските санитарни власти хвърлят вината върху дивите видове, продавани незаконно на пазара в Ухан, Централен Китай. Там се предлагат различни живи животни, например плъхове, вълчета и гигантски саламандри.В неделя Пекин наложи временна забрана върху търговията с дива фауна.Заради търговията с месо от такива животни и разрушаването на природните им местообитания хората влизат във все по-тесен контакт с вирусите, пренасяни от тях, които могат бързо да се разпространяват в днешния безкрайно свързан свят, обяснява Питър Дасак, президент на \"ЕкоХелт алайънс\" - неправителствено сдружение за превенция на инфекциозни заболявания.По данни на проекта \"Глобал вайръм\", насочен към оптимизиране на борбата с пандемиите, в дивата фауна съществуват над 1,7 милиона все още неизвестни вируси и вероятно към половината от тях са пагубни за хората.\"Новата норма е пандемиите да зачестяват\", твърди Дасак и подчертава: \"Все повече контактуваме с животни - носители на тези вируси\". Те са част от околната ни среда и за щастие не всеки вид е основание за кошмарни сценарии.Но броят на вирусите, предавани от животни на хора, вдъхва ред опасения.Установен е животинският произход на много от заразните болести, появили се след 80-те: от цибетка (дребен хищник) тръгна ТОРС, взел стотици жертви в Китай и Хонконг през 2002-2003 г., от прилепите - ебола, от маймуните - СПИН.Дори от домашни птици и добитък се прихващат например болестта на Кройцфелд-Якоб и птичият грип.\"За да имат бъдеще дивите видове и в името на човешкото здраве, трябва да намалим консумацията на тези диви животни\", заяви биологът Даяна Бел, специалист по заболяванията и опазването на дивата фауна от Източноанглийския университет във Великобритания.Консумацията на месо от такива животни впрочем невинаги е опасна сама по себе си, тъй като повечето вируси умират, щом бъде убито животното, което е техен носител. Патогенните организми обаче могат да заразяват хора по време на улавянето, превоза и по-специално при клането на животни в лоши санитарни условия или без предпазни средства.Китайските власти се опитаха да решат проблема, насърчавайки отглеждането на диви животни във ферми. Това се отнася по-специално за застрашени видове като тигрите, много ценени в Китай и цяла Азия заради приписваните им полезни качества, по-точно като афродизиак.Според природозащитници търсенето в Китай, подхранвано от нарастващата покупателна способност на потребителите, е основен двигател на световната търговия с месо от диви животни.Това търсене се поддържа и заради китайската хранително-вкусова промишленост, будеща недоверие след множество скандали, посочва Ян Чжанцю, биолог от Уханския университет.\"Много е трудно да спреш действия, зад които стои петхилядолетна културна традиция\", признава Дасак. Ще му се да вярва, че новите поколения загърбват тези хранителни навици, по-специално заради кампаниите в защита на животните, водени от китайски знаменитости.\"Мисля, че до 50 години това ще е вече минало\", казва той. ", "date": "2020.01.27", "title": "Търговията с диви животни увеличава риска от епидемии"}
{"url": "http://www.cross.bg/airlines-samoletut-afghan-1623790.html", "text": "/КРОСС/ Самолет на Ariana Afghan Airlines се е разбил в провинция Газни в югоизточната част на Афганистан, съобщиха местни медии, позовавайки се на местните власти. На борда на самолета е имало 83 души.Според представител на местния губернатор самолетът се е разбил в района на Дех Як в източната част на провинция Газни. Този район е контролиран от талибаните. Уточнява се, че самолетът е пътувал от Херат за столицата Кабул.  Засега няма информация за причината за инцидента и броя на жертвите.Ariana Afghan Airlines е най-голямата авиокомпания в Афганистан и играе ролята на национален превозвач на страната.  Появяват се обаче противоречиви информации за собственика на самолета. Първоначално беше съобщено, че самолетът е на Ariana Afghan Airlines.Изпълняващият длъжността изпълнителен директор на Ariana African Airlines обаче отрече информациите и обяви, че в региона не се е разбивал нито един самолет, принадлежащ на компанията.Друг източник пък твърди, че самолетът е на Афганистанската национална армия. Появиха се и информации, че самолетът е на американския контингент в Афганистан.Междувременно шефът на полицията в Газни и провинциалните власти потвърдиха, че полет на Ariana Afghan Airlines се е разбил, въпреки че по-рано от авиокомпанията отрекоха техен самолет да е катастрофирал.", "date": "2020.01.27", "title": "Пътнически самолет с 83 души се разби в Афганистан"}
{"url": "http://www.cross.bg/benzinostantziya-tryd-selo-1623788.html", "text": "/КРОСС/ Районна прокуратура - Пловдив привлече като обвиняем и задържа 44-годишен мъж за грабежа в бензиностанция в село Труд, съобщават от държавното обвинение.Той е обвиняем за това, че на 24 януари тази година, е откраднал 1200 лв. от бензиностанция в село Труд.До момента е установено, че около 2,20 часа през нощта, обвиняемият С.Р. посетил бензиностанция, находяща се на изхода на с. Труд, обл. Пловдив. Той пристигнал с лек автомобил, слязъл от него и се отправил съм дежурния служител в търговския обект. Заплашил го с пистолет и взел от касата 1 200 лева. За да не бъде разпознат, обвиняемият бил поставил противогаз на лицето си.След като откраднал парите, С.Р. отново се качил на лекия автомобил и се прибрал в близко предприятие, където бил нощна смяна на работа. Няколко часа по-късно е задържан от служители на полицията.Разпитват се свидетели, назначени са експертизи, като една от тях е за установяване на вида на използваното оръжие.Обвиняемият С.Р. е задържан за 72 часа. Очаква се прокуратурата да внесе искане за постоянен арест на обвиняемия.", "date": "2020.01.27", "title": "Повдигнаха обвинения на мъжа, ограбил бензиностанция в село Труд"}
{"url": "http://www.cross.bg/pogled-dnes-svetut-1623791.html", "text": "/КРОСС/ Отбелязваме Международния ден в памет на жертвите на Холокоста. Поклон. Това е най-мрачният период в историята, отнел живота на милиони жени, мъже и деца.Днес светът обръща поглед към миналото, защото престъпленията и жертвите не бива да се забравят, но поуките също - да сме непримирими към насаждане на омраза, към всеки акт на насилие и разединение.БСП остава непоколебима срещу всяка дума и действие, които могат да накърнят изконните човешки ценности, права и достойнство.Гордеем се, че българският народ спаси евреите и това се признава в цял свят.", "date": "2020.01.27", "title": "Корнелия Нинова: Днес светът обръща поглед към миналото"}
{"url": "http://www.cross.bg/lenta-osushtestvyava-dvizhenieto-1623792.html", "text": "/КРОСС/ Временно движението по път I-1 Кресна - Симитли при км 395 се осъществява в една лента поради пътнотранспортно произшествие. Шофьорите е необходимо да се движат с повишено внимание и съобразена скорост, като спазват указанията на \"Пътна полиция\".", "date": "2020.01.27", "title": "Временно движението по път I-1 Кресна - Симитли при км 395 се осъществява в една лента"}
{"url": "http://www.cross.bg/sliven-byala-ychastuka-1623784.html", "text": "/КРОСС/ Временно движението по път II-53 Сливен – Горна Оряховица в участъка Сливен – Бяла се ограничава поради пътнотранспортно произшествие.Въведен е обходен маршрут: I-6 Сливен – Гавраилово – общински път Гавраилово – Бяла.", "date": "2020.01.27", "title": "Временно движението по път II-53 Сливен – Горна Оряховица в участъка Сливен – Бяла се ограничава"}
{"url": "http://www.cross.bg/danutzi-fizicheski-litza-1623787.html", "text": "/КРОСС/ Повече от 150 млн. лева са укритите данъци от физически лица за изминалата 2019-а година, показва справка на Националната агенция за приходите, цитирана от Нова телевизия.55 души са били проверени заради това, че са си купили скъп „Ролс-ройс”. По документи трима от тях не са получавали никакъв доход през 2019-а година, на практика това означава, че са безработни.Сумата от укрити данъци включва всякакъв вид движимо и недвижимо имущество – апартаменти, къщи, коли, яхти и дори самолети.Относно луксозните автомобили, укритите данъци от физически лица през изминалата година надвишават 2 млн. и 200 000 лева.Между 1500 - 1800 проверки и ревизии на физически лица годишно извършва НАП. Все по-ясно става, че човек без официални доходи не би могъл да извършва луксозни покупки, без НАП да се поинтересува от това, заяви Росен Бъчваров от НАП.", "date": "2020.01.27", "title": "Повече от 150 млн. лева укрити данъци за 2019-а"}
{"url": "http://www.cross.bg/bivshiya-borisov-godini-1623775.html", "text": "/КРОСС/ Премиерът Бойко Борисов заминава на посещение в Полша, където днес ще участва в официалната церемония по повод 75 години от освобождаването на бившия концлагер Аушвиц- Биркенау.Българският министър-председател ще присъства на Възпоменателното честване пред „Портата на смъртта“ в бившия лагер Аушвиц-Биркенау и ще почете паметта на жертвите.В събитието ще участват лидери на държави от цял свят, както и ръководители на международни организации.", "date": "2020.01.27", "title": "Борисов ще участва в официалната церемония по повод 75 години от освобождаването на бившия Аушвиц-Биркенау"}
{"url": "http://www.cross.bg/bolesti-prof-parazitni-1623774.html", "text": "/КРОСС/ Днес в 14.00 ч. главният държавен здравен инспектор доц. Ангел Кунчев, директорът на Националния център по заразни и паразитни болести проф. Тодор Кантарджиев и изпълнителният директор на Специализираната болница за активно лечение по инфекциозни и паразитни болести „Проф. Иван Киров“ проф. Татяна Червенякова ще дадат брифинг в Министерството на здравеопазването.Темата на брифинга е актуалната грипна обстановка в страната, както и взетите мерки за недопускане вноса и разпространението на коронавируса 2019-nCoV.", "date": "2020.01.27", "title": "Брифинг в Министерство на здравеопазването"}
{"url": "http://www.cross.bg/dadat-rymen-iiotova-1623783.html", "text": "/КРОСС/ На , вторник, от  държавният глава Румен Радев и вицепрезидентът Илияна Йотова ще дадат пресконференция по повод третата годишнина от встъпването си в длъжност.", "date": "2020.01.27", "title": "Румен Радев и Илияна Йотова ще дадат пресконференция "}
{"url": "http://www.cross.bg/prokyror-delo-prezidenstvoto-1623786.html", "text": "/КРОСС/ След като главният прокурор е сезирал Конституционния съд, очакваме развитие по образуваното дело. Само Конституционният съд може да тълкува Конституцията. Това е кратктият коментар на Президенството във връзка с искането на главния прокурор Иван Гешев КС да разтълкува какво е \"държавна измяна\" във връзка с имунитета на президента и вицепрезидента.По-рано стана ясно, че Конституционният съд вече е образувал дело по искането на Гешев. Не е ясно дали запитването на главния прокурор е по конкретен казус.", "date": "2020.01.27", "title": "Президенството: Само КС може да тълкува Конституцията"}
{"url": "http://www.cross.bg/leva-evroto-kyrs-1623789.html", "text": "/КРОСС/ Валутният борд, една от малкото теми, по които в обществото има пълно съгласие, може да бъде съсипан от управляващата коалиция начело с ГЕРБ. Шефката на бюджетната комисия Менда Стоянова тихомълком е внесла в парламента поправка в закона за БНБ, която предвижда от датата на влизането ни в чакалнята на Еврозоната официалният валутен курс на лева към еврото да бъде равен на централния курс между еврото и лева, договорен с останалите страни от еврозоната, Дания и ЕЦБ. На практика това означава, че всички тези държави ще имат право да искат промяна на курса, който е 1.95583 лева за едно евро. Така левът може да се окаже под натиск, който да доведе до неговата обезценка. От 20 години насам властта за пръв път се кани да промени законовия текст, регламентиращ валутния курс на лева към еврото, без да изменя сегашното съотношение 1.95583 лева за едно евро. Причината е, че това е задължително изискване за членството на България в преддверието на еврозоната - Валутно-курсовия механизъм II (ERM II), което финансовият министър Владислав Горанов очаква да се случи до неговия рожден ден 30 април 2020 г.Председателката на бюджетната комисия Менда Стоянова от ГЕРБ предлага в закона за БНБ да се запише, според който от датата на участие на България в ERM II официалният валутен курс на лева към еврото е равен на централния курс между еврото и лева, договорен с останалите държави в ERM II (страните от еврозоната плюс Дания) и ЕЦБ по съответните резолюции и споразумения.Новият регламент не води до директна промяна на курса, който дори при този текст може да остане непроменен до влизането на България в еврозоната, когато и да стане това.Преди година сегашният управител на БНБ Димитър Радев, както и министър Владислав Горанов публично обещаха тъкмо това - че България ще влезе в ERM II и еврозоната със сегашния курс на лева към еврото. \"За нас това е религиозен въпрос\", заяви гуверньорът Радев по време на годишната среща на правителството с бизнеса през януари 2019 г.Независимо от това, новият текст не изключва промяна на курса в бъдеще, колкото и този риск да е само теоретичен и да има голяма вероятност никога да не се реализира, както например не се реализира в Литва, Латвия и Естония. При Словакия дори се стигна до ревалвация на кроната, тоест до увеличаване на спестяванията на хората при приемането на еврото. При други държави обаче е имало девалвация на местната валута и обезценка на влоговете..Валутният курс на лева към еврото в съотношение 1.95583 лв. за едно евро е фиксиран в чл. 29 от Закона за Българска народна банка, който не е променян от 1999 г. насам.Според него левът е вързан към германската марка в отношение 1:1, а след като Германия влезе в еврозоната, курсът на лева към еврото ще се получи, като се умножи по курса, по който марката се конвертира в евро. Целта на записването на курса в закон е да не може той да се променя набързо и без съгласието на парламента.Предложението на ГЕРБ ще се добави като нова възможност. Предложението, за което съобщи сп. \"Икономист\", е внесено без \"излишен\" шум на 23 януари, между първо и второ четене на стандартни промени във Валутния закон. * Източник: ", "date": "2020.01.27", "title": "ГЕРБ клатят валутния борд"}
{"url": "http://www.cross.bg/rali-varna-klyb-1623776.html", "text": "/КРОСС/ За втора поредна година пилотът Йордан Атанасов и навигаторът Янаки Янакиев бяха обявени за №1 сред варненските автомобилисти. Екипажът на спортен клуб АРТ Рейсинг, който през 2019 г. отново стана шампион Церемонията за връчване на XVI годишни автомобилни награди - Варна 2019, по традиция събра във Varna Mall десетки майстори на волана и високите скорости, призьорите от ретро рали шампионата, спортни журналисти и фенове на автомобилните спортове. Най-добре представилите се през отминалата година бяха отличени с купи и грамоти от  Варна“, СБА и Община Варна.Специално внимание организаторът на класацията Орлин Пенев отдели на победителите в ", "date": "2020.01.27", "title": "Екипаж с балкански рали трофей – за втори път №1 сред автомобилистите на Варна"}
{"url": "http://www.cross.bg/vavrinka-medvedev-supernika-1623778.html", "text": "/КРОСС/ Стан Вавринка се класира за четвъртфиналите на Откритото първенство на Австралия за пети път в кариерата си. Швейцарецът победи четвъртия поставен в схемата Даниил Медведев с 6-2, 2-6, 4-6, 7-6(2), 6-2.Шампионът от 2014-а започна много агресивно и реализира два пробива в първия сет, за да го вземе с 6-2. Медведев отговори подобаващо и на свой ред проби съперника си два пъти, за да изравни резултата. После руснакът успя да се наложи в оспорвания трети сет с 6-4, за да се доближи на сет от победата.Четвъртата част бе изключително равностойна, като Вавринка пропусна единствената възможност за пробив. Така се стигна до тайбрек, в който 34-годишният швейцарец се наложи със 7-2. В петия сет Вавринка бе по-свеж и взе подаването на съперника си два пъти. Той затвори мача след три часа и 25 минути игра.Вавринка завърши мача с 18 аса, 71 печеливши удара и 64 непредизвикани грешки. Носителят на три титли от Големия шлем бе и доста активен, постигайки 67 процента успеваемост на мрежата (31/46). В следващия си швейцарецът ще срещне Александър Зверев или Андрей Рубльов.", "date": "2020.01.27", "title": "Вавринка пречупи Медведев след петсетова битка"}
{"url": "http://www.cross.bg/suobshti-rysiya-signali-1623779.html", "text": "/КРОСС/ Евакуираха седем московски съдилища заради сигнали за поставени взривни устройства, съобщи РИА Новости.Осъществена е евакуация на служителите и посетителите на съдебните институции и е започнала проверка от правоохранителните органи, заявяват от пресслужбата на Московския градски съд.Поредната вълна от „минирания” в различни градове на Русия започна в края на миналата година и засегна съда, търговските центрове, метрото, гарите, училищата и детските градини. Наложило се е да бъдат евакуирани хиляди граждани. Всички сигнали са били фалшиви.Миналата седмица Федералната служба за сигурност съобщи, че е засякла източника на получени хиляди съобщения със заплахи за бомби. Оказало се, че това е интернет портал в Нидерландия. Службите са предприели блокиране на достъпа до него от територията на Русия, но засега не са успели да спрат напълно вълната от заплахи. ", "date": "2020.01.27", "title": "Евакуираха седем съдилища в Москва заради сигнал за бомба"}
{"url": "http://www.cross.bg/azot-reka-smolyan-1623782.html", "text": "/КРОСС/ Екоинспекцията провери сигнал за мъртва риба в река Чая в района след разклона за село Югово.Той е бил подаден около 15.00 часа вчера.Последвала проверка на експерти на РИОСВ - Смолян, Регионална лаборатория - Смолян, Басейнова дирекция \"Източнобеломорски район\" и представители на община Лъки. При нея са били установени мъртви екземпляри от вида черна мряна в различен стадий на разлагане.При извършения оглед не са били констатирани мирис, пяна или промяна в цвета на водата. След проверка на река Юговска (приток на река Чепеларска) не са открити други мъртви риби, посочват от РИОСВ-Смолян.Направените полеви анализи за електропроводимост, активна реакция (pH) и разтворен кислород са в норма.За да се установи причината за замърсяването, в лабораторни условия ще бъде направен допълнителен анализ по азот амониев, азот нитритен, азот нитратен, общ азот, ортофосфати като фосфор, общ фосфор, желязо, манган, цинк, мед, кадмий, олово и цианиди свободни.От екоинспекцията съобщават, че в района няма промишлени предприятия или други източници, генериращи замърсявания.", "date": "2020.01.27", "title": "Откриха мъртва риба и в река Чая"}
{"url": "http://www.cross.bg/petrich-grypata-vsichki-1623777.html", "text": "/КРОСС/ На Летище София е кацнал самолетът от Истанбул, в който пътува Фолклорен ансамбъл „Пролет“ от Петрич.Групата, която беше поканена да участва в китайския новогодишен карнавал в Пекин, се завръща с извънреден полет от Истанбул тази сутрин, съобщи кметът на Петрич Димитър Бръчков.Всички от групата са добре, а семействата им са били информирани за извънредната ситуация заради коронавируса и отменените мероприятия по посрещането на китайската Нова година.16 танцьори, предимно тийнейджъри, четирима техни ръководители и трима представители на местната власт са в екипа, който трябваше да представи страната ни на Световния карнавал в Пекин. Групата замина на 22 януари, а участието на фолклорния състав беше планирано за 1 февруари. Ръководителят на групата Андон Божанин е потвърдил пред китайските власти желанието на всички да напуснат страната при първия удобен случай.Към момента няма информация дали, след като кацнат на летището, ще им бъдат извършени специални прегледи и изследвания.", "date": "2020.01.27", "title": "Танцьорите от Петрич се прибраха в България от Китай"}
{"url": "http://www.cross.bg/ivaiilo-izmamnitzi-sofiya-1623785.html", "text": "/КРОСС/ Четирима телефонни измамници получиха ефективни и условни наказания от пловдивския районен съд. Те са от София и Левски, но са вилнели в Пловдив и региона през 2018 г.Представяли се за мними полицаи и карали пенсионери да хвърлят пари през прозорци и балкони. Така отмъкнали 35 704 лева.Съдъд даде 4 г. затвор на Ивайло Николов от София, а на \"колегата\" му Борис Богданов от Левски - 3 г.ефективно. Останалите съучастници - Йордан Андонов и Кристиян Василев от столицата се разминаха с условни наказания.Ивайло Николов е има стара условна присъда и с новото наказание за измама се трансформира в ефективен затвор от 4 г. След оттегляне на съда на тайно съвещание преди произнасяне по настоящото дело, подсъдимият Ивайло напуснал сградата на Съдебната палата и не присъствал на четенето на наказанието. Поради неговото отклонение от съдебния процес съставън му измени мярката от подписка в задържане под стража.Присъдата за четиримата измамници подлежи на обжалване в двуседмичен срок.", "date": "2020.01.27", "title": "Осъдиха четирима телефонни измамници завлекли пенсионери с 35 000 лева"}
{"url": "http://www.cross.bg/turga-ychastie-plosht-1623781.html", "text": "/КРОСС/ На  от  ще се проведе търг с явно наддаване за продажба на неенергиен обект, находящ се в град Симитли и представляващ:УПИ І-310, в квартал 49 по регулационния и застроителния план на град Симитли, одобрен със Заповед № 242/11.12.2000г. на кмета на община Симитли, целият с площ 420.00кв.м., ведно със следните самостоятелно обособени обекти, находящи се в изградената в същия имот триетажна сграда със смесено предназначение:-  с обща застроена площ 168,10 кв. м., състоящ се от административни канцеларии, мокри помещения, склад, гараж, предверие, вътрешен коридор и фоайе, ведно с прилежащите му избени помещения № 5 (30,50кв.м.) и №6 (17,00кв.м.) и таванско помещение № 5, ведно със съответните идеални части от общите части на сградата; - , със застроена площ 72 кв.м., ведно с прилежащите му избено помещение №2 с площ 5,30 кв.м. и таванско помещение №4, ведно със съответните идеални части от общите части на сградата;- , на един етаж, с разгърната застроена площ 92 кв.м., находящ се в същия поземлен имот.Имотът принадлежи към дълготрайни материални неенергийни активи - недвижими имоти, собственост на \"ЧЕЗ Разпределение България\" АД.Първоначална продажна цена на недвижимият имот:  и наддавателна стъпка в размер на .Оглед на имота, предмет на търга, може да бъде извършен от кандидатите всеки работен от 10:00ч. до 15:00 ч. в срок до 07.02.2020г. на посоченият адрес на имота, с два дни писмено предизвестие.Светлана Господинова, +359 894 787 571, email: svetlana.gospodinova@cez.bgДокументация за участие в търга на стойност 24 лв. /двадесет и четири лева/ с ДДС, може да бъде закупена всеки работен ден от 9.00 до 12.00 и от 13.00 до 16.00 часа на адрес: бул.„Цариградско шосе“ № 159 ет. 2 до , като сумата се превежда по София 1000, бул. \"Мария Луиза\" № 2, ЦУМ Бизнес център, ет. 5.Документация за участие в търга може да се подава всеки работен ден от 9:00 до 16:00 часа в Деловодството на „ЧЕЗ Разпределение България” АД – гр. София, бул. „Цариградско шосе“ №159 до Депозит за участие в търга в размер на 10 % от първоначалната продажна цена на недвижимия имот  се внася  – клон СОФИЯ до 16.00 часа на 07.02.2020 г.До участие в търга ще се допускат физически и юридически лица, закупили тръжна документация и подали същата с приложени към нея всички задължителни документи, изискващи се за допускане до участие в търга до  часа 1 и внесли депозит за участие в определения срок и отговарящи на изискванията, определени в тръжната документация.Търгът ще се проведе в заседателна зала на адрес гр. София, бул. „Цариградско шосе“ № 159. ", "date": "2020.01.27", "title": "Ще се проведе търг с явно наддаване за продажба на неенергиен обект, град Симитли"}
{"url": "http://www.cross.bg/nadal-andzhelis-braiiunt-1623780.html", "text": "/КРОСС/ Австралийският тенисист и голям фен на баскетбола Ник Кириос излезе за мача си от осминафиналите с Рафаел Надал с потник \"Лос Анджелис Лейкърс\" и сълзи на очи.Причината за това е трагичната смърт на Коби Брайънт, която потресе целия спортен и обществен свят. Брайънт, който бе на 41 години загина при катастрофа с частния си хеликоптер заедно с 13-годшната си дъщеря Джана в крайградската зона на Лос Анджелис.", "date": "2020.01.27", "title": "Ник Кириос излезе с потник на Коби и сълзи в очите срещу Надал"}
{"url": "http://www.cross.bg/rekata-malashevtzi-otpadutzi-1623773.html", "text": "/КРОСС/ С отпадъци е засипана реката в столичния квартал Малашевци, район Сердика. Възмутени граждани пуснаха в социалната мрежа снимка на превърнатата в сметище река. По нея плуват всякакви боклуци от опаковки на храни, бутилки до стари мебели и парцали. Змърсяването е в района на Битака, а и кварталът е населен предимно с роми. Самите живеещи редовно изхвърляли боклука си в реката. \"Целият битак е кочина, прибират се пари от платения паркинг, а нищо не правят\", възмущава се жител на квартала. Живеещите в съседство с битака отдавна искат той да бъде преместен. ", "date": "2020.01.27", "title": "Реката в Малашевци прелива от отпадъци  "}
{"url": "http://www.cross.bg/bolnitza-intenzivnoto-raboti-1623798.html", "text": "/КРОСС/ Интензивното отделение на СБАЛДБ „Проф. д-р Ив. Митев” отваря врати на 3 февруари след основен ремонт.„Попълнен е щатът с лекари, имаме трудности със сестрите, но и това ще се стремим да решим“, посочи д-р Калайков. До няколко седмици ще бъде назначен и втори анестезиолог. Това обяви ръководството на детската болница пред журналисти при представянето на реновираните помещения. Те са ремонтирани с помощта на дарители.Именно заради кризата с кадри през декември миналата година интензивното спря да работи, а най-тежките случаи се пренасочваха към други лечебни заведения.Днес за интензивното на Педиатрията има достатъчно специалисти, а благодарение на доброволческа инициатива „За доброто“ е направен основен ремонт на отделението.„Интензивното се състои от 12 легла. Тази седмица ще работи само като клиника по пулмология, а от следващия понеделник ще възстановим и интензивната дейност, ще бъдат приемани деца в тежки състояния, няма да ги изпращаме в кардиологичната болница или в „Пирогов“, ще си ги лекуваме сами. Това заяви заместник-директорът на детската болница доц. д-р Димитър Калайков.", "date": "2020.01.27", "title": "Интензивното отделение на детската болница „Проф. д-р Ив. Митев” отваря врати след седмица"}
{"url": "http://www.cross.bg/pernik-vitanov-prokyratyrata-1623799.html", "text": "/КРОСС/ Бившият управител на ВиК Перник Иван Витанов е задържан преди обед днес. Повдигнато му е обвинение за умишлена безстопанственост и сключване на неизгодна сделка за разходомера на водата.От прокуратурата не уточниха дали той е привлечен под отговорност по делото за водната криза в Перник или става дума за отделно дело.На Витанов е наложено задържане под стража до 72 часа, казаха за „24 часа“ от спецпрокуратурата.Освен Витанов в следствения отдел на прокуратурата е бил призован и зам.-кмет на Перник.", "date": "2020.01.27", "title": "Задържаха бившия шеф на ВиК-Перник по обвинение за безстопанственост"}
{"url": "http://www.cross.bg/izrael-nikolova-mariyana-1623767.html", "text": "/КРОСС/ Заместник министър-председателят по икономическата и демографската политика и председател на Съвета по киберсигурността Марияна Николова заминава за Тел Авив, Израел, където ще участва в международната конференция „Кибертехнологии“.В българската делегация ще бъдат заместник-председателят на Държавната агенция „Електронно управление“ Красимир Симонски и националният координатор по киберсигурност и началник отдел „Киберпрестъпления“ към ГДБОП Явор Колев.В рамките на визитата вицепремиерът ще посети израелския Национален кибер център и ще разговаря с неговия ръководител Игал Уна.", "date": "2020.01.27", "title": "Вицепремиерът Марияна Николова ще участва в международна конференция за кибертехнологии в Израел"}
{"url": "http://www.cross.bg/prezidenta-durzhavna-pravna-1623769.html", "text": "/КРОСС/ Главният прокурор Иван Гешев иска от Конституционния съд задължително тълкуване на разпоредбата от Конституцията, свързана с имунитета на президента и вицепрезидента.Тя гласи, че президентът и вицепрезидентът не носят отговорност за действията, извършени при изпълнение на своите функции, с изключение на държавна измяна и нарушение на Конституцията. Според члена, те също така не могат да бъдат задържани и срещу тях не може да бъде възбудено наказателно преследване.„Разкриване на смисъла на разпоредбата на чл. 103 от КРБ е необходимо, тъй като нормата е лаконична и не дава еднозначен отговор на поставения с настоящото искане въпрос”, сочат от прокуратурата.Според Българската конституция имунитетът на президента, както и на вицепрезидента, включва два компонента: неотговорност за действията, извършени при изпълнение на служебни функции, с изключение на държавна измяна и нарушение на Конституцията и неприкосновеност за задържане и за възбуждане на наказателно преследване. Предвид еднаквата правна уредба, касаеща имунитета на президента и вицепрезидента, изложеното в пункт I, II и III следва да се възприеме като еднакво валидно и за двете фигури.Според съобщението, разпространено от прокуратурата, смисловото съдържание на въпросния член от Констиктуцията се разбира нееднозначно, като са изразени противоречащи една на друга тези.Иван Гешев поставя въпроса как се постига баланс между обществения интерес и интереса на евентуално пострадалите лица при действащата \"абсолютна неприкосновеност\" на президента и вицепрезидента.Налице е потребност от тълкуване, за да се избегне противоречиво прилагане на тази конституционна разпоредба и да се предотврати настъпването на неблагоприятни за националната правна система последици. С оглед на това възниква нуждата от официално тълкуване на разпоредбата на чл. 103, ал.1 КРБ и разкриване смисъла на понятията „държавна измяна” и „нарушение на конституцията” и изясняване на въпросите:Според главния прокурор обаче трябва да бъде разтълкувано съдържанието и разкрит смисълът на понятията „държавна измяна“ и „нарушение на Конституцията“, за да се избегне противоречиво прилагане на тази правна уредба, както и настъпването на небглагоприятни за националната правна система последици.В искането си Гешев настоява още Конституционният съд да каже дали е законосъобразно да бъдат извършвани проверки и образувани наказателни производства срещу президента и вицепрезидента, ако в хода на дейността им след встъпването им длъжност компетентните органи разкрият, че са налице данни за извършено от тях престъпление.", "date": "2020.01.27", "title": "Гешев иска тълкуване на разпоредбата за имунитета на президента"}
{"url": "http://www.cross.bg/petkov-al-yaseri-rymen-1623765.html", "text": "/КРОСС/ Посещението на председателя на ПП АБВ Румен Петков в Багдад завърши със среща с министъра на вътрешните работи на Република Ирак д-р Ясеен Т. Ал-Ясери, на която той отправи сърдечни благодарности към Петков за това, че в труден за арабската държава момент партията показва ясната си подкрепа за възстановяване на иракската държавност и държавните институции и за иракския народ.Д-р Ал-Ясери отправи също голямата си благодарност за България за активното участие на държавата ни през годините в изграждането на Ирак и изрази увереност, че ще съумеем да възстановим, със съдействието на АБВ, отношенията си в икономиката, образованието и здравеопазването. Румен Петков изложи на иракския вътрешен министър предимствата на полицейското обучение в България и настоя у нас да бъдат изпратени големи групи полицаи, които да бъдат обучавани.„Ние имаме изключителен преподавателски потенциал и опит в подготовката на охранителна полиция“, посочи председателят на АБВ.Той изрази разбиране към трудностите, които Ирак изпитва в момента и специално д-р Ал-Ясери като вътрешен министър и ръководеното от него ведомство, като го увери, че обучението на полицаи в България ще бъде от много голяма полза – и при охраната на обществения ред, и при овладяването на критични ситуации и, преди всичко, ще способства за правилното структуриране на силите на иракските органи за сигурност, за да могат те да бъдат максимално полезни на обществото.Петков също изрази готовност Международният институт за сигурност и сътрудничество, чийто председател на Общото събрание е самият той, да окаже помощ и съдействие с анализ на разположението на силите и адекватното им разпределение както териториално, така и групирани по изпълнение на различни функции и задачи.Д-р Ясеен Т. Ал-Ясери благодари за ангажимента и изрази готовност незабавно да започне разговори по увеличаване на контингентите полицейски служители за обучение в България, като каза, че ще разчита на българския анализ и експертна подкрепа за преструктурирането и утвърждаването на иракските органи за сигурност. Д-р Ал-Ясери отправи покана към председателя на ПП АБВ отново да посети Ирак.Румен Петков изрази увереност, че двамата ще се срещнат скоро в София и пожела мир и просперитет на иракския народ и държава.Министърът подари на Румен Петков символа на министерството в знак на уважение.В срещата участва и Анастас Терзобалиев, съветник в ПП АБВ по отношенията с Близкия изток и арабските страни.  ", "date": "2020.01.27", "title": "Посещението на Румен Петков в Багдад завърши"}
{"url": "http://www.cross.bg/medii-obshtestvenite-mediite-1623764.html", "text": "/КРОСС/ - Престоява си, управляващите не искат да го задвижат. Писахме закона основно с колегата Крум Зарков, работихме по него много дълго - година и половина го подготвяхме. За да изготвим работещ план, проведохме разговори с изключително много хора от гилдията. Убеден съм, че обществена подкрепа за предложенията ни има, хората от гилдията си дават сметка, че те са полезни. След всички разговори, доста парламентарни питания и многократното поставяне на въпроса за финансирането на медиите и за обществената им функция в пленарната зала управляващите разбраха, че няма как да не се започне работа в тази сфера. От пълната тъмнина и глухота, в която висеше темата допреди половин година, в момента тя вече е на масата и всички признават, че трябват съществени промени. Аз смятам, че голяма част от заслугите за това се дължат на БСП и на работата, която свършихме с колегата Зарков. Този законопроект беше един от инструментите, с които искахме да мотивираме цялото Народно събрание, общността и гилдията да заработят по темата. Това го постигнахме. Подозирам, че управляващите ще направят всичко възможно нашият законопроект не просто да не бъде приет, а да не бъде разгледан.- Според мен, това не е наложително в този момент. С колегите много внимавахме да не \"закачим\" прекалено голям кръг от проблеми с този законопроект. Концентрирахме се върху няколко ключови проблема, като се постарахме да предложим решения, които не създават твърде голямо разбутване в системата. Колкото повече променяш, толкова по-трудно става за приемане.Медиите са деликатна сфера.Засега оставихме въпроса за функциите на СЕМ настрана. Съгласен съм, че има проблеми там, но съвсем умишлено не ги вкарахме в този законопроект. Още повече, че все пак сме депутати от опозицията - когато променяш из основи една система, това трябва да се прави от управляващите.Уви, каквото и да предложим като опозиционни депутати, то много трудно ще мине, ако предполага някакви коренни промени. Това са част и мотивите ни да не включваме този аспект. Не защото съм съгласен с това как функционира СЕМ, не смятам, че този орган изчерпва функциите, които би трябвало да има по отношение на гарантиране на свободата на медиите, обществената им функция, и т.н.Съсредоточихме се върху неща, които са изключително важни, но които няма как да бъдат решени по друг начин - финансирането на обществените медии. В предложенията ни все пак има и текстове по отношение на работата на ръководителите на медиите. Предвиждаме освен най-сетне да заработи Фонд \"Радио и телевизия\", изразходването на средства да бъде по-контролиран и прозрачен процес.- Да, фондът ще опосредства движението на средствата, така директорите на БНТ и на БНР да няма да са пряко подчинен на министъра на финансите, няма да им се налага всяка година да ходят да се уговарят с него и управляващите за бюджета. С работещия фонд ще се знае, че има твърд бюджет и конкретно финансиране. Определя се процент от БВП и всичко е ясно, обществените медии ще се ограничават в тази сума. Колко ще бъде процентът, дали ще е 1,5 промила от БВП, или не, е въпрос на уточняване. Важното е, че оттук нататък медиите ще знаят рамката и ще имат яснота с какви средства ще разполагат за следващата година. По този начин няма да има нужда от преговори с министър-председателя или с министъра на финансите, това със сигурност засилва независимостта на медиите. Това беше много важно и е сред ключовите неща, които предлагаме.- С този фонд тогавашният законодател на практика е предложил системата на БиБиСи - обществени медии, които се финансират по обществен начин. Предвидена е такса за електромер, защото не са имали идея как по друг начин да събират средствата. Въвеждането на фонда означава нова такса, което ще предизвика недоволство. Хората, които трябва да бъдат обложени с нея ще са против, частните медии ще са против, защото облагането ще отива само за обществените медии... Тези съображения са прекалено силни в българското общество. За 20 години нито един министър-председател не посмя да въведе тази такса, включително и излъчените от БСП. Осъзнахме, че ако таксата остане във вида, който е разписан, това няма да сработи. Затова се опитахме да направим нещо друго - фондът остава, защото е необходим, още повече, че залагаме контролни функции. До момента контрол върху шефовете на радиото и на телевизията може да извършва само Сметната палата или Държавният финансов контрол... В нашия проект годишните финансови отчети вече ще минават през фонда. В края на краищата от самото разпределяне сумите вътре във фонда зависи каква част ще получи телевизията - в зависимост от това до каква степен може да докаже целесъобразността на изразходваните средства през миналата година, примерно. По този начин ще има допълнителен контрол върху директорите на медиите, в случая той минава през управлението на Фонд \"Радио и телевизия\".- Да, това е много важен аспект. Проблемът на обществените медии е, че заемат малък процент от медийния пазар. Изключително важно за нашето общество е и частните медии да имат обществена функция. Разбира се, всяка медия има такава, въпросът е до каква степен я изпълнява. В част от досегашния закон обществените функции са регламентирани - става дума за култура, за образование, за защита на българския език и т.н. Тези функции, разбира се, ги има и в частните телевизии радиа, но те не са им приоритет. Частните медии твърдят, че не получават печалба от подобни предавания и изтъкват, че ще инвестират само ако получават нещо в замяна. Точно затова е абсолютно логично държавата да им предложи компенсация за загубите, които имат, когато се занимават с култура. Разбира се, това трябва да става на конкурсен принцип, при строги правила и при определени равни възможности за всички участници. Ако държавата финансира част от обществените функции на частните медии, ще вкараме важните неща и в големите медии, а не само в обществените. - Като начало сме се концентрирали върху една  съвсем малка част от обществената функция на медиите. Предлагаме да се финансира предаването и създаването на българска музика. Вкарали сме и текст, който стимулира създаването на нова музика, това ще накара радиостанциите да продуцират, за да могат да изпълнят условията. Иска ни се 10% от произведенията да са създадени в последните 5 години.- Да, това е важен въпрос. Мислихме много и по него, още повече, че те всъщност са по-големи потребители от радиата на практика и са и по-важни от гледна точка на финансов ресурс. Решихме да пробваме с малко, само с радиата и с музиката, за да видим как работи. В момента, в който фондът и процедурите заработят след година- две, дай Боже, веднага може да бъде разширен обхватът на закона. Преди това обаче трябва да сме сигурни, че законът ще работи. Все пак темата дали частните медии трябва да се финансират с обществени средства е спорна и е необходимо да се провери дали може да се осъществи по този начин. Категорично съм \"за\" подобно решение да се приложи и в телевизиите, да има и възможност през този механизъм да се финансира и на кино, само че това трябва да стане, след като механизмът заработи и след като сме сигурни, че постига целта си. * Източник: ", "date": "2020.01.27", "title": "Антон Кутев: Държавата трябва да финансира обществените функции на медиите"}
{"url": "http://www.cross.bg/desislava-blato-dragomanskoto-1623766.html", "text": "/КРОСС/ Какво е да разбереш, че някъде има пожар и без да си задължен за минути да пристигнеш на място? Ще ви запознаем с Десислава – момичето, което се впусна в битка с огъня в Драгоманското блато. Тя ръководи доброволчески екип от 8 мъже.Драгоманското блато преди пожара бе визитката на община Драгоман. Красота, висока растителност, много редки и защитени видове, някои от които се срещат само тук. Всички са много тъжни и много тежко приемат ситуацията с възникналия пожар, каза Десислава. Веднага след като получихме сигнала за пожара, бяхме тук на терен. Почти веднага бяхме на място. Ставаш и тръгваш веднага. Заварихме пожар на почти цялата територия. Екипите на „Пожарна служба” бяха тук, присъединихме се към тях. Изпитваш ужас от това, че някой е посегнал на визитната ни картичка, от гледката, разказва тя.Основната задача на доброволците е да локализират пожара, за да не може да прехвърли отсрещната страна и да обхване боровата гора. Гаси се на ръка, основно с топалки и с лопати. Екипировката е в пълен комплект. Винаги има риск, но смятам, че сме подготвени, смята Десислава. Авторитетът на тези мъже се печели с отношение към всеки един от тях, с това да спечелиш доверието им и да знаят, че могат да разчитат на мен. Най-емоционалният момент беше, когато при един от пожарите беше загинал човек, споделя доброволката.Предстои нов оглед на щетите на Драгоманското блато, еколози ще определят какви точно щети са нанесени. Открита е и дарителска кампания. Десислава споделя, че трудно намира доброволци. Според нея хората не искат да жертват свободното си време. За нея доброволчеството е мисия. Казва, че най-мотивиращото за нея е да чуе „Благодаря”.", "date": "2020.01.27", "title": "Десислава – момичето, което се впусна в битка с огъня в Драгоманското блато"}
{"url": "http://www.cross.bg/kyrnikova-dvamata-enrike-1623771.html", "text": "/КРОСС/ Енрике Иглесиас и Анна Курникова чакат трето дете. За това съобщава испанският телевизионен канал Telemundo Entretenimiento, позоваващ се на анонимни източници, близки до звездите.Освен това те уточняват и месеца, в който трябва да се роди бебето. По тяхна информация, бебето се очаква през месец март. Звездната двойка никъде не потвърждава подобна новина, нито пък я отрича.Феновете на тенисистката и музиканта заподозряха, че двамата се готвят да увеличат семейството си още през декември миналата година. Тогава те забелязаха, че Курникова е със заоблено коремче.Двамата се запознават през 2001 г., по време на снимките на клипа на Енрике Escape. Вече са заедно 16 години и възпитават близнаците Луси и Никълъс. Двамата не крият малките от обществото, но и не са особено активни в социалните мрежи, що се отнася до участие с децата им.", "date": "2020.01.27", "title": "Енрике Иглесиас и Анна Курникова се готвят за трето бебе"}
{"url": "http://www.cross.bg/iskur-vodata-izlivat-1623772.html", "text": "/КРОСС/ На мястото веднага се отзоваха екипи на дирекция \"Аварийна помощ и превенция\" (АПП) на Столична община, полиция, РИОСВ София, ИА \"Околна среда\" с мобилна лаборатория и от районното кметство в Нови Искър. След продължително търсене и огледи във водата и около коритото е открит източникът на замърсяване. Повече от час служители на АПП са газили в ледената вода и са открили откъде се изливат химикалите. Тъмносиви мазни петна плуват по повърхността на водата. Веднага са взети проби, чийто резултати ще излязат утре. В близост до реката има производствени цехове, но все още не е ясно точно кой е замърсителят и откъде идва тръбата, от която се изливат химикалите. Експертите са категорични, че няма опасност за неселение", "date": "2020.01.27", "title": "Откриха химическо замърсяване на р. Искър в Нови Искър  "}
{"url": "http://www.cross.bg/godina-frankofoli-ragnbone-1623755.html", "text": "/КРОСС/ Мika и Rag’n’Bone Man пристигат в България със своите първи концерти у нас в първия ден на фестивала за съвременна музика Франкофоли, който ще се проведе на 19 и 20 юни т.г. Световните поп звезди ще се качат на сцена на 19 юни, а през февруари ще бъдат обявени и останалите участници в тазгодишното музикално събитие, съобщи Христина Борисова, директор на фестивала у нас.Една от изненадите на Франкофоли тази година е новото място на провеждането му. След 5 супер успешни издания в Благоевград, от 2020 за първи път огромната сцена на летният фестивал ще бъде построена в София с любезната подкрепа на Столична Община.До момента, в българските издания на френския фестивал Франкофоли се включиха едни от най-популярните по света френски и международни артисти, сред които ZAZ, Нувел Ваг, Джипси кингс, Патрисия Каас, DJ Боб Синклер, Имани, LP, Кенджи Жирак, Метр Гимс и др. , а миналага година, със съдействието на Българския културен институт в Париж, Котарашки бяха първите български музиканти, селекционирани в програмата на Франкофоли в Ла Рашел, Франция.Mika е роден е в Бейрут, Ливан през 1983, но скоро след това, поради изострената политическа ситуация там, семейството се мести в Париж когато той е още бебе. Остават там следващите 8 години, преди да се заселят в Лондон през 1992. В началото Mika има затруднения в училище, дължащи се на дислексия, поради което често остава в къщи. Майка му решава да наеме учителка по пиано и солфеж и точно тя успява отприщи таланта на момчето. Влечението му по операта отключва собствените му нетипични вокални заложби и няколко години по-късно влиза в Кралския музикален колеж. Но младият артист мечтае за поп кариера на голямата британска сцена.Професионалното му начало е трудно, опитва в различни музикални студия, които обаче, объркани от неговия необичаен стил, отказват да му дадат шанс. Тласък му дава запознанството му с инженера по звук на Bee Gees.Така, през 2006, записва първия си сингъл Relax,Take It Easy, а след това албумът Life in Cartoon Motion през 2007, който бързо става популярен в цяла Европа, номер едно в Англия, Белгия и Швейцария, оглавява продажбите на албуми във Франция същата година и достига 5 милиона продадени кория в цял свят. Следват няколко години на бърза и шеметна кариера и турнета в САЩ, Канада и цяла Европа. Появата на втория му албум The Boy Who Knew Too Much /2009/, а след това и на третия - The Origin of Love , / 2012/, правят Mika световна звезда.Често го сравняват с Фреди Меркюри, не само заради приликата в тембъра, но и заради екстравагантния му вид и начин на живот на сцената и в живота. Спекулащиите около личния живот на певеца са честа тема в медиите до 2012 година, когато Mika разкрива своята хомосексуалност пред американското списание Instinct .Последният му албум излиза през есента на миналата година и носи заглавиято My Name Is Michael Holbrook /Казвам се Майкъл Холбрук/ - неговото истинско име. Едновременно изключително интимен, инспириран от личната му семейна история албум, но и мелодичен, танцувален, експлозивен като самия него.Концертът на Mika на Франкофоли и част от европейското турне на певеца, което до лятото има планирани участия в Италия, Холандия, Франция, Австралия, Нова Зенландия, САЩ и Канада, а на 19 юни – и в България.Другата световна знаменитост, която ще се качи на сцената на Франкофоли на 19 юни, е британецът Rag’n’Bone Man - една от големите сензации на световната музикална сцена през последните години.Истинското му име е Рори Греъм, но за милиони фенове по света е известен под артистичния си псевдоним Rag’n’Bone Man. Роден е в малко градче край Брайтън в музикално семейство на китарист и певица. Започва да се занимава с музика още на 15 като рапър в родния си град Укфийлд. По-късно е част от ъндърграунд групата Rum Committee в Брайтън. На 19 опитва гласа си в блус музиката, като пее в местен пъб, издава и собствено EP, носещо името Blues Town. През 2011 година започва да работи с британския хип-хоп лейбъл High Focus, участвайки в различни проекти. През 2014 той издава ново EP – Wolves, съдържащо девет парчета. През 2015 година идва ред и на EP-то Disfigured, с което Rag’n’Bone Man влиза в плей листите BBC Radio 1 и е първата му заявка за световна популярност.Следва бърза и успешна кариера, която го извежда до един от най-разпознаваемите артисти в поп музиката през 2016. Началото е поставено с договор с голямата звукозаписвателна компания Columbia Records. Бързо след това излиза дебютният му сингъл Human, който достига до №1 в чартовете на няколко държави – Швейцария, Белгия, Австрия и Германия и парчето прави британския изпълнител популярен по цял свят. В същата година се появява и първият му студиен албум, също носещ името Human.Популярността на младия екстравагантен британец на световната сцена расте, той става любимец на публиката и бързо се изстреля към върховете на музикалните класации, а клипът на Human събра милиони гледания в социалните мрежи и YouTube. През 2017 и 2018 става носител на няколко награди BRIT, номиниран е и за NRJ Music Awards и MTV Europe Awards.Мika и Rag’n’Bone Man ще излязат за първи път на българска сцена в рамките на фестивала Франкофоли на 19 юни т.г.Билетите за събитието са в продажба в мрежите на eventim.bg от 29 януари т.г., на цени от 90 лева за един ден на фестивала и 130 лева – фестивален пас за двете вечери.Първите 1000 фестивални билета могат да бъдат закупени на преференциална цена от 100 лева до изчерпването им.  ", "date": "2020.01.27", "title": "Мika и Rag’n’Bone Man откриват фестивала Франкофоли в София през юни"}
{"url": "http://www.cross.bg/kushti-printirane-todorova-1623758.html", "text": "/КРОСС/ До няколко години ще бъде възможно клиенти от България да си поръчат изработка на 3D принтирана къща. Тази прогноза направи Боян Пехливанов, основател на „Би Ту Ен“, в предаването „ИмоТиТе“ с водещ Христо Николов.„Технологията все още има необходимост от усъвършенстване и сертифициране“, отбеляза Пехливанов.Теодора Тодорова, мениджър проекти в „Би Ту Ен“, изтъкна и нуждата материалите, използвани за 3D принтиране на къщи, да станат по-достъпни, както и важността на подготовката на достатъчно кадри в сферата.По нейните думи сеизмична устойчивост на 3D принтираните къщи е едно от най-големите предизвикателства за появата им в София.„Технологията трябва да реши първо този проблем, преди да стигне на Балканите. За момента тя се пробва в зони, които не за толкова сеизмични“, обясни Тодорова.Пехливанов отбеляза, че освен възможността да се постигнат високи показатели за енергийна ефективност, 3D принтираните къщи позволяват и много свобода на архитектите и дизайнерите заради автоматизирания процес, чрез който те лесно могат да реализират идеите си.„Чрез 3D принтирането можем да персонализираме всичко – отделните помещения, връзките между тях, мебелите, осветителните тела и пр.“, поясни Тодорова.Тя добави, че вече се разработва и вариантът 3D принтирането на къщи да се случва без човешка намеса.По думите на гостите около 2 седмици са необходими за създаването на по-голям проект от по-устойчиви материали чрез 3D принтиране.", "date": "2020.01.27", "title": "3D принтираните къщи - до няколко години възможни и у нас"}
{"url": "http://www.cross.bg/reiiting-kreditniya-politika-1623756.html", "text": "/КРОСС/ Повишиха кредитния рейтинг на Гърция. Страната излиза от кризата, съобщават световните агенции. Намаляват и част от данъците.Гръцкият министър на финансите Христос Стайкурас потвърди повишаването на кредитния рейтинг на страната.След 10 години на дълбока икономическа криза световните агенции изразяват надежда, че политическата стабилност и строгата фискална политика откриват перспектива за навлизане на мощни инвестиции и свободно движение на капитали, заявиха от правителството.Вече съществува възможност да се свалят осигурителните вноски за работодателите, което ще доведе и до намаляване на безработицата. Консервативното правителство се отказа от намаляване на минималната работна заплата и преминава към нова политика като подкрепя работната заплата и средната класа, коментират експерти.На базата на повишения кредитен рейтинг правителството намалява скалата на удържаната \"такса солидарност\", която плащат над 2 милиона гърци, а от следващата година този данък се премахва. ", "date": "2020.01.27", "title": "Повишиха кредитния рейтинг на Гърция"}
{"url": "http://www.cross.bg/vreme-zhenata-kekscheta-1623754.html", "text": "/КРОСС/ Австралийка е починала по време на състезание по изяждане на най-много ламингтъни за определено време. Състезанието се организира по повод деня на Австралия, който беше честван вчера.Съобщава се, че жената, на 60 години, е припаднала по време на събитието в хотел в Харви Бей в Куинсланд.На място веднага й е била оказана първа помощ и е постъпила в болница, където по-късно е починала, съобщиха от управата на хотела – домакин на състезанието.Хотелът „Бийч Хаус” в Харви Бей публикува съобщение във Фейсбук, в което изказва съболезнования на семейството и приятелите на жената, чието име не се споменава.Състезанията за хранене са популярни време на празненствата за Деня на Австралия, национален празник, отбелязващ пристигането на първите европейци на континента.", "date": "2020.01.27", "title": "Австралийка почина по време на състезание за надяждане с шоколадови кексчета"}
{"url": "http://www.cross.bg/tochki-kypa-mansh-1623757.html", "text": "/КРОСС/ Швейцарецът Даниел Юле спечели слалома от Световната купа по ски-алпийски дисциплини в австрийския зимен център Китцбюел.26-годишният Юле беше втори в първия манш и след четвърто време във втория стигна до победата с общо време 1:41.50 минута. За швейцареца това е трети успех за сезона и четвърти в кариерата за Световната купа.Втори на 12 стотни остана представителят на домакините Марко Шварц, а трети се нареди миналогодишният победител Клеман Ноел (Франция) с пасив от 37 стотни.Лидерът след първия манш Лукас Браатен от Норвегия раздели четвъртото място с Хенрик Кристоферсен (Норвегия). Двамата са на 49 стотни от победителя, а 19-годишният Браатен даде 18-о време във втория манш. Все пак той записа най-доброто класиране в кариерата си за Световната купа.Българите Алберт Попов и Камен Златков не успяха да се класират за втория манш, след като не намериха място в първите 30. Попов завърши на 32-о място с време от 52.02 секунди, а Златков допусна грешка и не успя да финишира.Хенрик Кристоферсен се върна на върха в генералното класиране за Световната купа със 741 точки, следван от сънародника си Александър Аамод Килде със 700 точки и Матиас Майер (Австрия) с 692 точки. Алберт Попов е 80-и с 55 точки.В подреждането за малката световна купа в слалома води Кристоферсен с 452 точки, пред Даниел Юле с 435 точки и Клеман Ноел с 400 точки. Попов е на 30-а позиция с 55 точки.1. Даниел Юле (Швейцария) – 1:41.50 минута (50.82 секунди в първия манш и 50.68 секунди във втория манш)2. Марко Шварц (Австрия) – 1:41.62 (51.09 и 50.53)3. Клеман Ноел (Франция) – 1:41.87 (51.27 и 50.60)4. Лукас Браатен (Норвегия) – 1:41.99 (50.49 и 51.50). Хенрик Кристоферсен (Норвегия) – 1:41.99 (51.24 и 50.75)6. Михаел Мат (Австрия) – 1:42.02 (50.91 и 51.11)", "date": "2020.01.27", "title": "Швейцарец спечели слалома в Кицбюел"}
{"url": "http://www.cross.bg/pytin-rysiya-ikonomika-1623759.html", "text": "/КРОСС/ С изтичането на времето в последния му мандат като президент Владимир Путин очевидно иска да го завърши с бум, пише в анализ Bloomberg.Путин беше предпазлив управител на руската икономика, която е в размер на 1.7 трилиона долара, отчасти, за да я предпази от ответен удар за по-смелата си външна политика. За последните пет години той наложи някои от най-строгите бюджетни икономии. В комбинация с високите лихвени проценти това направи Русия любима на инвеститорите, които носят търговски сделки - но това остави жизнения стандарт на нивата от 2012 г. и икономическият растеж остана под 2%.Сега президентът променя курса - и за целта използва модела на икономист, чиито идеи за растеж са основни почти навсякъде: Джон Мейнард Кейнс. Путин току-що назначи нов кабинет с поддръжници на повече държавни разходи и инвестиции, което е кейнсианска рецепта. И той им каза да побързат с мерките.На власт в продължение на 20 години, Путин получава кредит у дома да стабилизира икономика, претърпяла десетилетие хаос и наследен дълг след разпадането на Съветския съюз. Но напоследък стабилността заплашва да се превърне в стагнация.Досега правителството не беше притиснато да бърза с мерките за спасяване на икономиката. „Първият приоритет на Русия беше да защити своите граници, за да намали своите уязвими места“, каза Елина Рибакова, заместник главен икономист в Института за международни финанси във Вашингтон. „По онова време би било погрешно да се опираме на кейнсиански теории. Сега те са толкова удобни на този фронт, че е време да започнем да мислим как да засилим потенциалния растеж\", обясни тя. Западните санкции и променливите цени на петрола бяха основна причина за подхода на Путин за \"крепостна Русия\", който имаше за цел да направи икономиката самостоятелна. Подходът на Кейнс е възприет и от други страни. САЩ разшириха бюджетния дефицит, заедно с Германия започнаха да се отдалечават от строгите ограничения. Индия и Турция се опитват да увеличат растежа чрез фискална политика.На първото заседание на новото правителство на Русия премиерът Михаил Мишустин заяви, че руснаците трябва „да почувстват промените в близко бъдеще“.Мишустин назначи бившия съветник на Кремъл Андрей Белоусов за вицепремиер, той лобира за повече държавни заеми и разходи. Евгений Ясин, директор на висшето училище по икономика в Русия и един от най-известните икономисти в страната, нарича Белоусов „руски кейнсианец“.\"Руските политически промени в този момент имат една цел: да стимулират икономическия растеж\", заяви пред Bloomberg Television в Давос милиардерът Олег Дерипаска, основател на \"Русал\". Има ограничения в това колко далеч може да се стигне.  Правителството се придържа към закона за бюджета, според който приходите от петрол над 42 долара за барел, трябва да бъдат спестени, а не изразходвани. В момента той се търгува около 61 долара. Тези пари отиват в Национален фонд за благосъстоянието. Все пак допълнителните разходи тази година могат да възлязат на 2.1 трилиона рубли (34 млрд. долара), или 1.3% от брутния вътрешен продукт, според изчисленията на ING Groep NV в Москва. Вероятно правителството ще използва своя фонд и ще освободи около 500 милиарда рубли от излишъка, който е равен на 1,8% от БВП.Ключово ще е ускоряването на съществуващ план за инвестиране на 400 млрд. долара в магистрали, жилища и пристанища за четири години. Така наречените национални проекти се забавиха заради бюрокрацията и постигнаха малък напредък през 2019 г.Други елементи от плана са нови. Путин предложи миналата седмица да се похарчат около 65 млрд. долара до 2024 г. за нови помощи за семействата и бедните.Програмата за растеж на Путин разчита главно на държавните разходи, тъй като засиленият натиск върху бизнеса и санкциите доведоха до застой на инвестициите в частния сектор.Управителят на централната банка Елвира Набиулина твърди, че Русия се нуждае от структурна реформа, насочена към подобряване на бизнес климата. Путин отдавна твърди, че подкрепя подобни мерки, но не постигна голям напредък в прилагането им.\"Това не е пазарна икономика\" и Путин не следва никакви конкретни икономически принципи\", каза Ясин. Президентът \"използва всички методи, които му се струват необходими, за да поддържа пълен контрол\", смята той.Последните му методи може да не дадат много тласък веднага. Но както Кейнс винаги е твърдял, харченето е добре за растежа. Пазарите като цяло приветстват промяната - включително дори някои от инвеститорите, които са спечелили от досегашната затегната политика.\"Руската икономика на ограничения беше насочена през цялото време към „подготовката за бъдеща криза“, каза Олег Шибанов, професор по финанси в Руското икономическо училище в Москва.\"Русия е подготвена сега\", каза той и допълни: „Очаквам, че ще има повече разходи и повече инвестиции“.", "date": "2020.01.27", "title": "Путин иска силна икономика по метода на Кейнс"}
{"url": "http://www.cross.bg/rabotyat-draganov-naredbata-1623760.html", "text": "/КРОСС/ Седем са исканията, които изчетох, но основното от тях, което обединява най-много бранша, е свързано с отлагане на Наредба-18. Ключовата дума там е хаос, смятат от Българския съюз за балнео, спа и уелнес и в основното искане на Българската хотелиерска и ресторантьорска асоциация, заяви Румен Драганов, директор на Института за анализи и оценки в туризма, в предаването \"Бизнес старт\" с водещ Христо Николов.\"Опасенията възникват у тези, които искат да работят коректно, по отношение на промяната на софтуера и евентуална неумишлена техническа неизправност. Второто опасение е да не се стигне до разкриване на информация относно естеството на работа, например плагиатство на рецептурниците на ресторантьорите\", разкри Драганов.Изискването за намаляване до 5% на ДДС за хотелите и заведенията за обществено храненеПо тази тема гостът коментира, че ДДС е въпрос на политики. В бъдеще България ще има диференцирано ДДС. Липсва наукообразност на това, което се говори.По темата за туризма у нас Румен Драганов зае позицията, че основният проблем на родния туризъм е качеството на туристическия продукт. Той изтъкна колко е важно е доброто съотношение цена-качество.", "date": "2020.01.27", "title": "Протестите на ресторантьорите и хотелиерите са главно заради Наредба-18"}
{"url": "http://www.cross.bg/romanya-emiliya-salvini-1623763.html", "text": "/КРОСС/ Матео Салвини е на път да изгуби изборите в северната италианска провинция Емилия Романя, предаде Би Би Си. Преди вота имаше очаквания, че партията на Салвини \"Лига\" ще спечели.Според данни от екзитпол, лявоцентристката Демократическа партия печели между 49% и 51% от гласовете, а \"Лига\" - между 43% и 45%.Левицата управлява Емилия Романя от края на Втората световна война.Очаква се окончателните резултати от вота да бъдат огласени днес.", "date": "2020.01.27", "title": "Салвини губи изборите в ключовата провинция Емилия Романя"}
{"url": "http://www.cross.bg/palezh-bili-hora-1623762.html", "text": "/КРОСС/ Пожар изпепели конюшня във Врачанско, загинаха 11 елитни коне, участвали в национални състезания и помагали за терапия на болни деца. Животни били вътре, когато огънят лумнал и се разгорял за броени минути.Конете са собственост на различни хора, които ги гледали заедно, за да могат да си помагат взаимно. Подозират, че са станали жертва на палеж.Породистите животни били вътре, когато огънят лумнал. Конюшната се намира извън селото и затова пламъците били забелязани твърде късно. Сигнал в пожарната подал шофьор, който минал от там случайно и забелязал, че сградата гори. Пръв дотичал човек от селото, който обаче не успял да извади животните заради силно разгорелия се пожар. Конете са собственост на различни хора, които ги гледали заедно, за да могат да си помагат взаимно. Подозират, че са станали жертва на палеж.Така емоционално хората в село Сираково преживяват жестоката смърт на 11-те породисти животни. Ударът за тях идва след изключително успешно състезание в столицата, където с 5 коня взели 7 награди.Отидохме на състезание и с моя кон спечелихме трето място. Състезавам се от една година с него и само печелим, казва Паулина Павлова, състезател.Беше от първите. Най-добрата беше. Много уважаваше коня, много се грижеше за него. Ама ... лоши хора, споделя Дядо Радко, дядо на момичето.Час по-рано около конюшнята било съвсем спокойно, твърдят очевидци. Около 8:30 часа сутринта обаче пламъците лумнали изведнъж.Видях, че гори. 5 минути по мене дойдоха и собствениците като им се обадих. Беше приключило, казва Емил Иванов, очевидец.Щетите са сериозни дори без да се смята изгорялата сграда. Според източници на NOVA полицията работи по 2 версии - запалване от късо съединение в електроинсталацията или палеж. Разследването продължава.", "date": "2020.01.27", "title": "Пожар изпепели конюшня във Врачанско, загинаха 11 елитни коне"}
{"url": "http://www.cross.bg/behar-poslaniya-lideri-1623761.html", "text": "/КРОСС/ По време на Световния икономически форум в Давос без съмнение доминираха популизмът и стремежът на някои политици да адресират не толкова конкретни, а по-скоро ПР послания. Това мнение изрази Максим Бехар, ПР експерт, председател на Съвета на Световния комуникационен форум в Давос, в предаването \"Клуб Investor\" с водещ Ивайло Лаков.Междувременно в хода на разговора гостът представи и книгата си \"Световната PR революция\".По темата за ролята и имиджа на Грета Тунберг гостът сподели впечатленията си, че това е един не чак толкова добър ПР проект. \"Колкото и да са точни нейните послания, те могат да бъдат отправени от всеки. Ние можем да бъдем далеч по-аргументирани от чисто аналитична гледна точка. Когато тя го каже, е малко по-атрактивно. Пореден опит на популизма да се противопостави на друг тип популизъм\" - така коментира той влиянието на Тунберг.\"ПР бизнесът днес е странна смесица от издателство, редакторство и репортерство\", отбеляза Бехар.\"Системата, наречена демокрация, не работи. Затова лидери като американския президент Доналд Тръмп се опитват да променят това с леко по-авторитарен и популистки подход, това се случва в Русия и Турция\", каза още експертът.В коментар на резултатите от годишното изследване на Барометъра на доверието на Еделман, според което 56% от анкетираните намират повече вреди, отколкото ползи в капитализма, Бехар подчерта, че капитализмът е твърде широко понятие и направи уточнението, че ако той се осъществява с демокрацията, то да - хората са по-разочаровани от него.", "date": "2020.01.27", "title": "Максим Бехар: Бизнесът вече диктува правилата на играта"}
{"url": "http://www.cross.bg/karlykovo-pestitzidi-bidoni-1623745.html", "text": "/КРОСС/ Напрежение в Карлуково. Вчера, жители на ловешкото село спонтанно излязоха на протест срещу, това че тонове пестициди и отрови са изложени на открито. Местните искат да се извозят опасните отпадъци и вещества възможно най-бързо.Стигна се и до напрежение между кмета на селото, фирмата, която извозва отпадъците и хората. Има ли опасност за хората и какво се случва в Карлуково?„В последните дни забелязваме, че от 70 тона пестицидите сега са около 140. Те стоят навън без охрана и осветление”, коментират жители.„Притесняваме се от тези пестициди, които вредят на цялото население на Карлуково. Тук е безстопанствено. Какво би станало, ако някой запали тези бидони? Искаме те да бъдат премахнати, защото имаме деца тук”, добавят протестиращите.„Аз съм в постоянен контакт с фирмата, която е отговорна. Сега получавам и нова информация от жителите, че има нови бидони пълни с пестициди”, каза кметът на Карлуково Васил Тодоров.„Надявам се до края на февруари всичко да е приключено. Не се носят пестициди, а амбалаж”, каза кметът на Луковит Иван Грънчаров.", "date": "2020.01.27", "title": "Напрежение заради опасни отпадъци в Карлуково"}
{"url": "http://www.cross.bg/omrazata-zelenski-holokosta-1623748.html", "text": "/КРОСС/ Международният ден за възпоменание на жертвите на Холокоста се отбелязва днес.На 27 януари през 1945 г. войниците на Червената армия освобождават оцелелите от концлагера “Аушвиц“.Вчера на възпоменателна церемония в берлинския Мемориал за убитите евреи в Европа бяха запалени 75 свещи по случай 75-ата годишнина от освобождаването на лагера на смъртта.След това в Берлинската катедрала беше отслужена литургия и бяха изнесени концерти, включително \"Реквием за Аушвиц\".Украинският президент Володомир Зеленски снощи отдаде почит на оцелели от Холокоста, като им заяви в навечерието на 75-годишнината от освобождаването на нацисткия концлагер \"Аушвиц\", че те са пример за човечеството, предаде \"Асошиейтед прес\".Зеленски изтъкна значението на опазването на хуманитарните ценности и свободата от омразата, заплашваща цивилизацията, в кратка реч на вечеря в полския град Краков, организирана от Световния еврейски конгрес. На събитието присъстваха бивши концлагеристи и техните семейства.\"Вие сте силни и невероятно смели. Затова сте пример, който ние трябва да следваме\", каза украинският държавен глава. \"Холокостът е наричан тъмния период в човешката история, а вие сте слънчевите лъчи, пробили мрака\", добави Зеленски.По думите на украинския президент с омразата трябва да бъде свършено един път завинаги. \"Тя трябва да бъде изкоренена. Ние трябва да се отървем от омразата, защото тя е най-голяма сила, която погубва нашата цивилизация\", посочи той.Пресслужбата на украинския президент съобщи, че в изказването си той призовал световните лидери да не допускат прояви на антисемитизма, ксенофобията и расизма, предаде ТАСС.", "date": "2020.01.27", "title": "Светът отбелязва Международният ден за жертвите на Холокоста"}
{"url": "http://www.cross.bg/braziliya-minas-zheraiis-navodneniyata-1623746.html", "text": "/КРОСС/ Жертвите на наводненията в Южна Бразилия вече са 57 души, 48 от които са загинали в най-засегнатия щат Минас-Жерайс. Това съобщи държавната служба за гражданска защита.\"Повечето от смъртните случаи – осем, бяха регистрирани в столицата на щата”, се казва в комюнике на службата. Според властите още 19 души са изчезнали.В 99 града в щата Минас-Жерайс бе обявено извънредно положение поради заплахата от продължителни валежи.", "date": "2020.01.27", "title": "Близо 60 са жертвите на наводненията в Бразилия"}
{"url": "http://www.cross.bg/aiilish-grami-bili-1623747.html", "text": "/КРОСС/ Тийн сензацията Били Айлиш, рапърката Лизо и кънтри рапърът Лил Нас Екс грабнаха първите „Грами“ на церемонията по връчването на наградите в Лос Анджелис.Церемонията в спортния комплекс „Стейпъл сентър“ беше белязана от шокиращата новина за смъртта на баскетболната икона Кобе Брайънт.Фаворитът на 62-то издание на наградите „Грами“ Лил Нас Екс получи първия си приз „Грами“ за видеоклипа на “ „Old Time Road“.18-годишната Били Айлиш, която е с шест номинации, спечели наградата за най-добър поп албум за „When We All Fall Sleep, Where Do We Go“. \n\t\t\t\t\t Тя се наложи над ветераните Тейлър Суифт, Бионсе, Ариана Гранде и Ед Шийран. Айлиш грабна и наградата за песен на годината – „Bad Guy“.„Шегувам се много с тези неща, но искрено искам да кажа, че съм толкова благодарна“, каза певицата. Тя е първият човек, постигнал печеленето на четирите награди „Грами” в най-престижните категории след Кристофър Крос през 1981 година.Бившата първа дама на САЩ Мишел Обама получи „Грами“ за звукозапис за аудиокнигата си, наречена „Моята история“.", "date": "2020.01.27", "title": "Раздадоха наградите „Грами“, и Мишел Обама получи статуетка (Видео)"}
{"url": "http://www.cross.bg/kobi-braiiunt-semeiistvoto-1623742.html", "text": "/КРОСС/ Спортисти, известни личности, политици, футболни клубове и фенове от цял свят . Един от най-добрите баскетболисти в историята загина след катастрофа с хеликоптера си, който се разби в Калифорния. На борда е била и 13-годишната му дъщеря Джиана Мария Оноре – Джиджи.Според TMZ Sports те са били на път към Академия Мамба за баскетболна тренировка, когато е станала катастрофата. Академията е в близост до мястото на инцидента. По все още непотвърдена информация, на борда е имало друга млада баскетболистка със своя баща.Джиана Мария Оноре е втората по възраст дъщеря на Коби и съпругата му Ванеса. 13-годишната Джиджи има още три сестри – Наталия (17), Бианка (3) и Капри, която се роди през юни миналата година.В един от най-интересните срещи от неделния ден Сан Антонио Спърс и Торонто Раптърс спряха да играят за 24 секунди в почит на легендата. Спорна топка бе спечелена от шампиона Торонто, който не поде нападение. Възпитаниците от канадския град направиха така, че изчакаха да изтекат 24-те секунди за атака, почитайки абсолютната легенда на Лос Анджелис Лейкърс, който играеше с №24.“Информациите са, че великият баскетболист Кобе Брайънт и трима други са загинали при катастрофа с хеликоптер в Калифорния. Това е ужасна новина!“, написа президентът на САЩ Доналд Тръмп в Twitter.„Все още е мога да повярвам“, написа Юсейн Болт, споделяйки видео в своя профил в Twitter.„Герой за мнозина, включително и моя внук, изключителен атлет, който винаги бе мил с мен и моето семейство”, написа актрисата Упи Голдбърг.“Нямам думи, с които да изразя болката, която изпитвам от тази трагедия да загубя моята племенница Джиджи и моят брат Коби Брайънт. Обичам ви и винаги ще ми липсвате. Моите съболезнования към семейство Брайънт и семействата на останалите загинали на борда. Лошо ми е”, не скри болката си Шакил О’Нийл.“Ти бе много повече от велик играч, скъпи Кобе Брайънт! Научих много от комуникацията ни. Ще изтрия черновата точно в този момент, тази книга загуби своя смисъл”, сподели световноизвестният писател Паулу Коелю.“За мен бе удоволствие да те срещна! Шампион на и извън терена”, написа италианската легенда Франческо Тоти.“Нямаме думи да изразим колко сме шокирани да научим за трагичната смърт на един от най-великите спортсмени и фен на “росонерите”, Коби Брайънт. Нашите мисли са със семейството му и с всички засегнати от този трагичен инцидент. Ще ни липсваш завинаги, Коби”, написаха от Милан.“Шокирани сме от новината за смъртта на Коби Брайънт, атлет за пример на терена и извън него. Нашите най-искрени съболезнования за неговото семейство и за близките му. Почивай в мир”, написаха от Барселона.“Нашият клуб би искал да изрази най-дълбоките си съболезнования към неговото семейство и приятели, към семейството на ЛА Лейкърс и на НБА след трагичната смърт на Коби Брайънт. Почивай в мир, легендо”, споделиха от ПСЖ.От Борусия Дортмунд също се присъединиха към съболезнованията: “Дълбоко сме натъжени да научим за смъртта на Коби Брайънт. Нашите мисли и молитви са със семейството му и с неговите приятели. Завинаги легенда”.„Отвъд опостушително… големият ми брат… Не мога, просто не мога да повярвам“, бяха думите на Пау Гасол.“Сърцето ми се къса от тази новина, ти бе истинска легенда и истински приятел. Почивай в мир Коби Брайънт. Моите мисли са със семейството и децата му”, сподели тъгата си Тони Паркър.“По дяволите, почивай в мир, Коби”, лаконичен бе Тим Дънкан.Шесткратният шампион в NBA Скоти Пипън сподели: „Шокиран съм! Дори не мога да опиша с думи. Това е невероятно тъжен и трагичен ден”.Легендарният Карим Абдул-Джабар сподели във видео обръщение: Повечето хора ще запомнят Коби като невероятен атлет, който вдъхнови цяло поколение баскетболисти. Аз обаче винаги ще го помня като човек, който бе много повече от един атлет.”“Съсипан съм да науча новината, че моят приятел Коби Брайънт е починал. Молитвите ми са с неговата съпруга Ванеса и с децата му, както и с цялото семейство на Лейкърс”, добави Денис Родман.„Всички в Реал Мадрид за изключително тъжни от смъртта на Коби Брайънт, легенда на баскетбола и световния спорт. Клубът би желал да отправи своите съболезнования на семейството и приятелите му за тяхната загуба, която шокира света на спорта”, написаха от Реал Мадрид на официалния си сайт.Към молитвите и съболезнованията се включиха още редица звезди като Лука Дончич, Икер Касияс, Неймар, Микаела Шифрин, Линдзи Вон, Том Брейди, вкючително и хора извън спорта като Фърги, Упи Голдбърг, Фарел Уилямс и много други.", "date": "2020.01.27", "title": "Светът скърби за Коби Брайънт!"}
{"url": "http://www.cross.bg/koronavirysut-produlzhava-da-vzima-zhertvi-1623749.html", "text": "/КРОСС/ Жертвите на коронавируса в Китай продължават да се увеличават. Броят на смъртните случай достигна 80, след като 24 души починаха в провинция Хубей, откъде тръгна заразата.В цялата страна са регистрирани над 700 нови случая, с което потвърдените жертви са вече 2744. Китайското правителство обяви, че ще удължи срока на почивните дни по случай Лунната нова година до 2 февруари.Целта е да се засили превенцията и контролът върху новия коронавирус.", "date": "2020.01.27", "title": "Коронавирусът продължава да взима жертви"}
{"url": "http://www.cross.bg/sustav-grypata-izvunreden-1623751.html", "text": "/КРОСС/ Фолклорен ансамбъл  „ Пролет“ към читалище „ Братя Миладинови“- Петрич, който е единственият български състав,  поканен да участва в новогодишния карнавал в Пекин, се прибира с извънреден полет сутринта на 27 януари. Това съобщи за кметът на Петрич Димитър Бръчков.Всички от групата са добре, а семействата им са били информирани за извънредната ситуация заради конора вируса и отменените  мероприятия по посрещането на китайската Нова година.16 танцьори, предимно тийнейджъри, четирима техни ръководители и трима представители на местната власт са в екипа, който трябваше  да представи страната ни на Световния карнавал в Пекин. Групата замина на 22 януари, а участието на  фолклорния състав беше планирано за 1 февруари. Ръководителят на групата Андон Божанин е потвърдил пред китайските власти желанието на всички да напуснат страната при първия удобен случай.Към момента няма информация дали, след като кацнат на летището, ще им бъдат извършени специални прегледи и изследвания.", "date": "2020.01.27", "title": "Петричкият ансамбъл се прибира с извънреден полет от Китай"}
{"url": "http://www.cross.bg/sofiya-protest-pernik-1623752.html", "text": "/КРОСС/ След съботния протест с искане на оставки на управляващите заради водната криза жители на Перник обявиха, че днес ще се съберат в центъра на София и ще искат оставката на министъра на регионалното развитие и благоустройството Петя Аврамова.Кметът на София Йорданка Фандъкова ще провери пречиствателната станция за питейни води \"Бистрица“.От Столична община уточняват, че съоръжението се използва за управление на водопроводната система на София, в него се подават и данни от всички локални резервоари в системата.Протестът в събота беше организиран от Инициативен комитет „Спаси Перник“. Посланието беше \"Вода за Перник, вода за България!\"", "date": "2020.01.27", "title": "Перничани на протест в София"}
{"url": "http://www.cross.bg/posolstvoto-bagdad-iztochnitzi-1623750.html", "text": "/КРОСС/ Посолството на Съединените щати в Багдад е било ударено от три ракети тази вечер, съобщава Франс прес, цитирайки източници от иракските сили за сигурност.Една от ракетите е уцелила столова, докато вътре се е сервирала вечеря, твърди агенцията, като за инцидента все още няма потвърждение от американските власти.Районът на посолството е обстрелван периодично, откакто миналото лято Съединените щати затегнаха санкциите срещу съседен Иран.Атаките зачестиха малко преди и след убийството на иранския генерал Касем Сюлеймани и сътрудника му от иракските въоръжени формирования Хасан Мухандис на 3-ти януари.Ако информацията бъде потвърдена, това ще бъде първият случай, в който посолството е пряко ударено.Не е ясно дали има жертви и какви са материалните щети, нито как Вашингтон ще отговори на атаката. Няколко души са били ранени при обстрела на посолството, съобщи телевизия Al-Sumariya, позовавайки се на източници в службите за сигурност.С помощта на  хеликоптери е била извършена спешна евакуация на дипломатическата мисия.Държавният департамент на САЩ призова Ирак  да \"изпълни своите задължения за защита на американската дипломатическа мисия в Багдад\".Засега нито една групировка не е поела отговорност за нападението.Действащият премиер Адел Абдел Махди в изявление написа, че \"е наредил да се намерят и накажат отговорните за обстрела“.Около 5200 американци са разположени в Ирак, за да ръководят  международната коалиция, която се бори срещу групировката „Ислямска държава“.", "date": "2020.01.27", "title": "Франс прес: Американското посолство в Багдад е уцелено от 3 ракети"}
{"url": "http://www.cross.bg/koi-oblasti-i-obshtini-sa-v-gripna-vakantziya-1623753.html", "text": "/КРОСС/ В грипна ваканция излизат учениците в София, учебните занятия ще бъдат подновени на 6 февруари.Грипна епидемия е обявена  в областите Хасково и Кърджали, както и в община Луковит.Регионалната здравна инспекция в Пловдив нареди още една грипна ваканция - за Асеновград.В област Бургас и общините Севлиево, Трявна и Дряново децата също не са на училище.Главният държавен санитарен инспектор Ангел Кунчев съветва:“Навременното включване на антивирусно лечение е ключово и ако се приеме в първите 24 часа или най-късно до 48-ия, ефектът е много добър“.", "date": "2020.01.27", "title": "Кои области и общини са в грипна ваканция?"}
{"url": "http://www.cross.bg/mgl-vodi-veshtestva-1623741.html", "text": "/КРОСС/ Преустановено е замърсяването на река Марица. Тази сутрин е извършено повторно пробонабиране от канализационните колектори и река Пишманка. Резултатите от пробите сочат, че замърсяването е преустановено. Показателите от Градски колектор-1 са: ХПК - 128 mg/l и неразтворени вещества – 209 mg/l, а от Градски колектор-2: ХПК - 49 mg/l и неразтворени вещества – 29 mg/l.Бяха взети водни проби от отпадъчните води на инсталация за преработка на отпадъци в промишлената зона на Пазарджик, от двата градски колектора на ул. \"Заводска\" и от отпадъчните води на предприятия за преработка на хартия в село Главиница, община Пазарджик. Проверени са още три промишлени обекта в индустриалната зона, за които се установи, че в момента не заустват отпадъчни води в канализационната система с водоприемник река Пишманка, локализирана като участък на замърсяването.Във водите й са установени пластмасови мленки от преработка на полиетиленови отпадъци. Резултатите от взетите водни проби от реката и двата градски колектора сочат инсталацията за преработка на отпадъци на „Екоинвест”ЕООД за източник на замърсяването.Установено е превишение в пъти над пределно допустимите концентрации (ПДК) на вещества в производствените отпадъчни води на обекта по На редба 7, за реда и начина за заустване на отпадъчни води в канализационните системи. Превишени са следните показатели: химическа потребност от кислород (ХПК) – при норма 700 mg/l, пробите показват 2322 mg/l, или 3 пъти над ПДК.А нормата за неразтворени вещества е превишена 16 пъти. При норма 200 mg/l, са измерени 3140 mg/l. Високи стойности на тези показатели са установени и в градския колектор, който отвежда отпадъчните води от „Екоинвест”ЕООД / ХПК - 2940 mg/l и нерезтворени вещества - 5392 mg/l/. Анализът на данните сочи за преминало залпово замърсяване от този обект. От вечера следобед „Екоинвест”ЕООД преустанови производствената си дейност, свързана с формиране на отпадъчни води. Припомняме, че от вчера ксперти от РИОСВ–Пазарджик, Басейнова дирекция „Източнобеломорски район“ (БДИБР) и Регионалната лаборатория към ИАОС проверяват сигнал за мъртва риба в река Марица, под моста на с. Огняново.Директорът на РИОСВ Костадин Гешев незабавно сформира екип от експерти и беше извършено щателно обследване на района за следи от източници на замърсяване. За инцидента бяха уведомени окръжният прокурор на Пазарджик, директорът на ОД на МВР и директорът на ОДБХ, за вземане на проби от умрялата риба и установяване причините за смъртта й. Образувано е досъдебно производство. ", "date": "2020.01.27", "title": "Преустановено е замърсяването на река Марица"}
{"url": "http://www.cross.bg/kogato-nyakoii-e-suglasen-s-men-1623698.html", "text": "/КРОСС/ \"Когато някой е съгласен с мен, винаги имам впечатлението, че грeша!\"", "date": "2020.01.27", "title": "Когато някой е съгласен с мен"}
{"url": "http://www.cross.bg/dogovor-voiina-vliza-1623704.html", "text": "/КРОСС/  - След смъртта на император Нерва Траян става император на Римската империя. - Създадена е Османската държава, впоследствие превърнала се в империя. - Данте Алигиери е лишен от граждански права и е принуден да напусне Флоренция.- Папа Климент VI издава булата Unigenitus. - Ватикана започва 7-годишен процес срещу Джордано Бруно. - След смъртта на Ахмед II султан на Османската имерия става Мустафа II.- В двореца Уайтхол (дворец) в Лондон е подписан Уайтхолският договор между Великобритания и Прусия. - Открит е първият университет в САЩ - Университета на Джорджия. - Панарет Пловдивски, Иларион Ловчански и Иларион Макариополски са освободени от заточение в Измит със заповед на великия везир. - Руско-турска война (1877-1878): Освободени са Добрич и Омуртаг. - Румънски части започват бомбардировка над Видин. - Българското правителство отправя нота до Великите сили за подобряване положението на българите в европейските вилаети на Турция и за прилагане на чл. 23 и 62 от Берлинския договор.- Приет е Законът за Българската народна банка (БНБ). - Астрономът Филибер Жак Мелот открива Пасифая - спътник на Юпитер. - Австро-Унгария се отказва от реформената акция в Европейска Турция (Мюрцщегските реформи), след като получава концесия за строеж на жп линия през Нови пазар и Македония към Солун. - Американски войски окупират Хаити.- Състои се полагането на балсамираното тяло на Ленин в построения за него мавзолей на Червения площад в Москва.- Втората световна война: Ленинград е напълно освободен след 872-дневна германска блокада.- Втората световна война: Червената армия влиза в нацисткия концлагер Аушвиц в Полша.- При морска катастрофа - сблъсък между два китайски кораби край Шанхай, загиват около 1600 души. - САЩ открива ядрения полигон в Невада с тестването на атомна бомба от 1 килотон. - НАСА избира 110 кандидати, които да бъдат обучавани за първия космически полет. Сред тях е и първият американски астронавт Джон Глен. - Открит е първият участък от Автомагистрала А6 в Италия, свързващ Савона и Чева. - Програма Аполо: Първият тричленен екипаж загива в пожар по време на изпитанията на Аполо 1 в Космическия център Джон Ф. Кенеди. - СССР, САЩ и Великобритания подписват договор за космоса, който влиза в сила на 10 октомври 1967 г. - В Париж е подписан мирен договор, с който официално се прекратява Виетнамската война.- Японските острови Хоншу и Хокайдо са свързани с най-дългия тунел в света - Сейкан (53,85 км); тунелът е изцяло комплектуван и влиза в действие на 13 март 1988 г. - Беларус въвежда като държавен език беларуския език. - При земетресение в Индия загиват около 13 хиляди души. ", "date": "2020.01.27", "title": "27 януари в историята"}
{"url": "http://www.cross.bg/zlatoyst-iioan-arkadiii-1623701.html", "text": "/КРОСС/ Паметта на най-великия проповедник измежду най-великите отци и учители на християнската Църква св. Йоан Златоуст се празнува на 13 ноември – деня на неговата заточеническа кончина в град Комана Понтийска.На днешния ден се възпоменава тържественото връщане на светите му мощи на 27 януари 438 г. от Комана в Цариград и полагането им в църквата \"Св. Апостоли\", където била погребана и причинителката на неговите страдания, императрица Евдоксия, съпруга на източния император Аркадий.Босфорът почернял от лодките на посрещачите, както било и при връщането на светителя от първото заточение. Синът и дъщерята на Аркадий и Евдоксия – Теодосий ІІ и сестра му Пулхерия се молели пред гробницата на св. Йоан Златоуст за опрощаването на техните родители.През време на Латинската империя светите му мощи били отнесени в Рим и сега почиват в катедралата \"Св. Петър\".", "date": "2020.01.27", "title": "Пренасяне мощите на св. Йоан Златоуст"}
{"url": "http://www.cross.bg/chasa-deloto-obvineni-1623738.html", "text": "/КРОСС/ От 9.30 часа в сградата на ИАНМСП на ул. „Леге“ 2-4 ще се проведе среща на лидерите на организациите, отговорни за развитието на иновациите и стартъп екосистемите от региона на Западните Балкани. Специален гост на събитието ще бъде еврокомисарят по иновациите, научните изследвания, културата, образованието и младежта Мария Габриел.От 10.00 часа 15-и състав на Специализирания наказателен съд ще гледа делото срещу А. Ш., И. Г., К. Ш., М. Х., М. А. и Н. Р., обвинени в образуване и ръководене на организирана престъпна група.От 10.00 часа 3-ти състав на Специализирания наказателен съд ще гледа делото срещу И. Т., А. К., П. М. и Д. А., обвинени в образуване и ръководене на организирана престъпна група.От 10.30 часа 18-и състав на Специализирания наказателен съд ще гледа делото срещу Д. А., В. Ч. и М. П., обвинени в образуване и ръководене на организирана престъпна група.От 11.00 ч пред Паметника на Съветската армия ще бъдат положени цветя в знак на признателност към жертвите на Холокоста и Втората световна война.От 11.00 часа в зала „So Hall“ на конферентен център „Сохо“ на ул. „Искър“ 4 председателят на гражданската платформа „Изправи се.БГ“ Мая Манолова ще проведе форум за топлоснабдяването.От 11.00 часа в детската болница „Проф. д-р Иван Митев“ на бул. „Aкад. Иван Евстратиев Гешов“ 11 ще бъдат представени резултатите от ремонта на интензивното отделение на болницата.От 11.00 часа 17-и състав на Специализирания наказателен съд ще гледа делото срещу А. З., обвинен в подкуп.От 11.00 часа 10-и състав на Специализирания наказателен съд ще гледа делото срещу И. Т. и Ш. А., обвинени в организиране и ръководене на организирана престъпна група.От 12.00 ч. кметът на София Йорданка Фандъкова ще посети пречиствателна станция за питейни води „Бистрица“.От 12.00 часа 3-ти състав на Специализирания наказателен съд ще гледа делото срещу Л. Я. и Г. П., обвинени в квалифицирани състави на изнудване.От 12.00 ч. кметът на София Йорданка Фандъкова ще посети пречиствателна станция за питейни води „Бистрица“.От 12.00 часа пред Министерството на регионалното развитие и благоустройството ще се проведе протест срещу управлението на кабинета „Борисов 3“.От 13.00 часа 9-и състав на Специализирания наказателен съд ще гледа делото срещу И. Я., Ю. Я. и В. С., обвинени в организиране и ръководене на организирана престъпна група.От 13.30 часа 7-и състав на Специализирания наказателен съд ще гледа делото срещу К. Т., М. В., В. Б., И. А., Г. К., Н. С., К. К., Д. П., И. К., Е. И., Г. З. и А. С., обвинени в организиране и ръководене на организирана престъпна група.От 13.30 часа 1-ви състав на Специализирания наказателен съд ще гледа делото срещу И. С., Я. К., Н. Х., П. П. и С. Н., обвинени в организиране и ръководене на организирана престъпна група.От 13.30 часа 11-и състав на Специализирания наказателен съд ще гледа делото срещу Г. С., Г. С. и Г. М., обвинени в организиране и ръководене на организирана престъпна група.От 18.00 часа в Музей „Борис Христов“ ще се състои концерт на учениците на Школата по музика на Ангелина Манчева и Роберта Матели.От 18.30 часа в Литературния клуб на Столична библиотека на пл. „Славейков” 4 ще се проведе събитие от поредицата „Преводач на месеца“, на което водещ ще бъде Силвия Борисова.От 19.00 часа в Националната художествена галерия ще се проведе церемония по връчване на награди на фирми, допринесли за развитието на българо-германските икономически отношения през последната година.От 19.00 часа в Театър „Азарян“ ще бъде представен спектакълът „Аз, Сизиф“.От 19.00 часа в кино „Люмиер Лидл” ще бъде прожектиран филмът „Кабаре” в рамките на фестивала „Ах, този мюзикъл”, организиран от НДК.От 10.00 часа в Окръжния съд ще се проведе разпоредително заседание по делото срещу двама души, обвинени за злоупотреба със средства от Държавен фонд „Земеделие“.От 17.30 часа в голямата зала на Областна администрация ще бъде прожектиран игрално-документалният филм „Кой ще напише нашата история“.От 19.00 часа в Културен център „Морско казино“ ще се състоят прожекции на филми за Леонардо да Винчи и Микеланджело.От 09.30 часа в Окръжния съд ще се проведе заседание по делото срещу мъж, обвинен за убийство.От 11.00 часа на Паметника на победата (паметник на ген.-лейтенант А. Е. Цимерман) ще се състои Панихида и общоградско поклонение по повод 142 години от Освобождението на града.От 11.00 часа в Народно читалище „Йордан Йовков – 1870 г.“ ще започне презентация на тема „27 януари – Освобождението на Добрич от османско владичество”.От 13.00 часа в курортен комплекс Тузлата ще се проведе информационна среща с местната рибарска общност за възможностите за кандидатстване по Програма за морско дело и рибарство 2014-2020 г.От 09.00 часа в зала 1 на Апелативния съд ще бъде гледано дело, образувано по протест на Окръжна прокуратура – Пазарджик и по жалби на двамата подсъдими, които са признати за виновни в опит за принуда на длъжностни лица от „Напоителни системи“ - клон Тополница и опит за подкуп. От 09.15 часа в зала 2 на Районния съд ще бъде гледано делото срещу трима души, обвинени за финансови измами.От 09.30 часа в зала 10 на Районния съд ще бъде гледано делото срещу жена, обвинена за набеждаване на лица в изнудване.От 09.30 часа в зала 1 на Окръжния съд ще бъде гледано делото срещу мъж, обвинен за причиняване на катастрофа, при която е загинал един човек.От 14.00 часа министър Красимир Вълчев ще посети Средно училище „Д-р П. Берон“” в Свиленград.От 09.45 часа министър Красимир Вълчев ще посети Средно училище „Св. Кл. Охридски” .От 14. 00 часа, в зала 2 на Община Стара Загора ще се състои традиционната пресконференция на председателя на ОбС Стара Загора Мария Динева по повод предстоящото на 30 януари заседание. ", "date": "2020.01.27", "title": "Предстоящи събития в страната на 27 януари "}
{"url": "http://www.cross.bg/tema-zaradi-zashto-1623737.html", "text": "/КРОСС/  В чакалнята на еврозоната. Какво реално ще се случи с българския лев?; Грипната епидемия е в разгара си. Как да се предпазим и лекуваме?; Геополитически казуси - коментар на Соломон Паси; На пътя всеки четвърти загинал е пешеходец. Има ли начин да се обърне статистиката?; Тема: На живо: Защо Църквата не харесва проекта за площад Света Неделя?;Екокатастрофа в река Марица и тонове мъртва риба. На живо: Оровена ли е водата?; Разраства ли се заразата в Китай? Има ли засегнати българи? Актуална информация от посолството ни в Пекин; Как учениците ще наваксат материала, пропуснат заради грипната ваканция и ще има ли промени в изпитите след 4-и и 7-и клас? Гост. Таня, Михайлова, зам.-министър на образованието; Защо Министерството на културата наложи глоба на издателството, което преведе „Под игото\" на съвременен български език?; „Чети етикета\": Да получат ли два дни повече отпуск непушачите?; За най-новия български сериал на БТВ „Съни бийч\". Гости в студиото авторите и изпълнителни продуценти Иван Христов и Андрей Арнаудов; Внедрени ли са руски шпиони с фалшива българска самоличност и измислена житейска история? Гост: Бившият шеф на ДАНС Владимир Писанчев;Тонове мъртва риба в Марица! Ще се възстанови ли реката след замърсяването?; Защо е нужно фиксираният курс евро-лев да става плаващ при влизането ни в чакалнята на Еврозоната? Има ли опасност левът да се обезцени?;„Пълен абсурд\" с Румен Бахов. Мъж от Велинград трябва да разбие три бетонни плочи, за да си влезе в спалнята; На живо: Напрежение заради тонове опасни пестициди на открито;Над 100 коли са в пламъци. Незаконно ли е работила автоморгата, която се запали в Хасково?; Повреди на двигатели на автомобили заради фалшиви масла на пазара. Как да избегнем маслата-менте - проверка в „На твоя страна\";Кое е момичето, което се впусна в битка с огъня в Драгоманското блато?; ", "date": "2020.01.27", "title": "Теми и гости в сутрешните блокове на телевизиите на 27 януари"}
{"url": "http://www.cross.bg/tryd-chasa-telegraf-1623740.html", "text": "/КРОСС/  - У нас пневмонията кунгфлу може да влезе през Москва, Лондон, Истанбул;- Председателят на Комисията по бюджет и финанси в парламента Менда Стоянова пред „Труд\": Курсът лев-евро е гарантиран; - Децата престъпници бият и грабят;- Фирмите на отчет само пред данъчните до 30 юни; - 10 срещу Нинова за лидер на БСП, сред тях и кметът на Перник; - Валутният борд остава до въвеждане на еврото; - Националният консултант по вирусология проф. Ива Христова пред „Труд\": Тест за коронавируса ще имаме до месец;- Стажът за пенсия поскъпна; - Руският шпионин крал самоличности на мъртъвци; - ДАНС рови за червения живак;- Като продължение на стратегическия диалог е Вашингтон: БГ делегация в САЩ преговаря за доставките на синьо гориво; - Скок на отнети българчета от социалните служби в чужбина; - Д-р Митко Василев, главен управител на Германо-българската индустриално-търговска камара: Насърчаването на организирания туризъм ще привлече повече германци в България; - Атанас Урджанов, председател на Асоциацията на месопреработвателите в България: Колбасите поскъпват с 10% заради свинското, вдига се цената и на пилешкото; - Депутатът от БСП Антон Кутев, пред „Труд\": Частният бизнес у нас е пряко зависим от властта; - Д-р Сергей Иванов от Центъра по биология на храните: Фрешмашините са развъдник за бактерии; - Преводачът Петко Хинов: Под Игото е на съвременен български език;- Търси се лекар за лекаря; - Ярошенко - симпатичен, но опасен разузнавач - ако „къртиците\" му стигнат висок пост; - „Зеленият\" курс срещу свободата; - Доброто държавно и лошото частно билетче; - Децата убийци на съд като възрастни; - Николай Соларов, прокурор от Върховната касационна прокуратура: Все по-често се подправят картини на български автори; ", "date": "2020.01.27", "title": "Преглед на печата за 27 януари"}
{"url": "http://www.cross.bg/vakantziya-ychenitzite-gripna-1623770.html", "text": "/КРОСС/ От утре учениците в Пловдив излизат в грипна ваканция. Тя се слива с междусрочната - 5 февруари, и занятията ще бъдат подновени в четвъртък идната седмица. Решението се взема заради увеличаващия се брой отсъстващи деца в класните стаи.Във ваканция вече бяха и учениците в Хисар, Куклен, Карлово и Сопот.", "date": "2020.01.27", "title": "От утре грипна ваканция и в Пловдив"}
{"url": "http://www.cross.bg/katastrofa-mezhdy-kamion-i-kola-zatvori-putya-ryse--razgrad-1623768.html", "text": "/КРОСС/ Временно е затворен за движение пътят Русе-Разград заради катастрофа между камион и лек автомобил в района на Дервента. Това съобщиха от ОД на МВР.Пътуващите могат да ползват обходен маршрут през Вятово -Сеново-Дряновец.По първоначални данни няма сериозно пострадали при инцидента.", "date": "2020.01.27", "title": "Катастрофа между камион и кола затвори пътя Русе - Разград"}
{"url": "http://www.cross.bg/rodeni-na-yanyari-1623739.html", "text": "/КРОСС/ , кардиохирург, създател на болница \"Света Екатерина\", член на лигата \"Лекарите, на които вярваме\";, актьор;, бивш пресаташе на Симеон Сакскобургготски;, председател на Съюза на тракийските дружества в България, бивш депутат;, певец и продуцент;, икономист, бивш министър на икономиката и енергетиката;, двукратна европейска шампионка на 100 метра с препятствия;, олимпийски, световен и европейски шампион на троен скок, треньор; ", "date": "2020.01.27", "title": "Родени на 27 януари"}
