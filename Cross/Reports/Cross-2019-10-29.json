{"url": "http://www.cross.bg/sofiya-fandukova-spasi-1616774.html", "text": "/КРОСС/ Гражданската организация Спаси София отправи официална покана до Йорданка Фандъкова и Мая Манолова за професионален и обективен дебат, фокусиран върху конкретните проекти и решения за София.Активистите организират дебата в четвъртък от 20:00ч. и ще го предават на живо в интернет като са дали срок до сряда в 14:00ч. за потвърждение от щабовете на двата кандидата.Водещ на дебата ще бъде Борис Бонев, който получи широка подкрепа като независим, граждански кандидат.В рамките на 1 час, Фандъкова и Манолова ще дискутират върху 4 теми: транспорт, градска среда, чистота на въздуха и открито управление.От Спаси София смятат, че е недопустимо 5 дни преди ключовия балотаж за София да няма дебат.Според тях, жителите на една демократична и европейска столица заслужават да чуят ясни отговори и решения за основните теми, които ги засягат пряко. ", "date": "2019.10.29", "title": "Спаси София кани Фандъкова и Манолова на дебат за София"}
{"url": "http://www.cross.bg/georgiev-obicham-detzata-1616773.html", "text": "/КРОСС/ Сред кандидатите на БСП, които ще се състезават на балотажите за районни кметове в София с номер 56 в бюлетината, е един лекар от \"Спешна помощ\" – София. Бивш фехтовач е, разпуска с каяк, има куп хобита, много и разностранни интереси и е баща на три деца. Името му е д-р Делян Георгиев, на 33 години, и влиза в балотажа като фаворит за кметския стол на район \"Изгрев\" от името на социалистическата партия. \"Съпругата ми по принцип винаги ме е подкрепяла във всичко. Тя не е аполитичен човек, винаги гласуваме заедно, но смята, че може би не трябва да се захващам с това предизвикателство, защото е прекалено обсебващо, признава д-р Георгиев. – В момента нейният основен приоритет са децата ни. Синът ни е на 11, по-голямата ни дъщеря вече е на 6, а малката през ноември ще навърши 5\".Според д-р Делян Георгиев спешна помощ е перлата в короната на медицината. \"Защото между живота и смъртта стоиш само ти. Ако направиш всичко, което знаеш, ако го направиш навреме, човекът ще оживее. Ако не... За мен това е огромното предизвикателство”, казва той.Кандидатът на БСП за кмет на район \"Изгрев\" е категоричен, че със смъртта никога не се свиква. \"Много пъти съм чувал колеги – било лекари, медицински сестри или фелдшери – да казват, че след 30 години работа вече са свикнали. Аз не мисля, че е така, казва той. - Дори и сега, след всичките години работа в \"Спешна помощ\", след многото болка и човешко страдание, което съм видял, има неща, с които няма как да свикна. Не можеш да приемеш безстрастно смъртта, да неглижираш присъствието й, за мен това е абсурдно твърдение. Не можеш да свикнеш със страданието, болката или угасването на живота на дете. Това са тежки моменти! Да, може да запазиш присъствие на духа в тежка ситуация и си длъжен, като лекар, да го сториш. Да, може да се абстрахираш от някакви мисли и чувства на паника в определен момент, за да бъдеш адекватен в обстановка на всеобща паника и страх, но никога не можеш да свикнеш! В противен случай трябва да не си човек, а някаква безчувствена машина\".Д-р Георгиев силно вярва, че любопитството движи света. \"По принцип имам много интереси и хобита. Бивш спортист съм, тренирах фехтовка дълго време. Това е един от любимите ми спортове, разказва той. – Страшно обичам да ходя на риба. Тази година успях само два пъти да отида, а това е голяма мъка за човек, който обича. Обичам спокойствието на риболова. Обичам планината, природата... Скоро водих децата в Бели Искър, Самоковско, където открихме едни хубави екопътеки. Обичам да чета книги, най-различна литература. Много обичам да карам каяк. Обичам да ходя на концерти. Като изключим традиционните рок, джаз и съвременна музика изобщо, страшно много обичам опера. Харесва ми. Това изкуство, което много хора не разбират, мен ме успокоява. Миризмата на залата, столовете, музиката, гласовете... Старая се да уплътнявам всяка свободна минута пълноценно и да не я губя. Надявам се да съм добър пример за децата. Но това ще го разберем, живот и здраве, след време. Когато те самите ми кажат какъв баща съм бил...\".", "date": "2019.10.29", "title": "Д-р Делян Георгиев – фаворитът за кмет на „Изгрев“"}
{"url": "http://www.cross.bg/putnitzi-novi-dectinatzii-1616749.html", "text": "/КРОСС/ Зимнoтo paзпиcaниe нa пoлeтитe oт и дo лeтищaтa пo poднoтo Чepнoмopиe вeчe e в cилa, cъoбщиxa oт Frароrt.Πpeз пepиoдa дo 31 мapт oт лeтищeтo в мopcĸaтa ни cтoлицa щe ce ocъщecтвявaт oбщи 17 диpeĸтни въздyшни вpъзĸи, oт ĸoитo 5 щe бъдaт нoви - дo Ливъpпyл, Бepлин - \"Шьoнeфeлд\", Kьoлн, Xaмбypг и Πapиж \"Бoвe - Tилe\".Ocтaнaлитe дecтинaции вĸлючвaт пoлeти дo Coфия, Bиeнa, Иcтaнбyл, Mocĸвa - \"Дoмoдeдoвo\", Лoндoн -\"Лyтън\", Дopтмyнд, Mюнxeн - \"Meмингeн\", Aйндxoвeн, Лapнaĸa, Teл Aвив, Mилaнo - \"Бepгaмo\" и Koпeнxaгeн.Cпpямo пpeдлaгaнитe дecтинaции пpeз минaлия зимeн пepиoд ce oтчитa 60% pъcт нa цeлoгoдишнитe мapшpyти тaзи гoдинa.Eжeднeвни пoлeти щe имa дo Coфия и Bиeнa, a дo Иcтaнбyл щe ce изпълнявaт пeт пъти ceдмичнo - бeз cpядa и пeтъĸ.Oт нaчaлoтo нa гoдинaтa дo ĸpaя нa мeceц ceптeмвpи лeтищe Bapнa e oбcлyжилo нaд 1,8 милиoнa пътници, 11% oт ĸoитo ce пpидвижвaт c вътpeшни пoлeти. Зa пocoчeния пepиoд лeтищeтo e пocpeщaлo нaй-гoлям бpoй пътници oт Coфия, Mocĸвa, Лoндoн, Bиeнa и Teл Aвив.Haй-нaтoвapeният дeн пpeз гoдинaтa e бил 30 юли c 15 960 oбpaбoтeни пътници.Πpeз 2019 гoдинa лeтищe \"Bapнa\" paбoти c 9 нoви aвиoĸoмпaнии и oбcлyжвa 5 нoви дecтинaции - Ливъpпyл, Beлиĸoбpитaния; Kayнac, Литвa; Kaйpo и Xypгaдa, Eгипeт и Eнфидxa, Tyниc.Лeтищeтo в Бypгac щe изпълнявa тoзи зимeн пepиoд 4 пoлeтa ceдмичнo дo Mocĸвa c aвиoĸoмпaниятa Ѕ7 - пoнeдeлниĸ, cpядa, пeтъĸ и cъбoтa. Ocвeн тoвa щe ce ocъщecтвявaт и пo 2 пoлeтa нa ceдмицa дo Лoндoн oт aвиoĸoмпaниятa Wіzz Аіr - пoнeдeлниĸ и пeтъĸ.Oт нaчaлoтo нa гoдинaтa дo ĸpaя нa ceптeмвpи лeтищe Бypгac e oбcлyжилo oбщo 2,81 милиoнa пътници. Haй-мнoгo пътници ca пocpeщнaти oт Mocĸвa, Πpaгa, Лoндoн, Teл Aвив и Kaтoвицe.Haй-нaтoвapeния дeн пpeз гoдинaтa e бил 2 aвгycт, c oбщo 35 649 oбpaбoтeни пътници.Πpeз 2019 гoдинa лeтищeтo paбoти c 10 нoви aвиoĸoмпaнии и oбcлyжвa 3 нoви дecтинaции - Дъpaм във Beлиĸoбpитaния, Xepcoн в Уĸpaйнa и Лaмeция в Итaлия. ", "date": "2019.10.29", "title": "5 нови директни връзки от летища \"Варна\" тази зима"}
{"url": "http://www.cross.bg/macha-evro-stadion-1616768.html", "text": "/КРОСС/ УЕФА излезе с решение за наказанията след расисткия скандал на мача България – Англия (0:6), игран на 14 октомври в София..Националният отбор трябва да играе следващите си два домакински мача при затворени врата. Освен това ще има две години пробация от днешното решение за расистко поведение на публиката.Това означава, че евроквалификацията на 17 ноември срещу Чехия ще е на празен стадион.Европейската футболна централа глобява БФС със 75 000 евро за поведението на зрителите на Националния стадион „Васил Левски“. Още 10 000 евро ще трябва да платим за освиркването на британския химн преди мача.БФС получи предупреждение за пускането на видеоповторения на екрана на стадиона.Английската асоциация е глобена с 5000 евро за освиркване на българския химн.", "date": "2019.10.29", "title": "УЕФА наказа България с 2 мача на празен стадион и солидна глоба"}
{"url": "http://www.cross.bg/kypur-bradli-dushterya-1616764.html", "text": "/КРОСС/ Въпреки натоварения си график, Брадли Купър отделя достатъчно време на дъщеричката си Леа. Заедно с двегодишното момиченце той се забавлява на детските площадки и пътува, а сега вече посещава и специални събития.Миналия ден актьорът и дъщеря му бяха забелязани в Центъра за сценични изкуства „Джон Кенеди”, на годишните награди „Марк Твен” за принос в развитието на американския хумор. Съдейки по снимките, Купър избира уединени места, където заедно с Леа успяват да се насладят на тържеството. Момиченцето е послушно и спокойно, ивнимателно наблюдава какво се случва, задавайки въпроси на татко си. ", "date": "2019.10.29", "title": "Брадли Купър за първи път се появи с дъщеря си на събитие (Снимки)"}
{"url": "http://www.cross.bg/bregovo-sektziya-predsedatelyat-1616763.html", "text": "/КРОСС/ Поддръжници на два предизборни щаба във видинската община Брегово се сбиха в изборната нощ. Сред тях бил и един от кандидат-кметовете.Брегово е едно от местата, където тази неделя ще има балотаж. Двамата опоненти ще се явят на втори тур с разлика от само 60 гласа след първия. Напрежението между двете агитки ескалирало час след полунощ, когато единият от кандидатите получил обаждане от председателя на една от подвижните избирателни секции Целият предизборен щаб се отзовал на сигнала.Първи под ударите им попаднал председателят на въпросната подвижна избирателна секция Александър Матеев. Полицията обаче се намесила и потушила напрежението. Според предизборния щаб на опонентите им обаче ситуацията била различна. Те са сезирали институциите за нарушаване на изборните правила. От ГЕРБ твърдят, че председателят на подвижната секция е пресякъл манипулация на вота. По случая вече работи и прокуратурата. ", "date": "2019.10.29", "title": "Поддръжници на двама кандидат-кметове се сбиха в Брегово (Снимки)"}
{"url": "http://www.cross.bg/ychastuk-zhelezoputnata-vlakovete-1616753.html", "text": "/КРОСС/ Национална компания „Железопътна инфраструктура“ въведе в 72-часова пробна експлоатация нови компютърни системи за управление движението на влаковете в гарите Маноле и Белозем от днес.С това приключва изпълнението на обект „Рехабилитация на железопътен участък Скутаре-Оризово“, част от втората фаза на проекта за обновяване на железопътната линия Пловдив-Бургас.Проектът се съфинансира със средства от Европейския съюз чрез Оперативна програма „Транспорт и транспортна инфраструктура“ 2014-2020.С изпълнението на тази част от проекта се постига повищаване скоростта на движение на влаковете в участък Скутаре-Оризово и намаляване на времепътуването, повишаване на безопасността, осигуряване на достъпна среда до железопътната инфраструктура за лица с намалена подвижност, привеждане на железопътната линия в участъка с европейските стандарти и оперативна съвместимост с Трансевропейската жп мрежа.", "date": "2019.10.29", "title": "Нови компютърни системи управляват движението на влаковете в железопътен участък Скутаре-Оризово"}
{"url": "http://www.cross.bg/evrokomisar-laiien-rymuniya-1616772.html", "text": "/КРОСС/ Новоизбраният председател на Европейската комисия Урсула фон дер Лайен е изпратила писмо до Букурещ, в което отново настоява румънските власти да й предложат име за нов еврокомисар. Това съобщи на пресконференция говорител на ЕК.По неговите думи изслушванията на новопредложените за еврокомисари от Унгария и от Франция вчера са преминали успешно.Фон дер Лайен е потвърдила възможностите на унгарския и на френския кандидат да бъдат еврокомисари и е съобщила оценката си на Съвета на ЕС. Сега следва тези двама кандидати да положат изпит пред Европейския парламент.ЕК уточни вчера, че най-късно до 1 декември ще изчака с решението на въпроса дали еврокомисар да бъде предложен и от Великобритания. Досега се очакваше това да не бъде необходимо заради намерението на Великобритания да напусне ЕС тази седмица.След решението на ЕС да удовлетвори искането на Лондон за нова отсрочка на раздялата, Фон дер Лайен ще започне разговори с британските власти по въпроса за еврокомисаря, поясни говорител на комисията. Номинацията за еврокомисар от страна на Румъния е една от причините, поради които лидерът на левоцентристката партия \"Про Румъния\" Виктор Понта не се е договорил с лидера на либералите Лудовик Орбан, който бе предложен да състави новото румънско правителство след падането от власт на кабинета на Виорика Дънчила, съобщава информационният сайт Зиаре, като се позовава на \"Политико\".Американската медия посочва, че бъдещето на Урсула фон дер Лайен, която бе избрана за председател на новата Европейска комисия, зависи и от капризите на румънската политика. Както съобщи БТА, говорител на ЕК заяви в края на миналата седмица, че Урсула фон дер Лайен все още очаква румънските власти да й предложат ново име за еврокомисар.Лидерът на партия \"Про Румъния\" Виктор Понта е заявил пред \"Политико\", че е опитал да обясни на лидера на либералите Лудовик Орбан, че ако предложи консерватор за еврокомисар, ще наруши \"равновесието\" в Брюксел.Затова Понта, който е бивш премиер и бивш лидер на Социалдемократическата партия, предложил новата номинация също да бъде от редиците на социалдемократите, но Лудовик Орбан отказал.Управляващата в Румъния СДП предложи за еврокомисар по транспорта социалдемократката Рована Плумб, но кандидатурата й бе отхвърлена от правната комисия на Европейския парламент. След това премиерът Виорика Дънчила предложи евродепутата от СДП Дан Ника, но избраната за председател на ЕК Урсула фон дер Лайен даде да се разбере, че очаква друга кандидатура. Междувременно правителството на Дънчила бе свалено с вот на недоверие в парламента, а новият кабинет на предложения за премиер лидер на либералите Лудовик Орбан все още не е гласуван в парламента.Партия \"Про Румъния\" отказа да подкрепи новото правителство на Орбан, въпреки че участва във вота на недоверие редом до опозицията.Партията на Понта може и да бойкотира заседанието на 4 ноември, на което ще бъде гласувано новото правителство, което вероятно ще създаде проблем със събирането на кворум, тъй като и социалдемократите обявиха такова намерение.За да встъпи в длъжност новото правителство, то трябва да получи подкрепа от минимум 233 народни представители. Такъв е броят и на парламентаристите, които трябва да присъстват на заседанието, за да има кворум, отбелязват румънските медии.", "date": "2019.10.29", "title": "Урсула фон дер Лайен настоява с писмо Румъния да предложи еврокомисар"}
{"url": "http://www.cross.bg/filma-braiiun-noemvri-1616754.html", "text": "/КРОСС/ Очакваната с огромен интерес българо-британска продукция “Доза Щастие” тръгва по кината в цялата страна от 8 ноември. Историята е вдъхновена от биографичната книга “Падение и спасение”, която разказва за 7 години от живота на младата майка Весела Тотева и нейната дъщеря Валя.Един от малкото хора, които са гледали филма преди да се е появил официално на екран, е не друг, а легендарният вокалист на Placebo, Брайън Молко., споделя Яна Титова, режисьор на лентата. Филмът дотолкова го пленява, че Брайън веднага предлага да подари едно от емблематичните парчета на Placebo, с което според него филмът ще започне по още по-въздействащ начин. разказва Алек Алексиев, звездата от “Възвишение” и “Откраднат Живот”, който е продуцент на “Доза Щастие” и изпълнява една от основните мъжки роли във филма.Според запознати с филмовата индустрия, единици са случаите по света, в които толкова голяма група решава да подари музиката си на комерсиална продукция. Tака оригиналът на „Protect Me From What I Want“ (https://youtu.be/l08wBPBIqZE) ще озвучава началните кадри на историята, докато 16-годишната бунтарка Весела, която е отегчена от училището, се впуска в търсене на по-любопитни занимания.Участие във филма ще вземат още любими големи имена, сред които Димитър Николов („Тайната градина“, „Христо“), Асен Блатечки, Ирмена Чичикова, Иван Бърнев, Силвия Лулчева, Васил Бинев, Стефан Вълдобрев, Стоян Дойчев, а главната роля се пада на Валентина Каролева. Операторската работа по филма е дело на Мартин Балкански, снимал редица български и международни продукции като главен или асистент оператор. Името му е свързано с „Откраднат живот“, „Тилт“, „Кецове“, „Недадените“, „18“. „Доза Щастие“ е по сценарий на Яна Титова.Продуценти са bTV Studios и NO BLINK Studio в лицето на Александър Алексиев и Николай Стоичков.  \n\t\t\t\t\tОфициален сайт: Facebook: ", "date": "2019.10.29", "title": "В „Доза Щастие“ ще звучи парче на една от най-великите британски групи (Видео)"}
{"url": "http://www.cross.bg/boris-tzvetkov-raiiona-1616756.html", "text": "/КРОСС/ Борис Цветков – един от най-активните общински съветници в досегашния СОС - е кандидатът за кмет на БСП в район \"Искър\". Той  ж.к. \"Дружба\" и отлично познава проблемите в кварталите от тази част на София. Наясно е и с всичките трудности и подводни камъни, които би срещнал в управлението на района.\"Важно е районната администрация, начело с кмета на района, да отстоява интересите на мнозинството от хора\", категоричен е той. А в отстояването на интересите на хората Борис си поставя три приоритета: транспорт, презастрояване и включване на  в управлението на района.Борис Цветков държи районът около езерото да бъде запазен в сегашния си вид – като парк, а не да се презастрои. Трябва да се предотврати строителството около него, около Дома на културата и в парка до 108 СУ. Зелените площи трябва да бъдат запазени, защото в столицата стават все по-малко. \"Не е нормално в замърсен с фини прахови частици град и район, при няколко метростанции, хората да са принудени за няколко спирки да чакат по 20-30 минути автобус, коментира Борис Цветков. Но това не изчерпва проблемите в транспорта. Освен нередовните автобуси самата материална база е некачествена, а маршрутите не са съобразени с нуждите на квартала.\"Нека използваме енергията и желанието на хората да участват в управлението на район \"Искър\" и заедно да поставим и приоритизираме проблемите, да търсим и предлагаме решения\", смята Борис Цветков. Това е начинът, по който той вижда бъдещето управление на района. Борис Цветков е част от създадени вече обществени и квартални съвети в ж.к \"Дружба\" 1 и 2, село Бусманци, кв. \"Абдовица\" и кв. \"Димитър Миленков\". За него активното участие на жителите е в основата на целанасочена политика на местно ниво и той вече търси тяхното активно участие. В годините назад Борис Цветков е успял да спечели подкрепата на редица организации – освен обществените и кварталните съвети, той има подкрепата и на Българския антифашистки съюз.Борис е семеен – обича да пътува из България със съпругата и сина им. Релаксират заедно сред природата. Карат велосипеди и откриват нови и интересни места в страната. Помагал е в организацията на младежи от района да организират различни туристически инициативи – изкачване на Черни връх, младежки поход до връх Полувраг в Лозенската планина. Организира и почистването на парка около езерото и засаждането на дървата, част от инициативата \"Дружба - красива и справедлива\".Борис Цветков, често се обръща към съкварталците си от район \"Искър\" да бъдат активни, да търсят правата си, да се интересуват от кандидатите за кметове и общински съветници, техните платформи и целите, които имат. \"Направете своята преценка и гласувайте – с вашия глас може и ще бъде избран следващият кмет, който всички ние искаме. Той може да промени района и да подобри живота на хората!\", казва Борис Цветков. Той смята, че хората трябва да бъдат активни и да се интересуват от политиката на местно ниво, за да имат информиран избор и да участват активно в решенията, които се взимат за тяхното бъдеще.", "date": "2019.10.29", "title": "Борис Цветков: С Вашия глас можем да променим „Искър“"}
{"url": "http://www.cross.bg/zdraveopazvane-poveche-otdelya-1616759.html", "text": "/КРОСС/ Около 86% от българите смятат, че държавата трябва да отделя повече средства за здравеопазване. А над половината - 53 на сто не са удовлетворени от нивото на здравното обслужване у нас. Това показва социологическо проучване, представено на национална конференция \"Заедно за повече здраве\".Въпреки това хората имат високо доверие в медицинските специалисти. 73% от анкетираните казват, че вярват на фармацевтите, 64 на сто имат доверие в лекарите, а 65% - в професионалистите по здравни грижи.На 42% от анкетираните не им се е налагало да доплащат за медицинска помощ, но точно половината - 50% - са доплащали. Около 86% от участниците са на мнение, че държавата трябва да отделя повече средства за здравеопазване.Близо 96% от запитаните са на мнение, че парите за здравеопазване трябва да се харчат по-ефективно. 38% искат средствата за здрав да отидат за подобряване на материалната база с болниците. Според 54% от запитаните българските пациенти нямат добър достъп до съвременни лекарства.Българският мъж късно отива на лекар и затова мъжете са с по-ниска продължителност на живота спрямо жените, стана ясно още от конференцията.", "date": "2019.10.29", "title": "86% от българите искат държавата да отделя повече средства за здравеопазване"}
{"url": "http://www.cross.bg/infrastryktyra-transportna-pokolenie-1616755.html", "text": "/КРОСС/ Държавата подкрепя сектора на логистиката с изграждането на модерна транспортна инфраструктура и с насърчаване на изграждането на мобилни мрежи от пето поколение. Това заяви заместник- министърът на транспорта, информационните технологии и съобщенията Андреана Атанасова на откриването на Логистичната конференция 2019. Организатори на форума са Българска транспортна преса и списание Логистика.Заместник-министърът припомни, че в рамките на програмния период 2007 – 2013 г., по ОП „Транспорт“, са реализирани 120 транспортни проекта на обща стойност близо 2 млрд. евро.„Със средства от ОП „Транспорт и транспортна инфраструктура“ 2014 – 2020 г. се изпълняват железопътни проекти по направлението „изток – запад“ на обща стойност над 1,3 млрд. лв. По линия на Механизма за свързване на Европа се реализират железопътни проекти на обща стойност около 860 млн. лв.“, добави тя.По думите на Андреана Атанасова постъпленията от винетни такси също се инвестират в подобряването и поддържането на пътната инфраструктура.През 2019 г. се очаква да бъдат събрани около 400 млн. лв. Тя добави, че с ефективното въвеждане на тол такси за тежкотоварните автомобили ще се обърне моделът за финансиране на пътния сектор и тежкотоварният трафик ще поеме своята отговорност постигане на по-добро качество на републиканската пътна мрежа.Логистиката все повече зависи от цифровата свързаност, затова и държавата е предприела редица стъпки за подкрепа на развитието на мобилни мрежи от пето поколение, каза Андреана Атанасова. Като една от мерките, според нея, е облекчаването на режимите за изграждане на базови станции, необходими за пето поколение комуникации.В същото време, Министерството на транспорта, информационните технологии и съобщенията е национален координатор по отношение на свободното движение на данни, които са от изключително важни за логистиката.В заключение заместник-министърът подчерта, че както модерната транспортна инфраструктура, така и цифровизацията, имат потенциал да променят управлението на логистичните процеси, така че да бъде намалена административната тежест и да се постигне по-ефективно използване на ресурсите. ", "date": "2019.10.29", "title": "Държавата подкрепя логистичния сектор с развитие на транспортната и цифрова инфраструктура "}
{"url": "http://www.cross.bg/myasto-dobre-protivovuzpalitelno-1616757.html", "text": "/КРОСС/ В студения сезон е добре да подкрепим имунитета си с натурални средства.Според холистичната медицина е добре да се доверим на изпитаните природни продукти, които имат противовъзпалително действие. Те са богати на антиоксиданти и предпазват от вирусни и бактериални инфекции.Първото място се отрежда на . Най-лесният вариант за ползване е във вид на клеева тинктура, като приемът е минимум по 10 капки на ден, разтворени в чай или вода, преди хранене.Второто място се отрежда на , който укрепва дейността на сърцето и прочиства дихателните пътища. Лечителят Петър Димков е наричал цвета от бъз „най-силната българска билка“.На трето място е  под формата на билков екстракт. Тя има силно противовъзпалително действие.", "date": "2019.10.29", "title": "В студения сезон е добре да подкрепим имунитета си с натурални средства (Снимки)"}
{"url": "http://www.cross.bg/ninova-izbori-pobeda-1616758.html", "text": "/КРОСС/ \"Поздравявам всички българи, гласували на тези избори и проявили своята гражданска активност. Благодаря на всички наши кандидати, общинските, областните структури, депутатите в българския и Европейския парламент, на Националния съвет, които се включиха в тази кампания, за да е тя силната, положителна и усмихната. Вие предложихте реални решения на хората\", това заяви председателят на БСП Корнелия Нинова на пресконференция в централата на БСП.Тя поздрави партията, че е устояла на натиска, компроматната война и на заплахите.\"И в тези избори цялата държавна машина беше изправена срещу вас. Бяхте подложени на заплахи, стигна се до това- да конфискуват баници като веществени доказателства, да пишат, че семействата са ви напуснали, че децата ви са се отказали от вас. Благодаря ви, че не се поддадохте на всичко това и продължихте. Благодари ви на всички вас. Страхотен национален отбор сме. Вярвам, че той ще се запази и след тези избори\", допълни Нинова.", "date": "2019.10.29", "title": "Нинова:  Да се обединим за промяната. Тя започна в неделя (Снимки)"}
{"url": "http://www.cross.bg/airbus-indigo-samoleta-1616761.html", "text": "/КРОСС/ Индийската авиокомпания IndiGo е пред финализиране на сделка за 300 пътнически самолета от Airbus, според запознати с преговорите, което би било една от най-големите сделки на европейския производител, пише Bloomberg.Поръчката включва самолети от фамилията А320, включително и последния XLR вариант, според същите източници, пожелали анонимност.Сделката представлява голяма победа за Airbus срещу конкуренцията от Boeing, който още търпи щети от приземяването на най-продавания си модел 737 МАХ.За IndiGo, поръчката на 300 самолета ще помогне за утвърждаване като нискотарифен превозвач в Индия, която е един от най-бързо растящите пазари в света.Базовият модел на А320neo е струвал по 110.6 млн. долара бройката през 2018 г., a сделка при тези цени би се оценила на над 33 милиарда долара, като тук не се смятат търговските отстъпки.Airbus отказаха коментар на този етап, IndiGo също не отговорят засега.", "date": "2019.10.29", "title": "Airbus е близо до сделка за 300 самолета с индийска авиокомпания "}
{"url": "http://www.cross.bg/livurpyl-anfiiild-tores-1616760.html", "text": "/КРОСС/ Фернандо Торес ще се завърне на „Анфийлд“ в двубой за благотворителност. Мачът между легенди на Ливърпул и Барселона ще се играе на 28 март 2020-а.35-годишният футболист, който прекрати кариерата си през 2018-а, заяви, че е щастлив от възможността отново да облече червената фланелка през март 2020 и се надява да отбележи пред „Коп“. Торес напусна „Анфийлд“ през 2011-а и това ще е първото му завръщане в Мърсисайд след оттеглянето.Испанецът отбеляза 81 гола в 142 мача за три години и половина в Ливърпул. После той отиде в Челси за 50 млн. паунда.„Получих много покани от Ливърпул да играя с тях в миналото, но не можех да го направя. Така че сега ще бъда особено щастлив да се завърна и да облека отново червената фланелка. Чувствах се много горд със себе си от първия си ден в клуба. Знаех, че едни от най-добрите нападатели в историята са играели за Ливърпул преди на „Анфийлд“, така че тези фенове са видели през годините много добри играчи. Привилегия е, че феновете измислиха песен за мен. Помня как преди я слушах толкова много пъти, когато играех у дома или навън. Да я чуя още веднъж ще бъде наистина специално“, завърши той.", "date": "2019.10.29", "title": "Торес се връща в Ливърпул заради благотворителност"}
{"url": "http://www.cross.bg/zhivko-horata-izbiratelnata-1616742.html", "text": "/КРОСС/ \"На втория тур на местните избори предстои да бъдат използвани всички възможни стратегии, ще има активизация на местното политическо задкулисие и ще се използват ресурсите на контролирания и купен вот\", прогнозира в ефира на Радио „Фокус“ социологът Живко Георгиев. Той бе категоричен, че ако се гласува на балотаж, то там хората избират или статуквото, или промяната. По думите му на много места избирателната активност идната неделя ще е по-ниска в сравнение с тази на първи тур. Ще има обаче и такива, които ще излязат единствено на балотажа.Според Живко Георгиев  политическото съзнание в София е силно индивидуализирано и трудно се влияе от политически лидери.Той прогнозира, че избирателната активност на втори тур ще бъде съизмерима с тази на първи. По думите му в България гражданите искат промяна, но в същото време смятат, че тя е невъзможна.В политическия модел има много проблеми, а хората не са въодушевени от начина, по който се развива той, каза още Живко Георгиев. Според него хората са силно отчуждени от партии, политици и политическо говорене.\"Преобладава апатия. Като цяло избирателната активност е доста ниска. Разбира се няма обобщени данни за страната, но за местни избори, които са били винаги доста мотивиращи, активността, която наблюдаваме е ниска. Имайте предвид, че прекалено много са хората, които са гласували само за кмет, не за листа, само за листа, но не за кмет. Тоест реално твърде много са против всички и ако изчистите тези проценти ще видите, че по-скоро избирателната активност клони към 40%\", обясни още социологът.Живко Георгиев уточни, че няма единна тенденция в избора на хората. Има общини, в които търсенето на алтернативи е излязло на преден план с много добри резултати. На други места се наблюдава неприятната тенденция, силно да се представят корпоративни играчи и то главно в големите градове.", "date": "2019.10.29", "title": "Живко Георгиев: Цялото задкулисие на купения вот ще се задейства на балотажите"}
{"url": "http://www.cross.bg/bude-verciya-cpored-1616743.html", "text": "/КРОСС/ Някoлкo мeceцa cлeд нoвинaтa, чe Аudi cмятa дa ce oткaжe oт купeтo TT, дoбивa oчeртaния eвeнтуaлният му нacлeдник в гaмaтa нa нeмcкaтa мaркa.", "date": "2019.10.29", "title": "Audi TT се преражда като кросоувър"}
{"url": "http://www.cross.bg/magnityd-dyshi-zemetresenie-1616744.html", "text": "/КРОСС/ Най-малко двама души загинаха и десетки са ранени при силното земетресение във Филипините днес. Трусът с магнитуд 6,6 разтърси южния филипински остров Минданао само седмица след мощно земетресение в района, което причини смъртта на петима души.Трусът е бил на дълбочина от 7 километра, с епицентър на около 25 километра североизточно от град Тулунан. Разрушения има и върху инфраструктурата.Филипините се намират в т. нар. Тихоокеански огнен пръстен, където стават около 90 процента от трусовете на Земята, отбелязва ДПА.Над 220 души загинаха при земетресение с магнитуд 7,1 в централната част на архипелага през октомври 2013 г. Трус с магнитуд 7,8 причини повече от 2400 жертви на северния остров Лусон през юли 1990 г.\n\t\t\t\t\t", "date": "2019.10.29", "title": "Трус с магнитуд 6,6 разтърси южния филипински остров Минданао, има жертви (Видео)"}
{"url": "http://www.cross.bg/yvrezhdaniya-zaetostta-traiini-1616745.html", "text": "/КРОСС/ Над 545 000 лв. допълнително ще се насочат към Националната програма за заетост и обучение на хора с трайни увреждания. Това реши Националният съвет за насърчаване на заетостта към Министерството на труда и социалната политика.Допълнителните средства се осигуряват чрез вътрешно преразпределение на 1 624 788 лв. от бюджета на Националния план за действие по заетостта за 2019 г. ", "date": "2019.10.29", "title": "545 000 лв. допълнително за заетост и обучение на хора с трайни увреждания"}
{"url": "http://www.cross.bg/higiya-snimki-planeta-dzhydzhe-1616746.html", "text": "/КРОСС/ Най-хубавите снимки на астероида Хигия, направени с Много големия телескоп в Чили, разкриха, че той е почти идеално сферичен - основното изискване, за да бъде повишен статутът му до планета-джудже, съобщи Ню сайънтист.Начинът, по който Хигия се е образувала, обаче може да наложи преосмисляне на дефиницията.Астероидът Хигия е открит през 1849 г., но досега астрономите нямаха негови снимки с висока резолюция.От наличните данни беше невъзможно да бъде определено до каква степен промените в отразената от Хигия светлина се дължат на вариации във формата спрямо вариации в яркостта на повърхността.Новите снимки за първи път разкриха истинската му форма.За да бъде определен като планета-джудже, един обект трябва да отговаря на четири критерии - да е на орбита около Слънцето, да не е луна, да не е отблъснал всички по-малки обекти в орбитата си и да има достатъчно маса, така че собствената му гравитация да му е придала сферична форма.Досега Хигия отговаряше на първите три, но не и на четвъртия.Новите снимки, направени от Мирослав Брож от Карлови университет в Прага и колегите му, показват, че Хигия отговаря и на четвъртия критерий.С диаметъра си от 430 км Хигия ще е най-малката известна планета-джудже.Според специалистите тя се е образувала различно от останалите - в сблъсък, разбил по-голям космически обет, чиито фрагменти са се съединили в сфера, а не като формата се е променяла постепенно с времето.", "date": "2019.10.29", "title": " Слънчевата система вече си има нова най-малка планета-джудже"}
{"url": "http://www.cross.bg/kolmar-kushti-gradut-1616747.html", "text": "/КРОСС/ Един прелестен град с много цветове, който толкова очарова посетителите си, че някои от тях го определят като най-красивия в Европа – това е Колмар във френската провинция Елзас. Почти на границата с Германия, той е наричан още и „малката Венеция“. Причината е повече от ясна: в един от кварталите канали заместват улиците и предлагат възможност за незабравими разходки с гондола.Това обаче далеч не е целият чар на Колмар. Както виждате и от снимките, градът привлича хиляди туристи и с подредените като разноцветна мозайка кокетни живописни къщи – особено в старата му част, която е много добре запазена и те потапя в неповторима ренесансова атмосфера на спокойствие и романтика. На всичкото отгоре е едно от най-слънчевите и сухи места във Франция – а кой турист не предпочита хубавото време?Историята на Колмар датира още от 9 век, а днес градът се гордее и със славата си на столица на елзаското вино. Има достатъчно уютни ресторантчета и барове, където да го опитате, а ако предпочитате културния туризъм, пак няма да останете разочаровани – архитектурните забележителности и перфектно запазените през вековете (и все още обитаеми) къщи са в изобилие.Една от тях е родното място на Фредерик Огюст Бартолди – създателят на Статуята на свободата, която е превърната в къща-музей. Задължителни за разглеждане са готическата катедрала „ Свети Мартин“ и Домениканската църква, а ако обичате музеите, освен „Бартолди“, можете да посетите „Унтерлинден“ и Музея на детските играчки. ", "date": "2019.10.29", "title": "Колмар – френската малка Венеция (Снимки)"}
{"url": "http://www.cross.bg/kyba-rysiya-strana-1616748.html", "text": "/КРОСС/ През последната година Русия е изпратила в Куба 1000 микробуса, 50 локомотива, десетки хиляди туристи и обеща да модернизира електропреносната мрежа на острова в рамките на план за реновиране, възлизащ на милиони долари.Руско-кубинската търговия почти се удвои след 2013 г. до очакваните тази година 500 млн. долара, основно за сметка на руския износ за Куба. Редица високопоставени руски представители посетиха техния бивш съюзник в Карибско море, включително премиерът Дмитрий Медведев. Днес кубинският президент Мигел Диас-Канел ще пристигне в Москва за среща с руски представители, включително с руския президент Владимир Путин и се очаква двамата да подпишат споразумения за по-активна търговия и сътрудничество.Руско-кубинските отношения са далеч от тези през епохата на Студената война, когато Куба беше почти тотално зависима от съветския блок, смятащ острова за свой преден пост в Америките, а посли го изостави през 90-те години. Но анализатори на кубинската и руската външна политика казват, че има осезаемо затопляне между двата бивши партньора, предизвикано отчасти от скъсването с политиката за отваряне към Куба на правителството на президента Барак Обама, осъществено от администрацията на президента Доналд Тръмп. Куба и Русия твърдо подкрепят също и венецуелския президент Николас Мадуро, който САЩ се опитват да свалят от власт.\"Направихме огромни грешки през 90-те години, като обърнахме гръб на Куба. Това време определено изтече и съм напълно сигурен, че отношенията ни заслужават по-голямо внимание от страна на Русия\", заяви Константин Косачов, председател на комисията по външна политика в горната камара на руския парламент. \"Те заслужават повече инвестиции от страна на Русия едновременно под формата на финансиране и оборудване, разбира се, но също и във вид на човешки ресурси. И определено трябва да съдействаме, трябва да помагаме на Куба. Трябва да подкрепяме Куба докато тя е дискириминирана, докато е под бремето на санкциите, докато е обект на блокада от страна на САЩ\", добави той.Нито една от двете страни не разкрива подробности за подобряващите се връзки, но руският износ за Куба включва нови модели на автомобили \"Лада\" и камиони \"Камаз\". Създадено е ново кубинско-руско съвместно предприятие за строителни материали, а когато Медведев посети Куба този месец, той откри рафинерия и подписа споразумение за ремонт на три електроцентрали от съветската епоха.С намаляването на туристите от САЩ, посещенията от Русия са се повишили с 30 процента през 2018 г. до 137 000 души.\"Русия се опитва да запази зоната си за влияние, която е имала през съветската епоха, като търси партньори в Латинска Америка и показва на Вашингтон, че все още е световна сила\", каза Артуро Лопес-Леви, роден в Куба асистент по международни отношения и политология в Университета \"Холи Неймс\" в Оукланд, Калифорния и добави: \"Куба се включва в проекти, от които може да извлече полза и те вече дават резултати на острова\".Русия не крие желанието си да играе ролята на надежден партньор на Куба, която среща враждебност от страна на САЩ, включително санкции върху кораби превозващи петрол от Венецуела.\"Очевидно е желанието на САЩ да създадат отровна атмосфера около сътрудничество с Куба, да сплашат инвеститорите и да блокират притока на енергийни ресурси\", заяви Медведев по време на посещението си в Хавана и добави: \"Куба винаги може да разчита на подкрепата на Русия\".През 60-те, 70-те и 80-те години Куба беше пълна с руска продукция и с руски граждани, които работеха редом с кубинците в химически заводи, мини и военни бази. Москва изпрати милиарди под формата на помощ преди разпадът на Съветския съюз да доведе до катастрофален 30-процентен спад на БВП.Куба остана с 35 млрд. долара дълг към Съветския съюз, 90 процента от който Русия опрости през 2014 г., събитие което според кубинския антрополог от руски произход Дмитри Прието Самсонов е начало на съвременна ера в отношенията между двете страни.\"Русия започна да мисли повече за своите бизнес и държавни интереси, и бе поставено началото на нови взаимоотношения с Куба на мястото на предишните братски връзки\", каза Прието.", "date": "2019.10.29", "title": "Русия и Куба възстановяват връзките, скъсани през Студената война"}
{"url": "http://www.cross.bg/partiya-izbori-dekemvri-1616750.html", "text": "/КРОСС/ Джереми Корбин обяви, че Лейбъристката партия е готова да подкрепи предсрочни парламентарни избори, след като ЕС27 гарантира ново отлагане на Брекзит, пише \"Гардиън\".Днес Либералните демократи и Шотландската национална партия ще подкрепят законопроект, внесен от правителството на премиера Борис Джонсън, за организиране на предсрочни избори. Лидерът на лейбъристите потвърди, че партията му също ще подкрепи проектозакона.Корбин заяви на среща на кабинета в сянка, че е изпълнено последното условие на лейбъристите за предсрочен вот, а именно избягване на Брекзит без сделка.Сега чухме от ЕС, че отлагането на Брекзит до 31 януари е потвърдено, така че през следващите три месеца нашето условие за избягване на Брекзит без сделка е изпълнено, обяви Джереми Корбин.Сега ние ще започнем най-амбициозната и радикална кампания за реална промяна в нашата страна, отбеляза той.От \"Даунинг стрийт\" обявиха, че планират да насрочат изборите за 12 декември, но днес източник от британското правителство отбеляза, че ще са готови да приемат промяна, ако бъде предложена от Либералните демократи и Шотландската национална партия да се проведат ден по-рано - 11 декември.Източник от Либералните демократи заяви, че партията е склонна да разгледа датата 11 декември. От Шотландската национална партия все още не са взели решение.Джонсън не успя да получи необходимата подкрепа от 2/3 мнозинство в Камарата на общините при гласуването вчера да се проведат избори на 12 декември. Вчера лейбъристите се въздържаха при гласуването.", "date": "2019.10.29", "title": "Лейбъристите подкрепят предсрочни избори преди Коледа"}
{"url": "http://www.cross.bg/airpods-myzika-dolara-1616751.html", "text": "/КРОСС/ Apple увеличава гамата си от слушалки с още едно предложение. Компанията ще пусне на пазара новите AirPods Pro, съобщи самата тя.Слушалките са по-скъпи от обикновения модел като ще струват 249 долара.За значително по-високата цена (100 долара повече) те ще предложат повече функции и изцяло нов дизайн.AirPods Pro ще предлагат система за активно блокиране на околния шум, подобрен звук чрез Adaptive EQ технология и режим \"Прозрачност\".Този режим позволява на потребителите да слушат музика, но без слушалките да изолират околния шум.Това ще е полезно по време на ходене на улицата например или пътуване в транспорта, за да не се пропускат важни съобщения.Включването на режима става от нов сензор, който е вграден в стъблото на слушалките.AirPods Pro отново ще могат да се презареждат безжично, като осигуряват 24 часа слушане на музика и 18 часа говорене по телефона.Разбира се, съвместими са и с гласовия асистент Siri.Продажбите им започват още от 30 октомври тази година.", "date": "2019.10.29", "title": "Apple пуска още по-скъпите слушалки AirPods Pro"}
{"url": "http://www.cross.bg/izkopni-razpredelenie-stroitelna-1616752.html", "text": "/КРОСС/ Несъобразени изкопни работи на строителна фирма са причината за прекъсването на електрозахранването в гр. Разлог.Скъсан е кабел 20 kV, собственост на ЧЕЗ Разпределение България, като в резултат спря токът на 1300 клиенти за 80 минути.ЧЕЗ Разпределение България призовава фирмите да координират с компанията поне две седмици предварително къде и кога ще извършват изкопни дейности.Това може да става на телефон 0700 10 010 или на имейл .", "date": "2019.10.29", "title": "Клиенти на ЧЕЗ Разпределение в Разлог без ток заради изкопни дейности на строителна фирма"}
{"url": "http://www.cross.bg/pyrdzha-nirmal-stupi-1616732.html", "text": "/КРОСС/ Непалецът Нирмал Пурджа записа историческо постижение с изкачването на Шиша Пангма (8013 м) - най-ниския от осемхилядниците. С това той завърши Хималайската корона за рекордно кратко време.Бившият гурка (непалски воин) стъпи на всички 14 осемхилядника за едва 190 дни (шест месеца и седем дни) и изпълни успешно своя \"Възможен проект\".Рекорда за най-бързо постигане на Хималайската корона държеше кореецът Ким Чан-хо - седем години, десет месеца и шест дни, завършено през 2013 г. Тогава той подобри постижението на поляка Йежи Кукучка (между 1979 и 1987 г.).При похода си към върховете Нирмал Пурджа използва допълнителен кислород, както и подкрепата на шерпи.Ключова роля за успеха на мисията му имаше и дипломацията. Непалецът очакваше специално разрешение от Китай за опита си на Шиша Пангма, тъй като този сезон китайските власти забраниха изкачванията на върха. Все пак преди две седмици Нирмал Пурджа и екипът му получиха зелена светлина.Изпитанието на бившия гурка започна на 22 април с Анапурна (8091 м).След това бяха изкачванията на Дхаулагири (8167 м) на 12 май и Канчендзьонга (8586 м) на 15 май. На 22 май записа историческо постижение, като стъпи на Еверест (8848 м) и на Лхотце (8516 м), а два дни след това изкачи Макалу (8485 м).Нирмал Пурджа се насочи към Пакистан, като първо изкачи Нанга Парбат (8125 м) на 3 юли, а след това Гашербрум I и II (съответно на 15 и 18 юли). На 24 юли дойде ред на К2 (8611 м) и Броуд пик на 26 юли. Последната част от изпитанието продължи с Чо Ойю (8201 м) на 23 септември и Манаслу (8163 м) на 27 септември.Общо 40 души са успявали да изкачат 14-те осемхилядника, като 19 са го направили, без да използват допълнителен кислород. Пръв е италианецът Райнхолд Меснер (между 1970 и 1986 г.).", "date": "2019.10.29", "title": "Нирмал Пурджа влезе в историята с изкачването на всички осемхилядници за 190 дни"}
{"url": "http://www.cross.bg/ysloviya-smyana-zimni-1616733.html", "text": "/КРОСС/ Пътна полиция призовава шофьорите да карат внимателно, тъй като предстои рязка смяна на времето през следващите три дни, съобщиха от пресцентъра на МВР.От там апелираха водачите, на които им предстои пътуване, да тръгват на път с подготвени за движение в зимни условия моторни превозни средства и да шофират със съобразена с променящите се условия скорост.Когато преминавате през сенчести участъци, е възможно на пътното платно да се образува лед, затова шофирайте с особено внимание. Време е за смяна на гумите на автомобилите, напомнят от МВР.Съгласно Закона за движение по пътищата от 15 ноември моторните превозни средства трябва да са с гуми, предназначени за зимни условия или с дебелина на протектора не по-малка или равна на 4 мм.", "date": "2019.10.29", "title": "МВР предупреди шофьорите да карат внимателно заради рязката промяна на времето "}
{"url": "http://www.cross.bg/rozhen-lokomotiv-stadion-1616735.html", "text": "/КРОСС/ Продължава издирването на шофьора, който блъсна велосипедист и избяга в София, съобщава БНТ.Припомняме, че инцидентът стана преди седмица на столичния булевард \"Рожен\" в близост до стадион \"Локомотив\". Няколко дни след това велосипедистът почина.Шофьорът избягал, а на кръстовището на бул. \"Рожен\" няма камери, така че неговото издирване продължава.Полицията и близките на загиналия продължават да търсят информация и свидетели на случилото се.Очаква се велоорганизации и близки на загиналия колоездач да излязат на поход тази вечер.", "date": "2019.10.29", "title": "Продължава издирването на шофьора, блъснал велосипедист при стадион \"Локомотив\""}
{"url": "http://www.cross.bg/myastoto-velosipedist-izbyaga-1616737.html", "text": "/КРОСС/ Велосипедисти излизат тази вечер в 18.00 часа на пореден „Поход за живот“ пред Министерския съвет с искане за предприемане на законодателни промени, засягащи безопасността на колоездачите.Участниците в акцията ще призоват и за по-активни действия от страна на МВР и на гражданите при издирването на шофьора, който избяга от мястото на инцидента, след като блъсна велосипедист преди дни край столичния стадион „Локомотив“. По-късно пострадалият мъж почина в болница.В предаването „Преди всички“ по „Хоризонт“ Иво Делин от сдружение „Велоеволюция“ заяви, че едно от основните искания са по-сурови наказания за шофьори, избягали от мястото на катастрофата:„Това, което силно ни притеснява, е, че когато шофьор блъсне велосипедист и избяга от местопрестъплението, неговото наказание не се увеличава, ако го хванат въобще. Искаме тези наказания да са много по-големи, ако избягаш и оставиш човек на пътя. И особено когато това се случва между малки населени места, на тъмно, шофьорът знае, че е сам на пътя, няма свидетели“.Делин подчерта и почти нулевата ангажираност на компетентните органи към състоянието на велоалеите, към нарушителите на правилата за движение по пътищата.", "date": "2019.10.29", "title": "Велосипедисти излизат на \"Поход за живот\" пред МС"}
{"url": "http://www.cross.bg/nato-ychastva-borisov-1616738.html", "text": "/КРОСС/ Министър-председателят Бойко Борисов ще участва в Срещата на върха между държавните и правителствени ръководители на страните-членки от НАТО, съобщиха от пресцентъра на Министерски съвет.Тя ще се проведе на 3 и 4 декември 2019 г. в Лондон. В британската столица лидерите на 29-те държави от Алианса ще отбележат 70 години от създаването на НАТО.", "date": "2019.10.29", "title": "Борисов ще участва в тържествата в Лондон за 70-годишнината от създаването на НАТО"}
{"url": "http://www.cross.bg/live-singul--1616736.html", "text": "/КРОСС/ Ливърпул – Арсенал                                  Сингъл, Live, ТОП               „1“-1.80 „Х“-3.70 „2“- 4.00Ето още интересни срещи от купите и първенствата на Италия, Англия, Германия, Украйна, Испания и Франция в следващите три дни:Локомотив Пловдив – Черно море                              Сингъл, Live, ТОП               „1“-1.80 „Х“-3.00 „2“- 3.80Бреша – Интер Милано                                             Сингъл, Live, ТОП              „1“-5.90 „Х“-4.10 „2“- 1.50Етър Велико Търново – ЦСКА София                          Сингъл, Live, ТОП             „1“-4.30 „Х“-3.40 „2“- 1.60Динамо Киев – Шахтьор Донецк                                Сингъл, Live, ТОП             „1“-3.38 „Х“-3.32 „2“- 1.92Наполи – Аталанта                                                  Сингъл, Live, ТОП              „1“-2.00 „Х“-3.60 „2“- 3.30Валенсия – Севиля                                                   Сингъл, Live, ТОП             „1“-2.70 „Х“-3.30 „2“- 2.45Дортмунд – М’Гладбах                                            Сингъл, Live, ТОП              „1“-1.55 „Х“-4.10 „2“- 5.20Удинезе – Рома                                                       Сингъл, Live, ТОП            „1“-3.65 „Х“-3.40 „2“- 1.95Челси – Ман. Юнайтед                                             Сингъл, Live, ТОП             „1“-1.92 „Х“-3.50 „2“- 3.65Монако – Марсилия                                                Сингъл, Live, ТОП            „1“-1.95 „Х“-3.45 „2“- 3.55  Григор Димитров – Юго Умбер                                Сингъл, Live, ТОП                 „1“-1.51         „2“- 2.05 Участник от Стражица позна шест мача в права колонка и със залог от 250 лева прибра 7 172,71 лева в събота. Също тогава жител на Своге предугади цели девет мача в права колонка, а залогът му от 20 лева му донесе 4 390,93 лева.Към 11.40 часа на 29.10.2019 г. сумата в Джакпот 13 е на стойност 14 919 лева, а срещите от него можете да видите . ", "date": "2019.10.29", "title": "Ливърпул посреща Арсенал като фаворит в купата на Лигата в Англия според \"Еврофутбол\""}
{"url": "http://www.cross.bg/gerb-koalitziya-mestna-1616740.html", "text": "/КРОСС/ В  се очертава оспорван балотаж между досегашния кмет Атанас Камбитов от ГЕРБ, който събра подкрепата на 25.65% от гражданите, и независимия кандидат Румен Томов, който заема втора позиция с 20.5% от гласовете.В  настоящият кмет Димитър Николов от ГЕРБ печели безапелационна победа за четвърти пореден мандат, събирайки 65.83% подкрепа от гражданите.ГЕРБ остава първа сила и в Общинския съвет с 43.21%, следвана от БСП (12.15%), Средна европейска класа (9.27%) и \"Демократична България - Обединение\" (3.82%).В Общинският съвет резултатите също са изключително изравнени, като ГЕРБ заема водеща позиция с минимална преднина от 12.25%. Следват Местната коалиция \"ЕНП(ЕНП-СДС-БДО)\" с 11.39%, БСП (11.09%) и Земеделски съюз \"Ал. Стамболийски\" (8.99%).Във  на балотаж отиват Иван Портних от ГЕРБ и Костадин Георгиев от партия \"Възраждане\". Портних събра 49.29% - около 500 гласа не му достигнаха за победа на първия тур. Костадинов е с подкрепа от 14.3%. Трета остана Анелия Клисарова от \"БСП за България\" с 14.02%, четвърта е Стела Николова от \"Демократична България\" с 8.67%. В гласуването за общински съветници ГЕРБ събира 32.16%, \"БСП за България\" - 14.20%, партия \"Възраждане\" - 7.65%, Земеделски съюз \"Ал. Стамболийски\" - 7.29%, \"Демократична България\" - 6.75%.Във  Даниел Панов от ГЕРБ печели трети мандат с 60.55% от гласовете. Водещата политическа сила в Общинския съвет също ще бъде ГЕРБ с 39.95%, следвана от Местната коалиция БСП за България (16.48%), Българска демократична общност (8.01%) и \"Демократична България - Обединение\" (6.81%).Във кандидатът на ГЕРБ за кметския пост Калин Каменов победи на първия тур със 72.82%. С втори резултат е претендентът от \"БСП за България\" Момчил Младенов, който получи 14.10%. Сред листите за общински съветници с най-висок резултат е ГЕРБ с 40.72%, следван от \"БСП за България\" с 11.85%, местната коалиция \"Български демократичен център\" -БДЦ (АБВ, ЗС Александър Стамболийски, РДП) с 9.09%, ВМРО с 8.12%, местната коалиция \"Българи за алтернатива на страха, тоталитаризма и апатията\" (БАСТА) с 6.61%, Земеделския народен съюз с 5.99%, Демократична България с 5.50%.Ясна е и развръзката на кметската надпревара в . Там за трети път печели кандидатът на ГЕРБ Таня Христова, която събра 58.63% от гласовете на габровци.Начело в Общинския съвет отново е ГЕРБ с 49.22%. Следват Местната коалиция на БСП (19.92%), коалиция \"Ние, Гражданите\" (8.18%) и Местна коалиция ВМРО-Българско национално движение (6.66%).В  битката за кметския пост ще се реши на балотаж между Йордан Йорданов от Местна коалиция ДБГ, събрал 41.22% от гласовете, и кандидата на ГЕРБ-СДС Надежда Петкова с 29.46%.В Общинския съвет води Местната коалиция ГЕРБ (СДС) с 32.77%, следвана от Местна коалиция ДБГ (28.13%), БСП (14.08%) и Местна коалиция НФСБ (5.21%). се сдобива с кмет още на първи тур - това е досегашният градоначалник Хасан Азис от ДПС, който е подкрепен от 53.02% от гражданите.Традиционно в Общинския съвет ДПС запазва първа позиция с 54.86% от вота. Следват ГЕРБ с 25.49%, БСП с 11.32% и ДОСТ с 3.01%.В  още на първи тур печели досегашният кмет Петър Паунов, издигнат от Местна коалиция ГЕРБ. С 11 793 гласа, или 54.96%, той си завоюва пореден мандат.Първа сила в Общинския съвет е Местна коалиция ГЕРБ с 43.82%, следвана от БСП с 21.52%, Партия на Зелените с 10.34% и Местна коалиция \"Глас народен\" с 5.45%Изключително оспорвана е битката за , където настоящият кмет Корнелия Маринова от ГЕРБ събира почти равна подкрепа с кандидата на БСП Радина Банкова. Двете ще се срещнат на втори тур при резултати от първия съответно 28.82% и 26.3%.Сравнително изравнени са силите на ГЕРБ и БСП и в Общинския съвет, където партията на Бойко Борисов получава 25.73% от гласовете, а социалистите - 22.94%. На следващите позиции се нареждат ВМРО с 11.98% и партия \"Български социалдемократи\" с 10.68%.В  кандидатът на Местна коалицията \"СДС (ГЕРБ, БНД, ВМРО-БНД и ЗНС)\" Златко Живков печели убедителна победа със 71.75% от гласовете.В Общинския съвет място намират Местна коалиция \"СДС (ГЕРБ, БНД, ВМРО-БНД и ЗНС)\" с 57.36%, Местна коалиция \"НДСВ (ДПС, НОВОТО ВРЕМЕ)\" с 18.56%, БСП с 13.26% и Местна коалиция \"ВОЛЯ\" с 3.08%.В  настоящият кмет Тодор Попов, издигнат от Местната коалиция \"Новото време\" ще се съревновава за поста с кандидата на Местна коалиция БСП Благо Солов, като двамата събират съответно 44.72% и 18.90% от гласовете. Водеща сила в Общинския съвет е Местна коалиция \"Новото време\" (30.17%), следвана от ГЕРБ (19.71%), Местна коалиция БСП (15.26%) и Глас народен (5.11%).В  се очертава оспорван балотаж за кметския пост между кандидатката на ГЕРБ Вяра Церовска и избраника на \"БСП за България\" Станислав Владимиров. Церовска събра 40.98%, Владимиров - 39.61%. В гласуването за общинския съвет разликата между ГЕРБ и БСП е под два процента. ГЕРБ е с 23.12%, \"БСП за България\" с 21.37%. Следват две местни коалиции - ВМРО-БНД (ОЗ,ЗНС,ОБТ \"Български лейбъристи\") със 17.39% и Български демократичен център - БДЦ (ЗС \"Александър Стамболийски\", РДП, БСДП) с 13.50%. Пета е партия АБВ с 5.08%В  ще има балотаж между настоящия кмет Георг Спартански, който се яви на изборите като независим кандидат, и Мирослав Петров от ГЕРБ. Спартански получи 36.9% от гласовете, Петров - 30.29%. В гласуването за общински съветници най-висок резултат има ГЕРБ - 21.49%. Следват \"БСП за България\" със 17.55%, местната коалиция \"Демократична България - обединение\" (СДС,БЗНС) с 15.24%, ВМРО с 9.5%, Български демократичен център - БДЦ с 8.00%.В  се очертава изключително оспорван балотаж, след като на първи тур досегашният кмет Денчо Бояджиев от БСП спечели 25.38% от вота, следван плътно от кандидатът на ГЕРБ Валентин Василев, който получи подкрепа от 24.36% от гласоподавателите. Разликата между двамата е едва 200 гласа.В Общинския съвет най-много места ще получи ГЕРБ (21.51%), следвана от Местна коалиция Демократична България-Обединение (18.49%), БСП (17.54%), ДПС (16.92%) и Земеделски народен съюз (10.54%). със сигурност ще има нов кмет, след като досегашният градоначалник Пламен Стоилов, издигнат от ГЕРБ, не се включи в надпреварата. Кой обаче ще застане начело на града ще стане ясно след втория тур, който ще се проведе между Пенчо Милков от Местната коалиция на БСП, който до момента води с 35.16% от гласовете, и новия кандидат на ГЕРБ Диана Иванова с 25.13%.В Общинския съвет най-голяма подкрепа събира ГЕРБ (26.65%), следвана от Местната коалиция БСП за България (24.5%), Местна коалиция ВМРО-НФСБ (13.97%) и Местната коалиция на СДС (7%).В  настоящият кмет Юлиян Найденов, издигнат от ГЕРБ, ще трябва да премери сили на втори тур с кандидата на Местната коалиция на БСП Момчил Неков, тъй като не успява да прескочи границата от 50%. Найденов събира 48.51% от гласовете, а Неков е подкрепен от 29.02%.В Общинския съвет начело е ГЕРБ с 32.28%. Следващите позиции са съответно за Местната коалиция на БСП (17.6%), Местна коалиция \"Алтернативата на гражданите\" (10.02%) и Социалдемократическата партия (7.35%).Втори тур ще има и в. Въпреки голямата преднина на досегашния кмет Стефан Радев от ГЕРБ (48.47%), той ще трябва да затвърди позицията си и на балотаж срещу кандидатът на БСП Кольо Милев, получил 23.33% от гласовете.В Общинския съвет разпределението е следното: ГЕРБ (35.55%), БСП (20.5%), СДС (4.79%), Местна коалиция БАСТА (4.49%).В  битката за кметския пост на втори тур ще бъде между настоящия градоначалник Николай Мелемов от ГЕРБ, който получи 39.84% от вота, и кандидатът на БСП Стефан Сабрутев с 21.46%.ГЕРБ печели най-много места в Общинския съвет с 33.46%, следвана от Местна коалиция \"Новото време\" (19.40%), БСП (18.59%) и ДПС (7.55%).В  кандидатът на ГЕРБ Живко Тодоров печели убедително с 68.63% от вота, което означава, че застава начело на града за трети пореден мандат.В Общинския съвет разпределението на първите позиции е следното: ГЕРБ (38.69%), БСП (14.06%), Земеделски народен съюз (12.21%) и \"Демократична България - Обединение\" (5.09%).Балотаж ще разреши битката за , където настоящият градоначалник Дарин Димитров от ГЕРБ успя да събере 48.43% и има скромна преднина пред кандидата на ДПС Хамди Илиязов, който получава 37.36% от гласовете.В Общинския съвет обаче позициите на ГЕРБ и ДПС са разменени. Там начело застава ДПС с 39.03%, докато ГЕРБ се нареждат втори с 35.53%. Следват ги Местната коалиция на БСП (13.21%) и коалиция \"Ние, Гражданите\".със сигурност ще има нов кмет, след като настоящият градоначалник Георги Славов от ГЕРБ остана едва четвърти на първи тур. Битката за поста ще се разреши на балотаж между кандидата на \"Пряка демокрация\" Валентин Ревански (40.18%) и Катя Георгиева от БСП (21.54%).\"Пряка демокрация\" запазва водеща позиция и в Общинския съвет с 30.40% подкрепа, следвана от БСП (20.98%), ГЕРБ (20.38%) и Българска нова демокрация (6.19%).При 100% обработени резултати стана ясно, че в  ще има балотаж. За кметския стол ще спорят кандидатът на ГЕРБ Здравко Димитров, който е подкрепен от 36,14% от имащите право на глас и Славчо Атанасов от Местна коалиция \"НФСБ (ВМРО-БНД)\" с подкрепа от 16,15%.Разпределението в общинския съвет е следното: ГЕРБ - 30,59%, БСП-12.64%, Местна коалиция \"НФСБ (ВМРО-БНД)\"-10,12% , Съюз за Пловдив - 9,38% и Коалиция Кауза Пловдив - 9,02%.Във  също ще има балотаж, като разликата между двамата кандидати е минимална. В неделя за подкрепата на гражданите ще се борят Огнян Ценков от ГЕРБ, който събра 32,12% и Цветан Ценков от Местна коалиция СДС (НДСВ, Нова алтернатива, ЗНС, БЗНС, БДСР), който получи 30,41% от гласовете.В общинският съвет ГЕРБ получава 31,70%, СДС - 27,49% и БСП с 20,08%.В  кандидатът на ГЕРБ Станислав Дечев беше избран за кмет на първия тур с подкрепа от 51.75%. В гласуването за листите първа сила отново е ГЕРБ с 36.24%. Следват ДПС с 18.16%, \"БСП за България\" с 13.51%, \"Демократична България\" с 8.11%. ", "date": "2019.10.29", "title": "Резултатите от местните избори на 100% обработени от ЦИК"}
{"url": "http://www.cross.bg/huawei-watch-ivet-1616741.html", "text": "/КРОСС/ Huawei и Ивет Лалова организират отворена тренировка със спортната звезда в София. Събитието  ще се проведе на 30 октомври от 14 до 16 часа в залата на Next Level Fitness Club в Park Center.Ивет ще сподели пред своите фенове и почитателите на Huawei съвети за това как да поддържат духа и тялото. Всеки е поканен и ще има възможност да обсъди лично с нея опита и въпосите си за здравословния начин на живот, спорта, борбата и победата във всички области на живота..„Изключително сме горди, че имаме възможност да работлим с такъв страхотен човек и спортист като Ивет Лалова. Тя е пример за дисциплина, отдаденост и целеноченост. Радостни сме, че Huawei Watch GT 2 ѝ помага в постигането на спортните цели по пътя и към Олимпиадата в Токио през 2020 година.“, сподели Емилия Кирилова, PR мениджър на Huawei за България и Македония.Най-бързата българка е един от посланиците на Huawei в България, заедно с фотографа Димитър Караниколов, певицата Михаела Филева и влогъра Крис Захариев.Смарт часовникът Huawei Watch GT 2 се отличава със своя мощен и ефективен чипсет Kirin A1, несравнимия живот на батерията, интелигентния мониторинг на 15 спорта, вградената памет събираща около 500 песни и възможността за възпроизвеждане директно да звук и приемане на обаждания през Bluetooth слушалки. По време на тренировката, гостите ще могат да разгледат новия продукт и да обсъдят със специалисти неговите иновативни възможности.Продажбите на 46-милиметровата версия на Huawei Watch GT 2 стартираха миналата седмица, като смарт устройството се предлага на препоръчителна цена от 479 лева. 42-милиметровата дамска версия се очаква малко по-късно на нашия пазар. Huawei Watch GT 2 се продава в трите мобилни оператора – A1, Теленор и Vivacom, търговските вериги Технополос, Техномаркет, и в партньорската мрежа на дистрибутора Polycomp. ", "date": "2019.10.29", "title": "Huawei напомня за утрешната отворена тренировка с Ивет Лалова и новия Huawei Watch GT 2 "}
{"url": "http://www.cross.bg/stihiya-sytrinta-durvesina-1616723.html", "text": "/КРОСС/ Над 1 млн. лева са до момента щетите от големия горски пожар в Рила. Там досега са изпепелени близо 500 декара дървесина - на декар гора струва средно 2500 лева - пари за гасене, залесяване и загуба на дървесина. Само полетите на хеликоптера Ми-17, който се включи в гасенето, струват около 3000 лева на час, пише „Монитор“.От Изпълнителната агенция по горите обясниха, че е още рано да се пресметнат окончателните щети от огнената стихия, тъй като пожарът все още не е загасен окончателно. Засега версията е, че пламъците са тръгнали от огън на бракониери или немарливи туристи. Разследването ще уточни точните виновници за тежкия инцидент.Бедствието в Национален парк Рила върлува от неделя сутринта, а гасенето му продължава без прекъсване. Стихията е над село Долно Осеново.  Военните също се включиха в потушаването на огнената стихия, която  унищожи ценни видове от природното богатство в защитената територия.Пожарът пламна в неделя сутринта в гората над симитлийското село и бързо се разрасна. Горят няколкостотин декара горски масиви и храсти. До мястото на огнената стихия няма път, което прави невъзможно потушаването с пожарни автомобили. Гасенето се извършва на ръка.Засегнати са над 450 дка край хижа \"Чакалица\". Местността Предел е сборният пункт на хората, които вчера сутринта тръгнаха да се борят с бедствието, ще се разчита и на хеликоптера, който се включи в помощ на пожарникарите.Голям пожар втори ден гори и в Стара планина над Чипровци - между върховете Дража глава и Голема чука. Фронтът е близо 5 километра и обхваща границата със Сърбия. Горят предимно високи храсти и сухи треви, но има опасност да обхване гората.Местността е силно пресечена, районът е труднодостъпен. В българската част на границата са пожарникари, включили са се и от горското стопанство в района, а местната власт търси доброволци. Пожарникари с техника гасят и от сръбска територия. И в Пирот се организират хора с джипове, които да помагат на огнеборците. Наблизо няма населени места, които да са застрашени от пламъците.", "date": "2019.10.29", "title": "Над 500 дка дървесина са изпепелени в Рила"}
{"url": "http://www.cross.bg/atmosfera-poveche-chanel-1616771.html", "text": "/КРОСС/ Кой не мечтае за вълшебства по празниците? Колкото повече наближава Коледа, толкова повече се отдаваме на желанието си да се заобиколим с красота, да изберем подаръците „най-най” за любимите ни хора, да украсим дома си и в него да заухае на уют, топлина, борови иглички и още нещо… Този път от компанията Chanel са се погрижили да ни подарят една магия, която да допринесе за празничната атмосфера.Главната роля в тази вълшебна приказка се изпълнява от Лили-Роуз Деп, а от другата страна на камерата е застанал известният фотограф, режисьор и бивш съпруг на певицата Грейс Джоунс – Жан Пол Гууд, с когото модна къща Chanel си сътрудничи от почти 30 години. Той успява да създаде мистериозната атмосфера на коледно утро, което всеки от нас очаква с нетърпение. Просто гледайте това видео и се потопете в приказната атмосфера на коледните и новогодишните празници!\n\t\t\t\t\t", "date": "2019.10.29", "title": "Chanel представи новогодишната си рекламна кампания на аромата № 5 L'Eau (Видео)"}
{"url": "http://www.cross.bg/suvet-sudebnata-dogodina-1616769.html", "text": "/КРОСС/ Висшият съдебен съвет (ВСС) отказа да съгласува предложения от Министерския съвет проектобюджет за съдебната власт за 2020 година.Съдебните кадровици са недоволни, че вместо пoиcĸaните близо 860 млн. лева за разходи правителството е заложило малко над 771 млн.При представянето на парите за съдебната система за година стана ясно, че заради орязването им,  няма да има средства за назначаването на планирани нови съдебни служители, да се актуализират ранговете на магистратите, да се обезпечат свободните щатни бройки.Средствата за основен ремонт и за придобиване на сгради пък ще паднат наполовина. Пари за 10 - процентен pъcт нa заплатите ще има, както и за бонуси за магистрати в cвpъxнaтoвapeни съдилища и пpoĸypaтypи, както и за обезщетенията на магистратите и служителите, които трябва да се пенсионират догодина.Представляващият Висшият съдебен съвет Боян Магдалинчев обясни на колегите си, че в доклада cи до Министерския съвет финансовият министър e записал, че  приоритети на държавния бюджет за догодина са образованието, здравеопазването, отбраната, пенсионната политика и политиката на доходите.На заседанието не присъства правосъдният министър Данаил Кирилов. Не беше и главният прокурор Сотир Цaцapoв. Дали отказът на съдебните кадровици да съгласуват парите за системата за догодина ще има ефект, ще стане ясно при обсъждането на „Бюджет 2020\" в Парламента.", "date": "2019.10.29", "title": "ВСС отказа да съгласува проектобюджета за съдебната власт за 2020 г."}
{"url": "http://www.cross.bg/manolova-kmetove-zayavi-1616770.html", "text": "/КРОСС/ Обявявам подкрепата си за всички кандидати за районни кметове на промяната, които ще излязат срещу модела на управление на ГЕРБ в неделя.Това заяви гражданският кандидат за кмет на София Мая Манолова днес по време на пресконференция в предизборния си щаб. Тя даде брифинг заедно с председателя на Инициативния комитет, който издигна кандидатурата й за столичен кмет, Никола Вапцаров, кандидатите за общински съветници от местна коалиция „Движение България на гражданите“ Ана Вилфан и Войслав Тодоров и кандидатите за районни кметове на столичните райони „Младост“ и Нови Искър арх. Стефан Стефанов (независим) и Владислав Владимиров (ДБГ).Манолова уточни, че в 21 столични района, от общо 24, има балотажи, в които кандидатите на промяната излизат срещу модела на Борисов и Фандъкова в Столична община.„Това показва, че гражданите, които гласуваха на 27 октомври, подкрепиха промяната“, категорично заяви Манолова и допълни, че „така нареченият от Йорданка Фандъкова „нов екип”, който включва всичките й досегашни районни кметове на ГЕРБ, не получи доверие на първи тур.„Двадесет и един кмета на ГЕРБ ще се явят на поправителен в неделя“, подчерта отново гражданският кандидат.Манолова припомни, че многократно е заявила, че „управлението на София от 14 години до момента се е извършвало по модел, създаден от „орлетата“ на г-н Борисов, свили гнездо в Столичната община”. Манолова визира бившият вече общински съветник и председател на бюджетната комисия в СОС Орлин Алексиев и неговото обкръжение.„Именно срещу това задкулисие се обявиха две трети от столичани и избраха да гласуват за промяната и да се изправят срещу модела на „кмета в сянка”, заяви още тя.„Вярвам в овластяването на районните кметове и вярвам, че това е един от начините да се преборим със задкулисната власт, която разпределя порциите в Столична община и която определя какво да се строи, какво да се ремонтира и кой да строи и да ремонтира“, допълни Манолова и заключи, че това е „финансовият диспечер на задкулисието“.Тя подчерта, че борбата й с това задкулисие включва прозрачни обществени поръчки и търгове чрез тяхното електронизиране, което да гарантира прозрачност при разходването на публичните пари.„Ще разформировам комисията на Орлин Алексиев, която определя заданията на обществените поръчки. Това е порочен модел, който се мултиплицира в провеждането на строителство, ремонти и всички обществени поръчки в Столична община“, категорична бе Манолова.Гражданският кандидат заяви, че подкрепата й за 21 -мата районни кметове на промяната, които са на балотаж, е базирана на принципите, заложени в нейната предизборна програма.„На първо място децентрализация на инвестиционната програма на Столична община, което означава, че процент от планираните инвестиционни разходи ще се насочат директно към районите“, заяви Манолова и допълни, че „Столичната община показва, че не може да изпълни изцяло своята инвестиционна програма и тя обикновено се изпълнява средно на 70%, което означава непостроени детски градини, неремонтирани улици и тротоари, неизградени паркове.“„Второ, участие на районните кметове в процедурите по обществени поръчки, които са за важни за районите инфрастурктурни проекти, след което те да участват в управлението и контрола на изпълнението на тези обществени поръчки“, заяви тя.„Гарантирам, че децентрализирани средства за директно управление на инвестиционните разходи в районите ще бъдат осигурени още в бюджета на Столична община за 2020 година“, категорична бе Манолова.„Ревизия на Столична община и на големите общински дружества, включително на „Топлофикация“, след което ясни мерки за реформа на начина на управление на това общинско дружество“, представи гражданският кандидат третата точка от програмата си.„Реформирането на „Топлофикация“ ще е успешно, когато гражданите получават разбираеми и адекватни сметки за парно, когато методиката за определяне на такса сградна инсталация бъде справедлива и столичният кмет има ясна позиция по въпроса. Когато се спре продажбата на произвежданата от  дружеството електрическа енергия от частна фирма посредник, която реализира цялата печалба от тази продажба“, допълни Манолова.„Четвърто, обектите, които ще се изпълняват с децентрализираните средства в отделните райони, ще се определят от районните кметове заедно с гражданите и местните граждански общности“, каза още Манолова и подчерта, че „по този начин ще се гарантира, че най-важните проблеми на гражданите в районите ще бъдат решавани и най-важните проекти ще бъдат реализирани.“„Истинската децентрализация може да се случи единствено и само чрез децентрализация на централния бюджет. Това означава, че чрез законодателни промени трябва да се гарантира част от данъците на гражданите, като данък общ доход, да остава като приход в общините, където е реализиран. Ще настоявам като кмет за тези законодателни промени, които да споделят данък общ доход между държавата и общините“, заяви още тя.Според Манолова „това ще осигури финансова независимост на Столична община.“Гражданският кандидат предизвика и покани на дебат опонентът си от ГЕРБ Йорданка Фандъкова.„На лидерски дебат, лице в лице, без да се крие зад екипи, зад съветници, зад проекти или зад ромски гласове в махалите“, подчерта Манолова и допълни, че оставя досегашния столичен кмет да избере неутрален терен. \n\t\t\t\t\t", "date": "2019.10.29", "title": "Мая Манолова: Подкрепям всички районни кметове, които са на балотаж срещу ГЕРБ (Видео)"}
{"url": "http://www.cross.bg/kontzert-beshe-samokov-1616725.html", "text": "/КРОСС/ Рапарът Ицо Хазарта, известен със своите десни политически пристрастия, излезе с остро послание към \"Демократична България\", след като беше силно критикуван в социалните мрежи заради това, че е пял на предизборно събитие на ГЕРБ.Веднага, след като се разбра, че миналия четвъртък лицето на група \"Ъпсурт\" и изнесъл концерт на закриването на кампанията на управляващата партия в Самоков и последва лавина от коментари, че се е продал за пари, той се извини във Фейсбук.\"През последните месеци отказах десетки предложения за предизборни концерти от кого ли не - управляващи, бивши управляващи и кандидати за такива. Причината е една - не намирам между тях никого, когото да харесвам или да подкрепя. Пак тези същите ми предлагаха и да ставам общински съветник. Пак отказах. Последният ни концерт в Самоков беше преди десетина години. Миналата седмица от една рекламна агенция се обадиха с предложение - казаха ми така: \"Направихме проучване между младите хора в Самоков с цел да разберем кой изпълнител биха искали да видят на живо на 24 октомври. Отговорът на повечето от тях беше - Ицо Хазарта. Съгласен ли си да изпееш няколко песни на площада?\" Отвърнах: \"Да, но при условие, че няма да агитирам за никого и няма да бъда спряган като симпатизант на каквато и да е политическа идея.\" Съгласиха се, отидох, пях, благодарих на хората и си тръгнах. Бих искал да поднеса моите извинения към всеки, почувствал се разочарован от моето решение да пея в един - единствен концерт, па макар и без да правя каквато и да е агитация на него\", заяви хип-хоп изпълнителят в профила си в социалната мрежа.Възмущението срещу него обаче не спря. И Хазарта отправи ново послание, което беше публикувано в e-vestnik:\"Не знам дали да адресирам това, което ще напиша, към лидерите на \"Демократична България\", или към симпатизантите. Ако съдя по резултатите от вчера - може би двете са едно и също.Бих искал да призная своята вина за загубата на арх. Игнатов. Въпреки несъмненото обаяние на лидерите Христо Иванов и генерал Атанасов, ключова роля в отлива на гласове изигра моят концерт в Самоков пред транспарант на ГЕРБ.", "date": "2019.10.29", "title": "В \"Ъпсурт\" вече нямате човек"}
{"url": "http://www.cross.bg/bsp-ydvoi-rezyltata-si-na-mestnite-izbori-1616724.html", "text": "/КРОСС/ Двойно по-голямо присъствие на БСП в местната власт отчитат социалистите след първия тур на изборите. В София групата на левицата ще е втора политическа сила, а във Варна общинските съветници ще са тройно повече.Кандидати на БСП отиват на балотаж на 3 ноември в 12 областни града.В Русе Пенчо Милков води с 10% пред кандидата на ГЕРБ, а Денчо Бояджиев държи първенството в Разград.Оспорвана надпревара очаква Станислав Владимиров в Перник.Бившият евродепутат Момчил Неков ще се бори за Силистра, а Кольо Милев - за Сливен.Подкрепеният от БСП Румен Томов ще продължи състезанието в Благоевград.Втори тур за БСП ще има в Ловеч, Пазарджик, Смолян, Шумен и Ямбол.В София резултатите на Мая Манолова срещу Фандъкова разстроиха Борисов.", "date": "2019.10.29", "title": "БСП удвои резултата си на местните избори"}
{"url": "http://www.cross.bg/toplofikatziya-klientite-plovdiv-1616726.html", "text": "/КРОСС/ С наближаването на новия отоплителен сезон EVN Топлофикация продължава информационната си кампания за клиентите в Пловдив. Целта е клиентите да използват в пълна степен удобствата на централното топлоснабдяване.на уредите за дялово разпределение в имотите. Неговите предимства за клиентите са безспорни:ежемесечнo отчитане и сметки с реалното потребление, като отпадат прогнозни дялове;отпадат изравнителните сметки;без влизане в имотите за отчитане;ясни и разбираеми фактури;намаляване на възможността за неправомерно използване на енергия;без първоначална инвестиция за закупуване на уредите;сключване на индивидуални договори: Клиент - EVN Топлофикация – ФДР (фирма за дялово разпределение).Решението за вида отчет се взима на Oбщо събрание на етажната собственост с мнозинство от над 50 % от собствеността на сградата, след което протоколът с решението се представя в обслужващата ФДР (фирма за дялово разпределение) или в EVN офис. При смяна на обслужващата ФДР е необходимо мнозинство от поне 67 % от собствеността на сградата. Необходимо клиентите да приключат с извършването на ремонти по отоплителните инсталации, за да се избегнат течове и наводнения. EVN Топлофикация предлага над 50 вида технически услуги, например: отстраняване на течове по вътрешната инсталация, подмяна на радиатори и др. Пълният списък с услуги е наличен на:Това ще позволи ефективно обезвъздушаване на отоплителните тела и по-качествено отопление, а едва след това може да започне регулиране степента на загряване. В случай, че дисплеят на устройството е без показания да се обърнат към своя топлинен счетоводител. се извършва, когато в три последователни дни средноденонощната температура е по-ниска от +12°С градуса, придружено с прогноза за ниски температури в следващите 7-10 дни. Всички абонатни станции на дружеството имат монтирани датчици за външна температура, които автоматично преустановяват топлоподаването, когато температурата се повиши над нормативно приетите температури. При понижение на външната температура топлоподаването за всяка една абонатна станция се възстановява. Чист въздух за Пловдив: EVN Топлофикация не отделя във въздуха на Пловдив вредни вещества като серни оксиди, прах (фини прахови частици) и диоксини.ЕVN Топлофикация тел. 0700 1 7898 ", "date": "2019.10.29", "title": "EVN Топлофикация с полезни съвети към клиентите си в Пловдив преди началото на отоплителния сезон "}
{"url": "http://www.cross.bg/varna-nedelya-svobodata-1616727.html", "text": "/КРОСС/ Битката за Морската столица продължава. Народът е близо до победата.Варненци отново ще покажат, че промяната тръгва от тях.Цяла България гледа с надежда гражданите на Варна.Прогресивно расте вярата на все повече българи, че следващата неделя, те ще излязат да гласуват срещу статуквото на ГЕРБ и от тях ще започне промяната в цялата страна.През последните години заблудите на управляващите бяха твърде големи, а огорченията за хората, твърде мъчителни. Управниците безчинстваха и ограбваха родината, а българите започнаха да се борят с нищетата.Спасението идва на 3 ноември, в неделя. Делят ни едва няколко дни от свободата, а надеждата е във Варна. В обединението на народа срещу ГЕРБ.Българи от цял свят са \"вперили поглед\" с огромна вяра във варненци, че ще преодолеят различията си, за да се обединят, за да спасят родината ни и нацията ни от настоящите управляващи.На 27 октомври, през целия изборен ден се подаваха стотици граждански сигнали към щаба на \"Възраждане\", за пренаписване на протоколи и подмяна на бюлетини.Достигна информация и за това, че малцинствените групи гласуват с т.нар \"платен вот\", който е купен от управляващите политически сили.Въпреки опитите за подмяна на вота, фалшификациите му и бавното броене в следващия ден, балотажът е факт. Следващата неделя Варна избира.Между свободата и мафията. Между откритото и прозрачно управление на Костадинов или зависимото поведение на кмета на ГЕРБ.Изборът е лесен, а пътят към него, минава през вярата и в обединението срещу статуквото. В следващите три дни варненци имат време за размисъл, за да предизвикат промяната.Те избират между двама кандидати: Костадин Костадинов – млад, ерудиран, образован с необходимия административен и управленски опит. Човек от народа, произхождащ от обикновено семейство на баща с професия заварчик и майка, която работи като чистачка.Живеещ в краен квартал, в панелен блок, с вярата и мечтата, че Варна може да възстанови изгубения си блясък. Желае да върне управлението в ръцете на народа, да отвори вратите на административните институции за гражданите, да взима решения съвместно с експертите в града. Той е за прозрачно управление на Варна.Срещу него на предстоящия балотаж се изправя Иван Портних, станал български гражданин едва преди 10 години. Управлява града в последните два мандата.Известен е сред гражданите на Варна като \"Невидимия кмет\", тъй като никога не се е срещал с тях и не отговаря на техните въпроси. Управлението му е белязано от изграждането на найскъпия път в историята на човечеството.През негово време за 3.3 км. градски път се изразходва в пъти по-голяма сума, отколкото за 9.3 км. планинска магистрала. През неговия мандат Варна си \"купува\" дупка в центъра на града за 43 млн.лв. В Международен  план е известен още със скандала в \"Хайфа\" по време на дипломатическа мисия. Той завършва с ареста му, черен печат и забрана да посещава Израел.В неделя Варна избира свободата или мафията!  \n\t\t\t\t\t", "date": "2019.10.29", "title": "Възраждане: Балотажът е факт. В неделя варненци ще избират между свободата и мафията (Видео)"}
{"url": "http://www.cross.bg/prevozi-bdzh-tovarni-1616739.html", "text": "/КРОСС/ Съветът на директорите на „Холдинг БДЖ“ ЕАД взе решение, съгласувано с министъра на транспорта, информационните технологии и съобщенията, за преобразуването на „БДЖ – Пътнически превози“ ЕООД и „БДЖ – Товарни превози“ ЕООД в еднолични акционерни дружества.Това съобщават от БДЖ, като добавят, че с обнародване в ДВ брой 79/03.10.2019 г. влиза в сила новоприетият Закон за публичните предприятия, уреждащ начина за определяне и публично оповестяване на държавната политика в областта на публичните предприятия, въвеждането на стандарти за добро корпоративно управление, както и задължения за оповестяване и прозрачност на дейността и органите им за управление.През последните години двете дружества са оформили до голяма степен своя оперативен модел на работа, но за съжаление изпълнението на основните задачи не е на необходимото ниво, ключовите финансови и обемни показатели бележат спад.Това създава силна необходимост от преразглеждане на организационните структури и основните бизнес процеси и привеждането им към модерни управленски методи.Целта е намаляване на административно-бюрократичната тежест и фокусиране върху основната дейност, за да могат „БДЖ – Пътнически превози“ и „БДЖ – Товарни превози“ да отговорят на своите предизвикателства в съвременните условия.Те ще поемат всички оперативни дейности под новата форма на корпоративно управление, съчетани с по-големи отговорности и с разпределение на сфери на отговорности съобразно експертизата на отделните членове, които следва да притежават разнообразна квалификация и професионален опит.Преобразуването на „БДЖ – Пътнически превози“ и „БДЖ – Товарни превози“ в ЕАД се очаква да приключи до края на месец януари 2020 г. Окончателното привеждане на дружествата към изискванията на Закона за публичните предприятия ще бъде до края на месец септември 2020 г.", "date": "2019.10.29", "title": "БДЖ преобразува „Пътнически превози“ и „Товарни превози“ в ЕАД (Снимки)"}
{"url": "http://www.cross.bg/zala-prezidentskata-iliyana-1616728.html", "text": "/КРОСС/ В Деня на народните будители,  Администрацията на Президента за поредна година ще отвори врати за граждани .Държавният глава Румен Радев и вицепрезидентът Илияна Йотова ще приемат лично първите гости на „Дондуков“ 2.Посетителите на президентската институция ще имат възможност да разгледат Гербовата зала на „Дондуков“ 2, кабинетите на президента Румен Радев и на вицепрезидента Илияна Йотова, Огледалната зала и президентската библиотека.Специален акцент в празничния ден ще бъде експонираният в Гербовата зала първи препис на „История славянобългарска“, направен от Софроний Врачански само три години след завършването на оригинала от Паисий Хилендарски през 1762 г.", "date": "2019.10.29", "title": "В Деня на народните будители Администрацията на Президента отваря врати за граждани"}
{"url": "http://www.cross.bg/bulgariya-nakazanieto-yefa-1616722.html", "text": "/КРОСС/ Британската медия \"Скай Спортс\" обяви, че според техен източник от УЕФА, наказанието на България няма да бъде обявено след заседанието на дисциплинарната комисия, което бе в понеделник, информират от 24 часа.Неофициално се говореше за санкция от два мача на затворени врати и 80 000 франка глоба за БФС, след като двубоят срещу англичаните бе прекъснат на два пъти в София заради скандиранията на феновете.Много организации, които се борят с расизма във футбола, обаче притискат евроцентралата да използва член 6.1, буква \"о\" от дисциплинарния си правилник, който предвижда дисквалификация от евроквалификациите. ", "date": "2019.10.29", "title": "УЕФА все още не е взела решение за наказанието на България"}
{"url": "http://www.cross.bg/hitrino-horata-bulgaria-1616730.html", "text": "/КРОСС/ Близо три години след трагедията в Хитрино, при която след взрив на влакова цистерна загинаха 7 души, а много от къщите бяха разрушени, хората в селото остават разделени. Надрия ясно си спомня взрива, който опустоши съдби и къщи в Хитрино. Спомня си и пепелта, останала да тлее и до днес.\"Събуждам се, пия кафе и когато мине влакът настръхвам\", разказа тя пред Bulgaria ON AIR.Днес Хитрино изглежда различно, а хората уж същите, но променени - живеят под един покрив, но разделени от стени.Част от жителите твърдят, че щетите върху домове им не са възстановени и търсят справедливост.\"Възстановяването наистина беше много сериозно. Много неща се направиха и това подразни тези, които нямат нищо засегнато. Няма как в един такъв процес всички да са доволни\", коментира кметът на Хитрино Нуридин Исмаил пред Bulgaria ON AIR.", "date": "2019.10.29", "title": "Три години след ужаса в Хитрино - хората са разединени и уплашени"}
{"url": "http://www.cross.bg/sonya-opera-zala-1616729.html", "text": "/КРОСС/ Соня Йончева - българската прима, която покори света, пристига за концерт със Софийската филхармония на 15 ноември. Под диригентството на маестро Найден Тодоров тя ще представи Пучиниева програма.Звездата на Соня Йончева блести на сцените на Метрополитън опера, Кралската опера Ковънт Гардън, Ла Скала, Баварската опера, Берлинската опера, Виенската и Парижката опери. Само за няколко години тя се превърна в едно от най-търсените сопрани.Партнира си с артисти от ранга на Пласидо Доминго, Дмитрий Хворостовски, Стинг, Йонас Кауфман, Томас Хемпсън, Антонио Папано.Богатият ѝ репертоар се разпростра от Барока до творби от Моцарт, Чайковски и Пучини.Българката е от малкото артисти в историята на Метрополитън опера, който в един сезон участва в три спектакъла, всеки един от които предавани на живо в 2000 кинотеатри по целия свят. Нейната Виолета е наречена \"Най-добрата\" от времето на Мария Калас. Соня е и единствената оперна певица след Калас, която е поканена от Ла Скала да изпее основната партия в рядко изпълняваната опера на Белини \"Пиратът\".В биографията на Соня са вписани още забележителни роли на Дездемона в „Отело”, Микаела в „Кармен”, Мими в „Бохеми”, а нейната Йоланта в едноименната опера на Чайковски в Парижката опера също ѝ печели признанието за най-добрата певица в тази роля.Българката попадна в списъка с топ 5 на най-вдъхновяващите жени по света на изданието Воуг - Индия. Тя беше и специален гост на наградите \"Оскар\" през тази година.Сред многото награди на родната прима са престижните \"Опералия\", \"Артист на годината\" на Медичи ТВ, Ехо Класик, Наградата на читателите на списание \"Опера\" на International Opera Awards и мн. други.През 2015 г. Соня пя на сцената на зала \"България\" под диригентството на съпруга си Доминго Хиндоян.През 2017 тя представи своята Вердиева програма за първи път в зала 1 на НДК отново в компанията на съпруга си.Миналата година Соня беше част от концерта на Софийската филхармония в една от най-престижните зали в света - зала БОЗАР в Брюксел по повод поемането на Председателството на Съвета на ЕС от България под диригентството на маестро Найден Тодоров.През юни тази година тя беше една от звездите в в Гала концерта на Ролекс в Миланската Скала заедно с изключителните оперни гласове Пласидо Доминго, Йонас Кауфман и Хуан Диего Флорес и пианистката Юджа Уанг.На 15 ноември в зала „България“ Соня Йончева ще представи арии из опери на Джакомо Пучини. Партньор в дуетите ще ѝ бъде младият и вече набиращ популярност тенор Михаил Михайлов - лауреат на конкурса \"Гена Димитрова\".Само преди седмици Соня стана майка на очарователната София, която заедно с батко си ще пътува за България през ноември.Билетите за музикалното събитие отдавна са изчерпани. В деня на концерта Софийската филхармония ще пусне ограничено количество правостоящи места, които ще могат да бъдат закупени на касата на зала \"България\".", "date": "2019.10.29", "title": "Соня Йончева и Националният оркестър с концерт в зала \"България\" на 15 ноември (Снимки)"}
{"url": "http://www.cross.bg/hashokzhi-sayditska-arabiya-1616731.html", "text": "/КРОСС/ Множество водещи политици и бизнесмени се очаква да се включат тази година в работата на \"Давос в саудитската пустиня\". Форумът, който се открива днес, е и възможност за Рияд да обърне страницата с кризата, предизвикана от убийството на саудитския журналист Джамал Хашокжи, предаде АФП.Силното предварително заявено участие във форума \"Бъдеща инвестиционна инициатива\" е благоприятна възможност за Саудитска Арабия да реабилитира имиджа на престолонаследника принц Мохамед бин Салман, чието име бе замесено в скандала със смъртта на Хашокжи.Разкритията за бруталното убийство на журналиста, станало на 2 октомври 2018 година в консулството на Саудитска Арабия в Истанбул, потопиха световния лидер в износа на петрол в една от най-тежките кризи в историята му и станаха причина за масов бойкот на предишното издание на \"Давос в пустинята\".Тази година обаче тридневният форум, чиято обявена цел е да представи саудитското кралство като една динамична страна, отворена за инвестиции, се очаква да премине в спокойна атмосфера, след като негодуванието по света, предизвикано от убийството на Хашокжи, изглежда затихва, отбелязва АФП.Почетните гости - индийският премиер Нарендра Моди и бразилският президент Жаир Болсонаро - ще вземат думата на форума. Министърът на финансите на САЩ Стивън Мнучин ще оглави високопоставена делегация, включваща и Джаред Къшнър, съветник и зет на президента Доналд Тръмп.Това е най-важното събитие в годишната програма на Саудитска Арабия, коментира Стефан Хортог от Лондонското училище по икономика и политически науки. Международната бизнес общност (започна) да забравя Хашокжи, увери той. ", "date": "2019.10.29", "title": "\"Давос в пустинята\" - Саудитска Арабия гледа отвъд случая \"Хашокжи\""}
{"url": "http://www.cross.bg/acfalt-gepmaniya-izpolzva-1616715.html", "text": "/КРОСС/ Гepмaния e извecтнa в цял cвят cъc cвoитe мaгиcтpaли, a мнoзинa дopи ѝ зaвиждaт зa тяx. Ho знaeтe ли ĸaĸ ce cтpoят cĸopocтнитe пътищa? Tyĸ oтĸpexвaмe мaлĸo зaвecaтa:Гepмaния c пpaвo e cмятaнa зa eднa oт cтpaнитe c нaй-виcoĸo ĸaчecтвo нa пътнaтa инфpacтpyĸтypa. B ĸлacaциятa нa Cвeтoвния иĸoнoмичecĸи фopyм Фeдepaлнaтa peпyблиĸa изпpeвapвa cтpaни ĸaтo Швeция, Иcпaния, Beлиĸoбpитaния и Kaнaдa.Cтpoитeлcтвoтo нa пътищaтa, ĸaĸтo и нa вceĸи дpyг инжeнepeн oбeĸт, зaпoчвa c плaниpaнeтo. B Гepмaния тoвa e нaй-вaжният и пo пpaвилo - бaвнa фaзa. Зa пътнoтo плaниpaнe нa мaгиcтpaлa, нaпpимep, cъщecтвyвaт cпeциaлни yĸaзaния ĸaĸ дa бъдe тpacиpaн oбeĸтът: тpябвa дa ce oтчeтaт дoпycтимитe нaĸлoн и paдиycи, шиpинaтa нa плaтнoтo, бpoят и шиpинaтa нa лeнтитe, бaнĸeтът. И oбичaйнo тoвa e пpoдължитeлeн пpoцec.\"Днec зa cтpoитeлcтвoтo нa мaгиcтpaлитe в Гepмaния ce изпoлзвaт и acфaлт, и бeтoн. Диcĸycиятa пo въпpoca ĸoй мaтepиaл e пo-дoбъp, пpoдължaвa и дo дeн-днeшeн. Имa и oгpaничeния зa oпpeдeлeни тpaceтa - нaпpимep пo oтнoшeниe нa шyмa. B тoзи cлyчaй ce изпoлзвa т.нap. шyмoпoглъщaщ acфaлт - cилнo пopecт acфaлт, ĸoйтo пoзвoлявa дa ce нaмaли шyмът oт пpeминaвaщитe aвтoмoбили\", пocoчвa пpoфecop Mapĸyc Фpидpиx oт Щyтгapтcĸия yнивepcитeт.Πpeдceдaтeлят нa Инcтитyтa пo пътнo дeлo пpoфecop Mиxaил Bиcтyбa нa cвoй peд ĸaзвa, чe в 75 пpoцeнтa oт cлyчaитe ce изпoлзвa acфaлт. Taзи нacтилĸa ce cъcтoи oт тpи cлoя c paзличнa cмec: бaзoв и cвъpзвaщ cлoй oт acфaлтoбeтoн плюc пoĸpитиe.Πътнocтpoитeлнитe фиpми в Гepмaния изпoлзвaт няĸoлĸo мeтoдa зa пoлaгaнe нa пътнaтa нacтилĸa. Избopът им зaвиcи oт oбeĸтa. \"Πpи cтpoeжa нa ayтoбaни нaшaтa фиpмa нaй-чecтo изпoлзвa тexнoлoгиятa зa нaнacянe нa гopeщa acфaлтoвa cмec въpxy плaтнoтo и yплътнявaнeтo ѝ c вaляĸ. Ha yчacтъцитe c пo-гoлямa нaтoвapeнocт oбичaйнo ce изпoлзвa тexнoлoгиятa нa лeтия acфaлт. Cмecтa ce paзпpeдeля и ce \"cтягa\", зa дa ce пoлyчи плocĸa пoвъpxнocт. Πocипвaнeтo cъc cитeн чaĸъл пoзвoлявa дa ce cъздaдe тaĸaвa cтpyĸтypa нa нaй-гopния cлoй, чe тoй дългo вpeмe дa ocтaнe гpaпaв\", paзĸaзвa Kpиcтoф Дpьoгe oт oтдeл \"Πътнa инфpacтpyĸтypa\" в Ceвepeн Peйн-Becтфaлия.Baжeн eлeмeнт oт paбoтaтa пo изгpaждaнeтo нa пътнaтa инфpacтpyĸтypa в Гepмaния e внeдpявaнeтo нa инoвaтивни тexнoлoгии. B тaзи cфepa ce пpилaгa фeдepaлнaтa изcлeдoвaтeлcĸa пpoгpaмa \"Πътищa в 21 вeĸ\", cpeд чийтo пpиopитeти ca eнepгocпecтявaщитe, eĸoлoгичнитe и тpaйни пътищa. Cпeциaлнo зa изпpoбвaнeтo нa нaй-нoвитe тexнoлoгии пpeди двe гoдини в пpoвинция Ceвepeн Peйн-Becтфaлия e пocтpoeн cпeциaлeн eĸcпepимeнтaлeн yчacтъĸ c дължинa oт oĸoлo двa ĸилoмeтpa.Taм, нaпpимep, ca нaпpaвeни тecтoвe нa т.нap. \"caмoвъзcтaнoвявaщ ce\" acфaлт. Taзи тexнoлoгия пoзвoлявa дa ce yвeличи тpaйнocттa нa пoвъpxнocтния cлoй нa пътнaтa нacтилĸa зa cмeтĸa нa индyĸциoннaтa eнepгия. Kъм acфaлтoвaтa cмec ce дoбaвят мaгнитни eлeмeнти, ĸoитo пpи pязĸo нaгpявaнe cъc cпeциaлнa мaшинa дaвaт възмoжнocт зa cтягaнe нa цeпнaтинитe.\"Ocнoвнaтa тexнoлoгия вeчe e paзpaбoтeнa дocтaтъчнo дoбpe. Cлeдвaщитe изcлeдвaния щe бъдaт cвъpзaни c индyĸциoннaтa eнepгия, a пo-тoчнo - c мaшинaтa зa гeнepиpaнe нa тaзи eнepгия\", ĸaзвa гoвopитeлят нa Фeдepaлния инcтитyт пo пътнo cтpoитeлcтвo Kpиcтoфep Гepxapд. Πo нeгoвитe дyми, \"caмoвъзcтaнoвявaщият ce\" acфaлт e нaй-цeлecъoбpaзнo дa ce изпoлзвa нa нeгoлeми yчacтъци - тaм, ĸъдeтo зaтвapянeтo нa мaгиcтpaлaтa зa peмoнт мoжe дa дoвeдe дo oгpoмни зaдpъcтвaния.B eдин yчacтъĸ мeждy Hюpнбepг и Mюнxeн oт 2017-a гoдинa нacaм ce тecтвa тexнoлoгиятa, нapeчeнa \"yмeн\" мocт. Heйнaтa цeл e дa ce пoлyчaт дaнни зa cъcтoяниeтo нa тoзи вид oбeĸт в дoпълнeниe ĸъм извъpшвaнитe плaнoви изcлeдвaния. Ha двyлeнтoвa ĸoнcтpyĸция нa дeтeлинaтa ca пocтaвeни ceнзopни ycтpoйcтвa, ĸoитo дaвaт инфopмaция зa ocнoвнитe ѝ пapaмeтpи. Фyнĸциoнaлнaтa cпocoбнocт нa цялaтa \"yмнa\" cиcтeмa и нa oтдeлнитe ĸoмпoнeнти щe бъдaт aнaлизиpaни в пpoдължeниe нa пeт гoдини.Ho нaй-вaжният въпpoc, нaд ĸoйтo paбoтят и пътнитe инжeнepи и изcлeдoвaтeлитe, cи ocтaвa възмoжнocттa зa нaмaлявaнe нa нeyдoбcтвaтa зa шoфьopитe зapaди cтpoитeлни paбoти и peмoнти. Bpeмeтo зa извъpшвaнeтo им мoжe дa ce cъĸpaти, нaпpимep, чpeз т.нap. \"ĸoмпaĸтeн acфaлт\" (eднoвpeмeннo пoлaгaнe нa двa cлoя) и пocтaвянeтo нa пoĸpитиe cъc cпeциaлнa мaшинa, ĸoятo пpъcĸa ocнoвaтa и cъщeвpeмeннo пoлaгa гopния cлoй.\"Дoбpoтo ĸaчecтвo e нyжнo, зa дa мoжe дa ce yдължи мaĸcимaлнo cpoĸът нa eĸcплoaтaция. Имeннo тaĸa мoгaт дa ce yвeличaт интepвaлитe мeждy peмoнтнитe paбoти. Koлĸoтo пoвeчe ca peмoнтитe пo aвтoмaгиcтpaлнaтa мpeжa, тoлĸoвa пo-гoлям e pиcĸът oт гoлeми зaдpъcтвaния. Зaтoвa тoзи фaĸтop e мнoгo вaжeн в oпититe зa пpeдoтвpaтявaнe нa зaдpъcтвaния\", oбяcнявa Kpиcтoф Дpьoгe.Kaĸтo ĸaзвaт cпeциaлиcтитe, ĸaчecтвoтo нa гepмaнcĸитe пътищa ce гapaнтиpa чpeз щaтeлния пoдбop и cмecвaнe нa cтpoитeлнитe мaтepиaли, чpeз cиcтeмния мнoгocтeпeнeн ĸoнтpoл нa ĸaчecтвoтo и cтpиĸтнoтo пpидъpжaнe ĸъм yĸaзaниятa зa плaниpaнe и cтpoитeлcтвo нa cъopъжeниятa. Hapeд c тoвa имa и яcнo paздeлeниe нa oтгoвopнocтитe: ĸoй oтгoвapя зa cтpoитeлcтвoтo и ĸoй - зa пoддpъжĸaтa нa тpaceтo.  ", "date": "2019.10.29", "title": "Как в Германия строят автомагистрали? (Снимки)"}
{"url": "http://www.cross.bg/barselona-kompaniya-imoti-1616714.html", "text": "/КРОСС/ Политическата нестабилност и ожесточените протести не са най-добрите приятели на бизнеса. Събитията по улиците на Барселона след присъдите срещу лидери на сепаратистите на 14 октомври нанасят икономически щети на магазините, хотелите, ресторантите и транспорта в каталунската столица и всяват страх на жилищния пазар в региона, пише испанският вестник El Pais.“Кадрите от протестите през последните дни и опитът за превземане на летището ще имат значителни последици за нагласите както на международните инвеститори, така и на малките местни компании“, смята Хосе Гарсия Монталво, професор по икономика от Universitat Pompeu Fabra (UPF).Действителните последици от протестите ще са известни след няколко месеца, но Каталуния вече е била в подобна ситуация след референдума за независимост през октомври 2017 г. През първото тримесечие на 2018 г. сключените сделки с имоти от местни граждани и чужденци намаляха с 11% до 2837.Според проф. Монталво обаче последиците от протестите в Барселона за имотния пазар в региона сега може да са много по-тежки, защото опожаряванията, барикадите и сблъсъците през последно време се случват „в среда на негативни макроикономически и секторни очаквания и насред промяна на цикъла на пазара, така че усещането за риск може да се засили“.Големите международни фондове, които купуват и наемат офиси, хотели и складове, засега не обръщат сериозно внимание на новата каталунска криза. До този момент нито един от тях не е обърнал гръб на Барселона. „Най-неблагоприятните сценарии ще зависят от влошаването на обществено-политическия контекст, което може да засегне чуждестранните инвестиции“, казва Рафаел Хил, директор на отдел „Изследвания“ в имотната компания Tinsa.„Въпреки политическата нестабилност пазарът на недвижими имоти никога не е бил в толкова добро състояние. Никога не е имало толкова много пари на имотния пазар, джобовете на фондовете са пълни“, отбелязва Енрике Лосантос от испанското подразделение на консултантската компания JLL. “Барселона е един от най-привлекателните градове за инвестиции и живот в света, така че не очакваме спад на инвестициите“, допълва той.За международните фондове безредиците са нещо обичайно. „Наблюдавахме това при протестите на жълтите жилетки в Париж, при безредиците в Хонконг и във Великобритания с Brexit”, казва Анна Хенер, ръководител на консултантската компания Savills Aguirre Newman в Барселона. Тя допълва, че клиентите й не са я потърсили нито веднъж, за да й задават въпроси за кадрите с протестиращи, които обиколиха света. Защото в крайна сметка „пазарът в Барселона е достатъчно стабилен и привлекателен, за да продължи да привлича интереса на инвеститори от цял свят и в дългосрочен план“, смята Стин Теувен, директор на имотната компания Lucas Fox.На същото мнение е и Микел Марко-Гардоки, директор на испанското подразделение на консултантската компания CBRE. “Нито един инвеститор не обмисля напускане на пазара. Барселона се справя отлично“, отбелязва той. И дава за пример неотдавнашна сделка, при която Blackstone плати през юли 210 млн. евро за офис в Барселона. Amazon пък продаде логистичния си център на летище „Ел Прат“ в каталунската столица на южнокорейски фонд.И двете компании запазват договори за наем за период от над 10 години. По данни на CBRE обемът на инвестициите в недвижими имоти в Каталуния е достигнал 2,048 млрд. евро в годината до септември. За сравнение, общият обем на инвестициите през цялата 2018 г. беше 2,3 млрд. евро.Друг аргумент в полза на спокойствието на имотния пазар в Каталуния са цените на някои активи, които остават по-ниски от тези в Париж или Лондон. „В най-скъпия квартал на Барселона наемите на офиси достигат около 30 евро на кв. м на месец спрямо 45 евро в Париж или Лондон“, казва Тони Лопес от имотната компания Forcadell. Той призовава за спокойствие, но все пак признава, че от началото на протестите трима инвеститори (две американски компании и една германска) са поискали прекратяване на договорите им в случай, че Каталуния обяви независимост.Това показва, че съществува известно безпокойство. Барселона наистина устоява въпреки негативните прогнози, но не е имунизирана. Някои фондове „не са склонни да инвестират в Барселона, но са готови да влагат капиталите си в Мадрид, най-вече в жилища под наем“, казва Микел Ечеварен от консултантската компания Colliers International. Той признава също, че някои семейни компании в Каталуния са преместили инвестициите си в недвижими имоти във Валенсия и Мадрид.Ако тенденцията се задълбочи, испанската столица може да изпревари Барселона като най-предпочитаният испански град от големите инвеститори в сектора на недвижимите имоти, смята Монталво. Мадрид привлича и повече международни таланти. „Преди десет години ръководителите на инвестиционни фондове предпочитаха да живеят в Барселона, но вече не е така“, отбелязва Ечеварен. *Източник:", "date": "2019.10.29", "title": "Барселона остава привлекателна за големи инвеститори в имоти въпреки протестите"}
{"url": "http://www.cross.bg/kiev-drygi-vuprosi-1616716.html", "text": "/КРОСС/ Тристранните консултации в Брюксел между Украйна, ЕС и Русия по транзита на руски газ бяха прекъснати снощи без да се постигне споразумение, предаде агенция \"Укринформ\".Киев е отхвърлил предложените от Москва условия, тъй като те са предвиждали \"пакетен подход\" - подписване на договор за транзит едновременно с решения по други въпроси, значими за руската страна.Украйна настоява договорът да не бъде обвързван с други въпроси, които не са свързани с неговия предмет, съобщи украинският министър на енергетиката и околната среда Алексей Оржел.Предвижда се в близко време консултациите да продължат.", "date": "2019.10.29", "title": "Киев и Москва не се разбраха за транзита на газ"}
{"url": "http://www.cross.bg/andreev-kanazireva-narysheniya-1616718.html", "text": "/КРОСС/ \"Изнасянето на данни от проучвания за вота е най-сериозното нарушение, отчетено от Централната избирателна комисия в деня на местните избори\", това заяви в ефира на Нова телевизия говорителят на ЦИК Александър Андреев. За това комисията е взела съответните мерки. Като цяло тази година и на тези избори регистрираните нарушения са по-малко обаче.Андреев не коментира ситуацията в Пловдив, където екзитполът даде сериозна преднина на кандидата Дани Каназирева пред Славчо Атанасов, кандидат на ВМРО.Първите резултати изпратиха Каназирева на балотаж, но разликата в последствие не само се стопи, но и Атанасов изпревари сериозно Каназирева и ще се явява на балотажа в неделя.По думите на Александър Андреев сигналът се разглежда и правилно е подаден в Общинската избирателна комисия.ЦИК регистрира и други нарушения, като най-много са свързани с недопускане на избиратели до секциите.Нарушенията са предизвикани от разминаване между настоящ и постоянен адрес, както и с желанието на някои избиратели да гласуват в определена изборна секция, въпреки условията на уседналостта от 6 месеца преди изборите.", "date": "2019.10.29", "title": "Изнасянето на информация е сред най-тежките нарушения в деня на вота"}
{"url": "http://www.cross.bg/dzhonsun-izbori-depytati-1616720.html", "text": "/КРОСС/ Британските депутати отхвърлиха опита на премиера Борис Джонсън да проведе предсрочни общи избори на 12 декември. Това предаде BBC.Общо 299 депутати гласуваха в подкрепа на предложението му, 70 бяха против, но това е далеч от необходимата подкрепа на две трети от 650-те депутати, изисквани от закона, за да се приеме предложението за предсрочни избори.Премиерът Джонсън обаче заяви, че ще продължи с усилията си за предсрочни избори, като каза на депутатите, че „по един или друг начин“ сегашната задънена улица трябва да бъде преодоляна.Джонсън призова в понеделник Европейския съюз да изключи възможността за повече удължаване на Брекзит, след като Брюксел удължи заплетените преговори по развода за трети път.По-рано вчера Джонсън отговори на председателя на Европейския съвет Доналд Туск в писмо, че приема решението за отлагане на Брекзит, но добави, че „също така ще призова държавите-членки на ЕС да са наясно, че по-нататъшно удължаване след 31 януари (2020 г.) не е възможно“.", "date": "2019.10.29", "title": "Британският парламент отхвърли искането на Джонсън за избори през декември (Снимки)"}
{"url": "http://www.cross.bg/kokain-predi-borba-1616717.html", "text": "/КРОСС/ Близо един тон е открит и конфискуван в Коста Рика, преди да замине за Белгия. Кокаинът е бил открит в неделя от полицаи от отдела за борба с наркотрафика в пристанището на град Лимон.От началото на годината отделът за борба с наркотиците е открил в пристанището на Лимон 9 контейнера с наркотици.Конфискувани са над 5,5 тона кокаин, уточни министърът на вътрешните работи Майкъл Сото.Общо от началото на годината в страната са конфискувани над 37 тона наркотици, включително кокаин и марихуана, добави той.", "date": "2019.10.29", "title": "Откриха тон кокаин, дегизиран като каша, преди да стигне до пазара в Белгия"}
{"url": "http://www.cross.bg/gradysa-valezhite-mesta-1616721.html", "text": "/КРОСС/ Вторник ще е последният слънчев и топъл ден от тази седмица. В сряда ни очаква чувствително захлаждане. Още от сутринта ще има превалявания от дъжд в Северна и Източна България, а температурите ще се понижат с над 10 градуса и максималните ще бъдат между 11 и 18 градуса. По-студено ще бъде в местата с валежи.През нощта срещу четвъртък а и в сутрешните часове на места в северните райони от страната валежите ще преминават в сняг.През деня в четвъртък валежите ще обхванат цялата страна, на места по високите райони дъждът ще преминава в мокър сняг.Температурите доста ще се понижат и ще бъдат през целия ден около 3-8 градуса, по Черноморието до 11 градуса.През нощта срещу петък валежите постепенно ще спират, но в петък ще остане студено през целия ден. Сутрешните температури на места ще бъдат отрицателни, а дневните ще бъдат до около 12 градуса, за София около 8-10 градуса.В събота ще има разкъсана облачност, а дневните температури слабо ще се повишат и ще бъдат между 13 и 17 градуса, за София около 13 градуса.В неделя ще бъде предимно слънчево, а температурите ще бъдат между 15 и 18 градуса, по Черноморието около 19 градуса. ", "date": "2019.10.29", "title": "Студ нахлува от утре"}
{"url": "http://www.cross.bg/chasa-provede-zala-1616703.html", "text": "/КРОСС/ От 09:00 часа в галерия „Оборище 5\" ще се проведе международната конференция //:meetthefuture/ Industry 4.0, посветена на Четвъртата индустриална революция и 5G.От 09:30 часа в хотел \"Бест Уестърн Плюс Хотел Експо\", зала \"Панорама\", ще се проведе Национална конференция на тема - \"КЗП - партньорство за ефективен бизнес\".От 11:00 часа Националният литературен музей организира поклонение пред гроба на Пейо Яворов в Централните софийски гробища по повод 105 години от кончината на поета.От 11:00 часа в Националния пресклуб на БТА ще се проведе пресконференция по повод Световния ден за борба с псориазиса.От 13.00 часа в заседателната зала в сградата на Висшия съдебен съвет, ще се проведе заседание.От 14:30 часа в централата на ПП АБВ на улица „Врабча\" 23, ще бъде подписано споразумение за сътрудничество между ПП АБВ, младежката организация на партията и представители на парламентарно представената йорданска политическа сила „Послание\", която работи в тясно сътрудничество с Абдула II, крал на Хашемитско кралство Йордания.От 14:30 часа във ФотоСинтезис Арт Център ще се проведе седми модул от обучението за здравни журналисти „Часът на диабета\".От 18.00 часа в Унгарския културен институт ще се проведе среща-разговор с писателя Тошо Дончев по повод новата му книга \"Роса по залез\".От 18:30 часа в камерната зала на Читалище „Славянска беседа 1880\", ще се проведе празничен концерт по случай Деня на бесарабските българи със специалното участие на Илия Луков.От 19:00 часа в литературен клуб „Перото\" ще се състои премиерата на книгата „Психоанализа в България тук и сега\".От 11:00 часа в малкия салон на Радио „Варна\" ще бъде отчетен проектът Епидемиологично изследване за град Варна „Търсене на помощ по повод остри интоксикации след употреба на наркотици и други психоактивни вещества при деца и млади хора 2019 година\".От 19.00 часа в Голяма зала на Драматичен театър, плевенският драматичен театър ще гостува с комедията от Йон Сапдару „Натюрморт със затлъстял племенник\".От 11.00 часа в заседателната зала на Общината, ул.„Дойранска епопея\" №17, ще се проведе кръгла маса за представяне на социалната икономика и социалното предприемачество.От 11:00 часа в пресклуба на БТА ще даде пресконференция Георг Спартански, издигнат от Инициативен комитет за втори мандат за кмет на Община Плевен.От 14:00 в Пресклуба на БТА ще се проведе пресконференция на Районната колегия на Българския зъболекарски съюз в Плевен с председател д-р Павлин Стефанов.От 16:00 ч. в зала „Амброаз Паре\", ТЕЛЕЦ на Медицинския университет ще се състои официална церемония по откриване на XVII Международна медицинска научна конференция за студенти и млади лекари.От 09:00 часа в зала 1 на Окръжния съд ще се проведе заседание по делото срещу заместниккмета на Куклен Костадин П. и Надежда М., обвинени в уреждане на обществени поръчки.От 09:30 часа в зала 1 на Апелативния съд ще се проведе заседание по делото, с което подсъдимият К. Ш. обжалва 7-годишната си присъда за отвличане.От 10:30 часа във фоайето на Съдебната палата ще се проведе Борса за съдебни служители.От 13:30 часа в зала 1 на Апелативния съд ще се проведе заседание по делото, образувано по протест на Окръжна прокуратура - Пловдив срещу присъда на Окръжен съд и по жалба на полицая С. П. срещу наказанието му от 1 година и 6 месеца условно лишаване от свобода с 3 години изпитателен срок.От 14:00 часа в зала 5 на Окръжния съд ще се проведе заседание по делото срещу Борис А. и Григор Ал. , обвинени в кражба в особено големи размери.От 10:30 часа на територията на военно формирование 32040 - Крумово ще бъде отбелязано навършването на 58 години от създаването на първата вертолетна авиационна част в България - 44-ти вертолетен авиационен полк.От 14:00 часа в офиса на ГЕРБ-Хасково ще се проведе пресконференция.От 10.00 ч. в зала 2 на Областна администрация ще се проведе редовното седмично заседание на Областната епизоотична комисия, на което ще се обсъжда епизоотичната обстановка в област Шумен по отношение на болестта Африканска чума по свинете.  ", "date": "2019.10.29", "title": "Предстоящи събития в страната за 29 октомври"}
{"url": "http://www.cross.bg/tema-izbori-bulgariya-1616702.html", "text": "/КРОСС/  След първия тур на кметските избори - кой печели и кой губи?; Как ще се разпредели подкрепата в столицата? Kоментар на Лилия Вучкова и Максим Генчев; История от старозагорското село Могила - брат и сестра отиват на балотаж; След расисткия скандал - България, УЕФА и наказанията - гост ген. Васил Василев; Пожари в Рила и Стара планина. На живо - какви са щетите?; Новите водачи на листи в ОС на София - Калоян Паргов и Методи Лалов; Как се печелят избори от ареста? Директно от Несебър; Ще се откаже ли Милко Калайджиев от политиката след загубата на изборите в Свиленград?; Нова трансплантация у нас. Как беше извършена операцията по присаждане на бял дроб?; Кои са момичетата впечатлили хиляди с песента си в метрото?; Кандидат за кмет твърди, че той и екипа са нападнати и бити в изборната нощ от привърженици на конкурента му?; Как ученик в 12-ти клас стана най-младия общински съветник в Мездра?; Ще бъде ли потушен огромния горски пожар в Рила?; Среща с изпълнителите от ромския госпел хор от кв. Люлин; Човек срещу машина. Успя ли младата ни гросмайторка Нургюл Салимова да победи изкуствения интелект?; ", "date": "2019.10.29", "title": "Теми и гости в сутрешните блокове на телевизиите на 29 октомври"}
{"url": "http://www.cross.bg/papa-arhiva-arhivut-1616734.html", "text": "/КРОСС/ Папа Франциск обяви в апостолическо писмо, че променя наименованието на Тайния ватикански архив, за да се избегнат негативни асоциации, свързани с определението \"таен\", предаде Асошиейтед прес.Отсега нататък огромният масив документи, ръкописи и папируси вече ще се нарича официално Ватикански апостолически архив.Във вчерашното си апостолическо писмо, което има силата на закон, папа Франциск посочва, че архивът отдавна е отворен за учени и той самият е издал указ архивите от периода на Втората световна война, от управлението на папа Пий XII, обвиняван, че не се е обявил достатъчно твърдо срещу Холокоста, да бъде отворен за изследователи по-рано от предвидената дата 2 март 2020 г.Светият отец изтъкна, че промяната в наименованието отразява по-добре същността на архива и начина, по който \"обслужва църквата и света на културата\".Архивът съдържа документация за Католическата църква в цял свят, датираща от 8 век насам. Той съдържа 600 различни сбирки, подредени по лавици, дълги 85 километра.Разположен в Апостолическия дворец, архивът разполага с читални и двуетажен \"бункер\", изграден от подсилен цимент.Най-ценните документи, които включват древни ръкописи със златни кантове и присъдата по процеса на светата Инквизиция срещу Галилео Галилей, се пазят в обезопасени помещения с климатична инсталация, където влажността е контролирана.През 1881 г. папа Лъв XIII отваря архива за изследователи и годишно от това се възползват около 1500 учени.Понастоящем най-съвременната документация, достъпна за проучване, е тази на папа Пий XI, починал през 1939 г.Обичайната практика на Светия престол е да се чака 70 години след края на папството, за да бъде отворен свързаният с него архив.Това обаче би означавало архивът на папа Пий XII, който е бил начело на Ватикана от 1939 до 1958 г., да стане достъпен за учени най-рано през 2028 г.Светият престол беше подложен на натиск да подреди и каталогизира по-бързо сбирката от периода на папа Пий XII, за да може да бъде проучвана, докато все още има оцелели от Холокоста.Папа Франциск обясни мотивите си за промяна на наименованието на архива и изрази съжаление, че оригиналното латинско наименование \"Архивиум секретум\", чието същинско значение е, че архивът е частен и отделен, е било свързано с почти зловещи намеци, че Ватиканът крие тайни.", "date": "2019.10.29", "title": "Папата: Тайният архив на Ватикана вече не е таен"}
{"url": "http://www.cross.bg/chasa-tryd-monitor-1616705.html", "text": "/КРОСС/  - Мая няма как да е кмет - да се откаже от балотажа и на Борис* ще му е леко; - Балотажи в 18 областни града, ГЕРБ взе 8 от раз, ДПС с един; - Все повече избиратели търсят алтернатива извън големите партии; - ГЕРБ води в 6 града БСП в 2; - Социолози пак изтъргуваха вота; - Би Ти Ви научи, че е продадена, в деня на изборите; - 98% от спестяванията у нас са в депозити въпреки ниските лихви; - БДЖ купуват 40 вагона с интернет и климатик; - Трима припаднаха при броенето на бюлетини в София; - Пожарът в Рила изпепели гора за над 1 млн. лв.; - Летим до 11 нови дестинации от столицата и морето; - Не един, а пет тунела ще минават под Шипка; - Всеки втори на почивка при съседите; - Руски дипломат шпионирал в България; - Дават 3,7 млн. лв. за проект на околовръстното на Пловдив; - Офис площите в София ще нараснат с 40 на сто; - Строежът на жилища бележи сериозен ръст; - Димитър Николов, кмет на Бургас: Лъжите и манипулациите се връщат като бумеранг към тези, които ги пускат; - Даниел Панов, кмет на Велико Търново:Не се фиксирам в цифрите, радвам се, че хората оцениха усилията и успехите; - Калин Каменов, кмет на Враца: Добрата предизборна кампания не се прави един месец, а 4 години; - Димитър Ганев, политолог: Неадекватно ще е да се говори за предсрочни избори през следващите месеци; - Даниел Смилов, политолог: Без гласовете анти-ГЕРБ Манолова е обречена; - Борислав Цеков, доктор по конституционно право: Разликата между Фандъкова и Манолова е трудно преодолима; - Проф. Валери Стефанов, литературовед и писател, пред„Труд\": По избори политиците са в ролята на прелъстители;  - Избирателят се оказа по-голям прагматик, отколкото изглежда; - Всеки кмет на БСП трябва да се брои за двама; – С фас в устата и в гората; - С тази опозиция ГЕРБ ще падне след 30 г.; - Кога няма да оцелее Беър Грилс? Като си види сметката за парно; – Без милост за подпалвачите; – Социолози извадиха фалшиви данни за жълти стотинки; – Нещо синьо, нещо старо и нещо назаем; ", "date": "2019.10.29", "title": "Преглед на печата за 29 октомври"}
{"url": "http://www.cross.bg/bulgariya-priyateli-nyzhda-1616706.html", "text": "/КРОСС/ Вчера стана известно, че България е изгонила руски дипломат, по отношение на когото е образувано дело по обвинение в шпионаж.Политическият анализатор Дмитрий Журавльов коментира инцидента пред кореспондент на \"Вечерная Москва\" и Агенция \"Фокус\", като изразените от него позиции са представени без редакторска намеса.„Да започнем с това, не е много ясно защо имаме нужда от шпионин в България и какви големи военни и политически тайни трябва да разкрие там. Мисля, че експулсирането е свързано не толкова с неговата дейност, колкото с желанието на страната да изглежда толкова американска, колкото и самата Америка. Отначало те бяха „най-съветски“, сега „най-американци“. Те просто искат да покажат своята лоялност към новите началници и нехаресването към старите. – задава въпрос кореспондентът.„Колко пъти се е случвало това. Многократно. А от балтийските държави бяха изгонени (руски дипломати), от Полша. Не говоря за това как дипломатите бяха изгонени от ЕС. Просто германците, французите действат така. Те се отнасят по-сериозно. А малките държави непрекъснато се опитват да се докажат на господаря, че са най-добрите. Нямам идея какви военни тайни би могъл да получи нашия разузнавач в България. Те дори не играят никаква сериозна роля в НАТО. – пита кореспондентът.„От много време не сме приятели. Ние сме другари. И това е ежедневието. Е, изгониха наш дипломат - ние ще изгоним български. Освен това може да се гонят направо по списък. Това се прави по цял свят. Буквално ще минат няколко месеца и всичко ще бъде забравено. Не мисля, че нашето външно министерство има илюзии за приятелството на българите с руснаците. Те са казвали толкова много пъти, че се чувстват добре в Турция, а „лошите“ руснаци идват и им налагат свобода и независимост. Но по този повод те няма да се бият. А елементът на слугинството винаги е бил характерен за малките страни. Няма да сме приятели, но партньори ще останем“.  ", "date": "2019.10.29", "title": "Руският политолог Дмитрий Журавльов: Не е много ясно защо имаме нужда от шпионин в България"}
{"url": "http://www.cross.bg/manolova-glasa-fandukova-1616707.html", "text": "/КРОСС/ Вотът в ромските секции в столичните квартали \"Красна поляна\", \"Слатина\" и \"Люлин\" буди огромни съмнение. В \"Красна поляна\" е имало струпване на хора между 9:00 и 11:00 часа преди обяд, а следобед не е имало движение. Имаме притеснения, че това е организиран вот.Това каза вчера в щаба на Мая Манолова председателят на \"Движение България на гражданите” Димитър Делчев, който даде съвместен брифинг с председателя на Инициативния комитет, издигнал кандидатурата на Манолова за кмет на София, Никола Вапцаров и кандидатите за общински съветници от ДБГ Войслав Тодоров и Ана Вилфан.По думите му в една от секциите в \"Красна поляна\" се вижда, че има 2081 гласа за Йорданка Фандъкова, 251 за Мая Манолова, а останалите са за другите кандидати.\"Това са 1 000 % по-голям вот за Фандъкова, което без организация и контрол на вота не може да стане. В секция №61, отново в \"Красна поляна\", се вижда, че Йорданка Фандъкова е получила 242 гласа, а Мая Манолова - 13 гласа. Другите кандидати са получили по два, три, пет или десет гласа\", подчерта Делчев.В секция №75 в същия район има 160 гласа за Фандъкова и четири гласа за Манолова, обясни още председателят на Движение България на гражданите.\"Фрапантно е положението и в кварталите \"Люлин и \"Слатина\", каза още Делчев.\"Това не е свободен, а организиран вот\", категоричен бе водачът на листата на местна коалиция \"България на гражданите\", която подкрепи Мая Манолова за кмет на София.Председателят на Инициативния комитет, издигнал кандидатурата на Манолова за столичен кмет, Никола Вапцаров уточни, че изборния ден щабът е подал над 30 нарушения на изборния процес.Войслав Тодоров, който е в листата на \"България на гражданите\" и член на ИК на Манолова добави, че концентрирано гласуване се наблюдава и в столичния кв. \"Христо Ботев\" в 70-та секция с феноменалните 80 % гласували, от които 393 гласа за Фандъкова, малко над 30 гласа – за Манолова.\"В секция 76 е подобно положението - точно 343 гласа за Фандъкова и 35 гласа за Манолова. Във Филиповци 70-80 % от вота е за Фандъкова. Това се повтаря по същия начин и за районните кметове и съветниците\", уточни той.\"Когато говорим за подмяна, понеже Фандъкова имаше нахалството да го каже, ето това е подмяната – подмяната на вота чрез контролиран вот и странни единомислия, се стига до такива ситуации. Подмяната е ясно на кого е\", каза Тодоров, визирайки ГЕРБ.Никола Вапцаров заяви, че нови жалби са писани през нощта и вече са над 35, изпратени от щаба на Манолова до ОИК за изборни нарушения.\"Имаме и сигнал за недопускане на законни представители до секциите заради етническия им произход. 134-то училище, 26-та секция, са казвали на хората изобщо да не вземат бюлетината за кмет, същата тактика се е прилагала във Френската гимназия. Това е подмяна на вота. Ние сме тук за честно състезание\", заяви председателят на Инициативния комитет, издигнал Манолова за кмет.Той призова \"идеите и програмите да убеждават хората, не изборните манипулации.\"Според сигнала нераздадените бюлетини после са били попълнени и пускани в урните, което е фрапантно нарушение, по думите му.\"Хората в неделя ще избират между тези, които предлагат промяна и другите, които както се вижда от протоколите, получават предимства от ромските гласове. Очевидно ГЕРБ избраха другия подход и точно това ще разгневи демократично мислещите хора и точно това ще ги накара да излязат да гласуват срещу кандидата, който си позволява да манипулира вота, каза още Делчев.Ана Вилфан, която е кандидат за общински съветник от коалиция \"България на гражданите\" съобщи за отказан достъп до секция на представители на ДБГ и Инициативния комитет на Мая Манолова. \n\t\t\t\t\t", "date": "2019.10.29", "title": "Щабът на Манолова: Вотът в ромските секции буди огромно съмнение (Видео)"}
{"url": "http://www.cross.bg/heloyin-germaniya-drebno-1616762.html", "text": "/КРОСС/ Търговците на дребно в Германия могат да очакват приходи в размер на 320 млн. евро от продажбите на Хелоуин тази година. Това става ясно от проучване, възложено от Асоциацията на търговците на дребно в Германия (HDE) и проведено сред 1500 потребители, пише германското издание Die Zeit.Всеки дванадесети от запитаните планира да отдели средства главно за стоки за декорация, костюми и грим. Предимно потребителите с деца инвестират в празника. „Особен интерес представляват тематичните партита“, съобщават от Асоциацията на търговците на дребно.Повече от 8% от анкетираните възнамеряват да пазаруват в местни магазини или онлайн, става ясно още от проучването. Почти две трети от тях харчат пари за Хелоуин всяка година, докато 12,5% обмислят да направят това за първи път през 2019 г.Хелоуин традиционно се празнува вечерта на 31 октомври. Децата и тийнейджърите често са облечени като призраци или като други страшни герои и обикалят от къща на къща, за да поискат сладкиши. Обичаят произхожда от католическа Ирландия, но бива разпространен чрез ирландски имигранти и в Съединените щати. От няколко години празникът се разраства и в Германия.", "date": "2019.10.29", "title": "Търговците на дребно в Германия очакват оборот от 320 млн. евро на Хелоуин"}
{"url": "http://www.cross.bg/purviya-protokolite-rezyltati-1616708.html", "text": "/КРОСС/ До края на днешния ден се очаква да са ясни окончателните резултати от първия тур на местните избори. От общинските избирателни комисии ще обявят решения за кандидатите и за предстоящия на трети ноември  балотаж. Очаква се в неделя в 18 областни града да има втори тур. Междинни данни сочат, че избирателната активност на първия тур е близо 51 процента.Вече 125 ОИК са си предали протоколите в ЦИК.Поне в 9 областни града най-вероятно ще има избран кмет още на първия тур, показват данните от обработката на протоколите. Градовете, в които в неделя няма да има втори тур са: Враца - Калин Каменов; Монтана - Златко Живков; Стара Загора - Живко Тодоров; Бургас - Димитър Николов;Велико Търново - Даниел Панов; Габрово - Таня Христова; Кюстендил - Петър Паунов; Кърджали - Хасан Азис; Хасково - Станислав Дечев;", "date": "2019.10.29", "title": "ЦИК обявява окончателните резултати от изборите"}
{"url": "http://www.cross.bg/elun-anistun-tzelyna-1616710.html", "text": "/КРОСС/ Дженифър Анистън може да е новак в Instagram, но звездата доказа, че е истински майстор на социалните медии, докато гостува в шоуто на известната водеща Елън Дедженерис. В епизода, който бе излъчен вчера Анистън целуна по устните Елън и предизвика истински фурор.До целувката се стигна, след като актрисата попита Дедженерис, за която е известно, че е лесбиийка, от колко време не е целувала мъж.отговори Елън, попита на свой ред тв водещата.При което Джен просто пооправи косата си - характерен за нея жест - и целуна Елън по устните за щастие на публиката., възкликна Деженерис., заяви Анистън.В своя Инстаграм профил Дженифър Анистън все още не е публикувала тази снимка, а само кадър с екипа на шоуто бекстейдж.", "date": "2019.10.29", "title": "Дженифър Анистън целуна Елън Дедженерис в ефир"}
{"url": "http://www.cross.bg/bivsh-direktor-depytat-1616704.html", "text": "/КРОСС/ , изпълнителен директор на „Лудогорец\";, основател на „Аквахим\" АД;, началник отделение по акушерство и гинекология в УМБАЛ „Софиямед\";, историк, бивш депутат;, писател;, преподавател в НСА, бивш национален треньор по тенис;, актриса;, бивш депутат;, директор на пресцентъра на Министерски съвет;, оперна певица; ", "date": "2019.10.29", "title": "Родени на 29 октомври"}
{"url": "http://www.cross.bg/trump-kamarata-impiiichmunt-1616709.html", "text": "/КРОСС/ Долната камара на Конгреса на САЩ ще гласува тази седмица официално за разследването по импийчмънт на президента Доналд Тръмп.Председателката на Камарата на представителите Нанси Пелоси обяви гласуването по резолюцията, което ще е първото официално гласуване в Камарата по воденото от конгресмените от Демократическата партия разследване за импийчмънт.Резолюцията \"потвърждава вече текущото разследване, което в момента се провежда от нашите комисии\" с цел импийчмънт на президента, се казва в писмо на Пелоси до съпартийците й, цитирано от ДПА.Целта на тази процедура е да спре оплакванията на Тръмп и неговите съюзници, че процедурата е незаконна, несправедлива и несъответстваща на правото за справедлив процес, отбелязва АП.Въпреки решението представителите на Демократическата партия настояха, че не отстъпват пред натиска на републиканците.Пелоси отхвърли като неоснователен аргумента на Белия дом, че импийчмънта изисква потвърждаване чрез гласуване.Тръмп се позовава на липсата на решение на Камарата като основание да отказва да сътрудничи на разследването.Белият дом заяви снощи, че вече събраните от Камарата на представителите доказателства за \"напълно и необратимо незаконни\", защото са събрани в рамките на процедура, за която не е взето официално решение.С това Тръмп е бил лишен от правото си на справедлив процес, заяви прессекретарят на Белия дом Стефани Гришам", "date": "2019.10.29", "title": "Първо гласуване в конгреса за разследването по импийчмънт на Тръмп"}
{"url": "http://www.cross.bg/tomov-izbori-aleksandrov-1616711.html", "text": "/КРОСС/ \"Тези избори затвърдиха резултатите от евроизборите\", това заяви в сутрешния блок на БНТ социологът Цветозар Томов. „ГЕРБ запазва водещата си позиция. БСП се завръщат след като бяха в будна кома и нокаут“, каза още по темата социалният антрополог Харалан Александров.„Резултатът на патриотичните партии беше лош, но това е нормално предвид отношенията им последните месеци. На фона на това ВМРО имаха добри резултати“, разкри Александров.„За Бонев гласуваха млади хора, а и от „Демократична България“ се справиха добре“, каза Томов.„ГЕРБ загуби 80 000 гласа на кметските избори. Управляващите имат проблем с т.нар градска десница“, смята социологът.„Манолова беше подкрепена от десни партии, но не и от десни избиратели“, заяви Томов.„Не очаквам нито Бонев, нито „Демократична България“ да изразят подкрепа към кандидатите на втори тур“, разкри Цветозар Томов.", "date": "2019.10.29", "title": "Харалан Александров: Резултатите от кметските избори стабилизират управлението"}
{"url": "http://www.cross.bg/anastasiya-sofiya-devoiikata-1616688.html", "text": "/КРОСС/ В третия век някои християнки от Рим в желанието си напълно да се посветят на Бога се свързали помежду си и заедно се заселили на едно място, недалече от града. Образували девическа обител. Избрали си за ръководителка в духовния живот една стара мъдра жена на име София, известна с високото си благочестие. Под нейното ръководство водили строг живот, предадени на молитва и труд. Отказали се от брак, тия девственички образували нещо като монашеска община.При София се възпитавала девойка на име Анастасия, която на тригодишна възраст останала без родители. София била за нея като втора майка. Грижела се за възпитанието и образованието й. Научила я на християнските истини, на евнгелските добродетели.Анастасия станала на 20 години. Плавела силно впечатление със своята чудна красота. Била кротка, трудолюбива, винаги молитвено и благоговейно настроена.Млади знатни римски граждани я искали за съпруга. Но тя отхвърляла предложенията им. Решила да се посвети изцяло на Бога.В това време император Деций започнал жестоко да гони християните. Фанатизирани езичници донесли на римския управител, че в обителта вън от града живее необикновено красива девойка, която вярва в Разпнатия и не уважава боговете. Управителят пратил войници да я доведат при него.Войниците дошли до тая обител. Изплашени, девиците се разбягали. София задържала Анастасия. Казала й:- Не се бой, мое дете! Настана времето за твоя подвиг.След това София излязла при войниците и ги запитала кого търсят. Те отговорили, че по заповед на управителя са дошли за Анастасия. София ги помолили да почакат два часа, докато нагизди девойката. Войниците се съгласили, като мислили, че тя през това време ще се заеме да труфи девойката с богати накити.София завела девойката в църква. Спряла я пред олтаря и започнала със сълзи да я увещава да пази твърдо светата вяра.- Мое мило дете – казала й тя, - дойде време да проявиш любовта си към Господа. Чрез наложените ти страдания трябва да покажеш, че си достойна за Господа. Любезна моя дъще, не скланяй на прелъстителните думи, не позволявай да те измамят със земно богатство и слава. Чака те друг венец. Иди в чертога на Небесния Жених с веселие. Иди обагрена с кръв, украсена със страдание, като със сватбарска дреха. Моля те, помни думите ми. Помни любовта и грижите, които съм имала към тебе. Денем и нощем съм се молила, за да можеш със сърце и душа да бъдеш с Господа. Какво ли нещастие ще бъде за мене, ако не се проявиш като истинска християнка!А каква ли радост ще е за мен, ако чуя, че твърдо си опазила вярата! Не жали своята тленна красота, дъще, не се плаши от смъртта! Страх да нямаш от мъченията! Когато те заплашват с мъчения, казвай – от вашите заплахи не се боя, защото Бог е с мене! Когато поискат да те убият, не се плаши от ония, които убиват тялото, а душата не могат да погубят. Ще те предадат на мъчения. А ти се радвай, че страдаш за Христа. Той няма да те остави! Той ще бъде невидимо с тебе – ще облекчава страданията ти. Ти ще плачеш – Той ще те утеши. Ти ще изнемогваш – Той ще те покрепя. Ти ще паднеш от рани – Той ще те повдигне. Ти ще се изпълваш със скръб – Той ще услажда сърцето ти. Ще даде утеха на душата ти и не ще отстъпи от тебе, докато не те вземе от ръцете на мъчителите, докато не те върне в Своя небесен чертог и не те увенчае с неповяхващ венец в присъствието на всички ангели.- Готово е сърцето ми да страда за Христа – казала Анастасия. – Всякога съм желала да положа живота си за свидетелство на моята любов към Господа. И сега с радост ще се явя пред мъчителя, за да изповядам вярата си. Не бой се за мене, майко моя! Аз вярвам, че Господ ще ме укрепи. А ти продължавай да се молиш за мене, та Бог да не ме остави!Войниците почнали да стават нетърпеливи. Тръгнали из обителта да я търсят. Разгневили се, като видели, че Анастасия не се облича в дрехи с богати накити, а се моли в храма с престарялата София. Хванали я, оковоли я във вериги и я отвели при управителя на Рим.Управителят останал изумен от красотата на девойката, от нейния смирен и кротък вид.- От какъв род си, от каква вяра си и как е името ти? – запитал я той.- Аз съм ддъщеря на римски гражданин, възпитана съм в християнско благочестие, името ми е Анастасия – отговорила девойката с тих глас.- Това име Анастасия не е известно в Рим. Що значи то? – запитал пак управителят.- То значи възкресение – отвърнала Анастасия.- Господ ме възкреси, за да ти говоря правдата и да надделея над сатаната, който ти внушава зло.- Не ме ядосвай! – повишил гласа си управителят. – Аз те желая и не желая твоята гибел. Затова послушай моя добър съвет. Защо си се прелъстила от християнското учение? Ти погубваш младостта си, като се лишаваш доброволно от радостите и насладите, които ни даруват боговете. Защо живееш в неизвестност и самота? Защо скриваш една красота, на която биха се радвали князете? Каква полза за тебе да отиваш на страдания и смърт за името на Разпнатия? Не е ли по-добре да се поклониш на нашите богове и да си избереш за мъж някой знатен и богат млад човек, за да се радваш на деца, да живееш в слава сред добри хора, да имаш сребро и злато? Дойди, поклони се на боговете! Те са ни дарували живот за веселие. Ти ще живееш с нас на почит и в щастие!Анастасия изслушала тия думи с очи, насочени към земята. Когато управителят престанал да говори, тя дигнала очите си нагоре, след това го погледнала спокойно и казала:- Мой годеник и мое богатство, живот и веселие е Господ Иисус Христос. Със своите думи ти не ще ме отвърнеш от Него, няма да ме прелъстиш, както някога змията прелъстила Ева, нито пък ще ме отлъчиш от моя Бог чрез страх от мъчения. Ако е възможно, аз бих желала не един път, а сто пъти да приема смърт за името на Христа!Управителят се озверил. Веднага наредил да бият и мъчат девойката. Тя пеела стихове от псалмите и повтаряла:- Господи, мое прибежище и мой застъпник, не отстъпвай от мене! Изнемогва в болки душата ми. Страдам заради Тебе. Благоволи към мене, Твоята негодна служителка. Да Ти бъде приятно проливането на моята кръв. Да не бъда отхвърлена от лика на светите мъченици!В тълпата се намирал един християнин на име Кирил. Той подал два пъти вода на изнемогващата мъченица. Затова бил наказан със смърт. Мъченията на Анастасия стигнали до такава жестокост, че дори народът, който бил привикнал на такива жрелища, с ужас започнал да укорява управителя.Осакатеното тяло на светата девица било обезглавено и хвърлено вън от града.Ангел се явил на София и й разказал за станалото. Бързо тя отишла на мястото, където било простряно тялото на мъченицата. С радостни сълзи го целунала. Благодарила с облекчение на своята мила дъщеря, загдето изпълнила нейния съвет и до последно издихание изповядвала вярата си в Христа.С духовните си очи тя съзерцавала, жива и блажена в Бога, светата мъченица и й говорела:- Не даром съм се трудила. Ти се яви пред Небесния Жених в брачната дреха на невинността, украсена с кръв, пролята за Господа. Сега те моля – бъде твърдина на моята старост и се моли за мене. Когато бъде угодно на Бога да тури край на моя земен живот, моли Господ да прости греховете ми!Престарялата София не е имала сили да погребе светото тяло. Тя само плачела над него.Дошли отнякъде двама християни. Те споделили скръбта и молитвите на старицата и благоговейно погребали тялото на света Анастасия Римлянка.", "date": "2019.10.29", "title": "Св. преподобномъченица Анастасия Римлянка"}
{"url": "http://www.cross.bg/izkystvo-vsyako-veliko-1616684.html", "text": "/КРОСС/ \"В сърцето на всяко велико изкуство е необходимо да има меланхолия.\"Федерико Гарсия Лорка", "date": "2019.10.29", "title": "В сърцето на всяко велико изкуство"}
{"url": "http://www.cross.bg/bulgariya-izvesten-rysiya-1616689.html", "text": "/КРОСС/  - Персийският цар Кир II Велики, със завладяването на Вавилон издава първият писмен документ за правата на човека, известен като Цилиндъра на Кир. - Испания обявява война на Мароко. - 3 Велико Народно събрание избира за княз принц Валдемар Датски, но под натиска на Русия баща му, крал Кристиян, отклонява избора. - Балканската война: Османската империя иска примирие. Княз Фердинанд скрива предложението от съюзниците и продължава войната. - Български самолет бомбардира от въздуха старата гара Караагач на Одрин, която е първият бомбардиран от въздуха обект със стратегическа цел в историята. - Създадена е Република Турция, за президент е избран Мустафа Кемал Ататюрк. - Крахът на Уолстрийт 1929: Настъпва пореден срив на Нюйоркската фондова борса, известен като „черният четвъртък\", с което приключва бичия пазар от 1920 година и започва Голямата депресия. - Открита е Автомагистрала А7 в Италия. - Втората Световна Война: Червената Армия влиза в Унгария. - Градът Бреда в Холандия е освободен от Първа полска бронирана дивизия. - Започва съдебно дело срещу католическия епископ Иван Романов, който е осъден на 12 години строг тъмничен затвор за „шпионаж\". - Първата връзка между компютър и компютър е настроена в ARPANET. - Приет е закон за прокуратурата на Народна република България. - С решение на Националния координационен съвет на СДС президентът д-р Желю Желев е обявен за „предател\". - Пожар в дискотека в Гьотеборг, изгарят 63 деца. - Официално посещение в България на румънския премиер Адриан Нъстасе, който поставя въпроса за румънското малцинство и присъства на подписването на двустранното споразумение за енергийно сътрудничество. - Върховният административен съд на България прекратява сделката по продажбата на Булгартабак заради нарушения в процедурата. - Заседанието на кредиторите на Авиокомпания „Балкан\" отхвърля плана за оздравяване на компанията и тя е обявена в ликвидация. - Успешен тест с едновремешно изпитание на всички видове МБР на Русия - „Булава\", Р-29РМУ2 „Синева\" и Р-29Р от ядрени подводници и „РТ-2 Топол М\". ", "date": "2019.10.29", "title": "29 октомври в историята"}
{"url": "http://www.cross.bg/bagdadi-amerikanskite-zayavi-1616719.html", "text": "/КРОСС/ Групата на ООН за наблюдение на Ислямска държава (ИД), „Ал Кайда“ и талибанското радикално движение не може да потвърди информацията за ликвидацията на лидера на ИД Абу Бакр ал Багдади.В същото време се отнасят сериозно към изявлението на американските власти и възнамеряват да взаимодействат със САЩ по този въпрос.Това заяви координаторът на групата Едмънд Уолтър Фитън-Браун пред РИА Новости.Президентът на САЩ Доналд Тръмп заяви в неделя, че американските военни са елиминирали Ал Багдади в Сирия.По-късно генерал-майор Игор Конашенков, говорител на руското Министерство на отбраната, заяви, че Руската федерация не разполага с достоверна информация за операцията от американските военни за поредното „унищожаване“ на Ал Багдади.„Не, все още нямам доказателства за това“, каза Фитън-Браун.„Всичко, което имаме, е публично изявление на американците, но то изглежда много уверено. Изглежда, че са много уверени в себе си. Те обявиха, че са проверили тази информация … Затова смятам, че към това трябва да има сериозно отношение „, каза той пред РИА Новости..Фитън-Браун също добави, че ще „задава въпроси към американските власти и на други“, за да получи потвърждение възможно най-скоро.", "date": "2019.10.29", "title": "Мониторинговата група на ООН не може да потвърди ликвидацията на Багдади"}
{"url": "http://www.cross.bg/helikopter-rila-gaseneto-1616712.html", "text": "/КРОСС/ Трето денонощие продължава борбата с пожара в Рила. През нощта там е прокаран път, по който може да се стигне до един от фронтовете. Досега гасенето се извършваше на ръка и с хеликоптер. Това е изключително трудоемко и гасенето става много по-бавно. Прогнозите са днес пожарът в Рила да бъде овладян и потушен.Огънят гори на границата със Сърбия. Двете държави координират действията си по потушаване на пламъците. Пожарът е в трудно достъпна местност, гаси се основно на ръка. Това налага и включването на хеликоптер.", "date": "2019.10.29", "title": "Прокараха път до пожара в Рила, в гасенето на огъня в Стара планина се включва хеликоптер"}
{"url": "http://www.cross.bg/kardam-bolnitzata-detzata-1616713.html", "text": "/КРОСС/ Третокласник от генералтошевското село Кардам почина, а сестра му – на 11 години, е приета в тежко състояние в болницата в Добрич.Лекари предполагат, че най-вероятната причина за трагедията е хранително натравяне.Трагедията се разиграла вчера в семейство с шест деца в Кардам.След като яли, децата се почувствали зле и бил повикан общопрактикуващият им лекар.Той им изписал медикаменти. Две от децата обаче не се повлияли. Според запознати момчето починало в дома си.", "date": "2019.10.29", "title": "Дете почина от хранително натравяне, сестра му е в тежко състояние"}
