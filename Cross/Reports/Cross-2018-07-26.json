{"url": "http://www.cross.bg/swann-dokato-sigyrnostta-1580086.html", "text": "/КРОСС/ Все повече хора си купуват камери за наблюдение, чрез които да гледат своето дете - докато са на работа, или да хвърлят по един поглед на своето жилище - докато са на почивка. Най-употребявани са те във Великобритания, но именно от там идва притеснителна новина.Едни от най-употребяваните такива камери са на марката Swann, но експерти разкриват пред Би Би Си, че в тях съществува уязвимост, позволяваща на злонамерени лица лесно да придобият достъп до вашата камера и да гледат записаната картина.Пропускът в сигурността е толкова голям, че на хакерите дори не им се налага да кракват и въвеждат вашето потребителско име и парола.Експертите поясняват, че са открили опасността при един от най-новите модели на марката - SWW HD-Intcam, известен и като Swann Smart Security Camera. Пропускът е свързан с облака поддържан от израелската компания OzVision.От Swann заявяват, че проблемът вече е отстранен, а хакерите не могат да ви шпионират през камерата - поне не и по съществуващия до сега начин. Експертите потвърждават това, но допълват, че откритието им е показателно за сигурността на личните ви данни, които често могат да станат много лесна плячка на хакери, заради фирмени пропуски и бъгове.", "date": "2018.07.26", "title": " Защо е опасно да имате домашна камера за наблюдение"}
{"url": "http://www.cross.bg/google-intelekt-edge-1580083.html", "text": "/КРОСС/ Преди две години Google представи TPU - малък чип с възможности да поддържа работата на изкуствения интелект, извършвайки по-леките задачи. Сега обаче Google разкри новия чип Edge TPU, който може пълноценно да се използва за машинно обучение и на практика да даде изкуствен интелект на всяка вещ.От Google поясняват, че чипът е ориентиран към задачи, като разпознаване на обекти и предмети, но няма да се използва в следващото поколение смартфони. Вместо това Edge TPU е насочен към големите заводи, където да се използва за качествен контрол, в съчетание с камери.IT гигантът няма политика да дава достъп на широкия кръг от разработчици до своите чипове за изкуствен интелект, но този път това ще е различно, като след регистрация, заинтересованите биха могли да закупят комплект, включващ Edge TPU, процесор NXP CPU и USB порт - всички комбинирани в една платка с радиатор.", "date": "2018.07.26", "title": "Google разкри ултра малък AI чип"}
{"url": "http://www.cross.bg/krim-beshe-ykraiina-1580078.html", "text": "/КРОСС/ Руската външнополитическа служба каза, че американското правителство \"живее в алтернативна реалност\" заради това, че не приема извършената от Русия анексия на Крим от Украйна преди четири години, съобщи Риа Новости.\"Стотици хиляди украинци избират руски Крим за своите почивки, развенчавайки мита за руска \"окупация\" и \"агресия\", заяви посолството на Москва във Вашингтон.Според него Белият дом се опитва да лиши жителите на Крим от тяхното \"право на самоопределение\".Изявлението беше направено, след като държавният секретар на САЩ Майк Помпео увери американските конгресмени, че Вашингтон няма да признае анексията, която той определи като \"окупация\".Изказването на Помпео беше приветствано от служители в ЕС и Украйна.", "date": "2018.07.26", "title": "Русия: САЩ живеят в алтернативна реалност"}
{"url": "http://www.cross.bg/zatvor-godini-osuden-1580082.html", "text": "/КРОСС/ Новият нападател на \"Ювентус\" Кристиано Роналдо бе осъден на две години затвор от испанските съдебни власти заради укриване на данъци в периода между 2011 и 2014 г.Той се призна за виновен и ще трябва да плати глоба в размер на 19 милиона евро, за да изчисти всичките си задължения пред хазната.Въпреки че е осъден на две години затвор, португалецът няма ги излежи, защото това е първото му провинение.", "date": "2018.07.26", "title": "Осъдиха Роналдо на две години затвор и 19 млн. евро"}
{"url": "http://www.cross.bg/pery-sistemata-kopa-1580070.html", "text": "/КРОСС/ Системата VAR бе сред най-дискутираните теми по време на Мондиал 2018, а идеята и обхватът й вече достигат нови висини.По време на мач от регионалните нива за Купата на Перу се стигна до сложна ситуация, в която главният съдия искаше да се възползва от видео асистент рефера, но се наложи да си спомни, че системата все още не е въведена в страната.Футболист на гостуващия отбор отбеляза гол с изстрел извън наказателното поле, след като топката първо мина покрай гредата, след което през дупка в мрежата, за да влезе в крайна сметка във вратата. На пръв поглед не става ясно дали попадението е валидно. Без възможността да се допита до VAR, съдията решава да види снимките от гола, запечатани от фотограф край страничната линия.Също както при протокола на световното първенство в Русия, реферът гледа кадрите, докато намери правилното решение. След това се върна при футболистите и отсъди.Все още не е обявено кога VAR ще навлезе в Перу, но системата ше дебютира в Южна Америка за 1/4-финалите на Копа Америка и Копа Судамерикана.", "date": "2018.07.26", "title": "Няма VAR, но има фотограф "}
{"url": "http://www.cross.bg/deteto-zakrila-organizatzii-1580088.html", "text": "/КРОСС/ Председателят на Държавната агенция за закрила на детето (ДАЗД) д-р Елеонора Лилова стартира серия от срещи във връзка с разработването на нова Национална стратегия за детето. До момента са проведени предварителни консултации с представители на академичните среди, на неправителствените организации, експерти в различни области, както и на всички органи по закрила на детето в България.В работна група, съставена от членове на Националния съвет за закрила на детето, бешепостигнато съгласие по основните принципи в процеса на планиране. Въз основа на това беше създаден рамков документ, който набелязва основните стъпки в създаването на стратегията. Консултационният процес със заинтересованите страни /детски и младежки организации, родители и родителски организации, професионалисти, законодателна и съдебна власт, граждански и други организации, работещи с деца, местна власт, научни и изследователски общности, медии/ заема важно място в планирания график. След финализиране на работата по стратегическия документ той ще бъде предложен за одобрение на Министерския съвет, а след това и на Народното събрание, съобразно изискванията на Закона за закрила на детето. ", "date": "2018.07.26", "title": "ДАЗД започна консултации по новата Национална стратегия за детето"}
{"url": "http://www.cross.bg/avtobysi-programata-transport-1580079.html", "text": "/КРОСС/ Естония стана първата европейска страна, предлагаща безплатно пътуване с автобуси почти в цялата страна, с цел да ограничи обезлюдяването на селските райони и потреблението на горива, предаде АФП.„Има градове и региони в Европа, където общественият транспорт е безплатен, но досега не е имало такова решение на държавно ниво за безплатен обществен транспорт“, заяви пред агенцията министърът на икономиката и инфраструктурата Кадри Симсон.Този месец 11 от 15 окръга на малката балтийска страна започнаха да предлагат безплатен регионален транспорт.„Търсим как да съживим селските райони, как да спрем преместването на хората от селата в градовете“, каза Симсон. Тя обясни, че програмата е резултат от дискусии между централното правителство и окръзите.„Безплатни автобуси на регионално ниво означават най-вече възможност за мобилност на хората в селските райони, гарантира им се достъп до всекидневните услуги, от които се нуждаят“, каза министърката. Според нея програмата освен това се стреми да помогне на Естония да изпълни целите в ЕС за намаляване на вредните емисии.  С този мотив естонският парламент прие решение миналата година, с което потреблението на изкопаеми въглеводородни горива през 2030 г. не трябва да превишава нивото им от 2012 г.„Това означава да намерим начини да окуражим хората да пътуват с по-екологичен транспорт, като например използват обществения“, каза Симсон. Според нея безплатните автобуси ще намалят леките коли по пътищата.Харли Кирспуу (30 г.) – организатор на филмови фестивали, каза, че автобусите, с които той пътува из страната по работа, не са станали по-лоши по отношение на комфорта, след като са станали безплатни по-рано този месец.В столицата Талин такива безплатни автобуси се движат от 2013 г., като кметът Таави Аас смята, че програмата е успешна въпреки постоянното увеличаване на леките коли в града.Половината от ползващите обществен транспорт столичани казват, че по-често ползват услугата, след като е станала безплатна, сочи годишната анкета от 2017 г.Критици на програмата се безпокоят обаче, че освен други неща, тя ще има негативен ефект върху държавната жп компания. Това обаче не тревожи оператора, който изтъква 8% ръст в превозените пътници от началото на годината.", "date": "2018.07.26", "title": "Естония първа в Европа пусна безплатни автобуси в почти цялата страна"}
{"url": "http://www.cross.bg/voda-https-video-1580076.html", "text": "/КРОСС/ Мощна буря удари североизточните квартали на гръцката столица Атина. След невиждания пожар, улиците в тази част на града са под вода. Десетки автомобили са наводнени, а шахтите са се превърнали в гейзери.Затруднено е движението. На кадри, разпространени в социалните мрежи, се вижда как колите са под вода. \n\t\t\t\t\t\n\t\t\t\t\t", "date": "2018.07.26", "title": "След пожарите - части на Атина под вода (видео)"}
{"url": "http://www.cross.bg/slychiloto-momche-skandal-1580071.html", "text": "/КРОСС/16-годишно момче е намушкано на междуетажна площадка на жилищен блок в жк „Надежда 3”, съобщиха от МВР.В непосредствена близост до блока е задържан 15-годишен, чиято съпричастност към случилото се изяснява. Според първоначалните данни причина за инцидента е възникнал скандал между двете момчета за публикация в интернет пространството.Сигналът е постъпил малко след 14 ч. в полицията.Пострадалият  младеж е транспортиран в болнично заведение за оказване на медицинска помощ. Продължава работата по изясняване на всички факти и обстоятелства около случилото се.", "date": "2018.07.26", "title": "15-годишно момче наръга друг младеж след скандал за публикации в социалните мрежи (обновена)"}
{"url": "http://www.cross.bg/problemi-politicheski-budeshte-1580074.html", "text": "/КРОСС/ \"Цялата съвкупност от управляващи институции не могат да преместят обществото от точка А до точка В. Всичко е на автопилот и инерционни движения, но по инерция се върви само надолу\". Това заяви в предаването \"Преди всички\" социологът Живко Георгиев, който коментира поредните политически скандали:\"Такова е състоянието на политическата ни класа в момента. Стана трайна характеристика от 2010-2012-2015 година, през последното почти десетилетие, т.нар. \"политически живот\" е точно това, което наблюдаваме – един политически виц, където т.нар. \"политици\" се занимават не с нещо съществено (което е прерогатив и отговорност на политиците), а с къде по-удачно, къде по-неудачно представяне на частни интереси като всеобщи. Оттам възниква и голямото заболяване на тази политическа система – обвързаността между висшите етажи на политиката и т.нар. \"нова бизнес класа\", която без политически чадър е обречена на кратко битие. И в двете системи – това е трагедията на България - се задейства, ако използвам метафорите на Чарлз Дарвин, не естествен подбор, а негативен подбор. И това е една удобна схема. И без това ограничените ресурси на държавата да се трансферират от бизнеса в политиката, от политиката да се връщат в бизнеса и едно разширено възпроизводство на просперитет за 4-5% от българското население\".Започвам да си мисля, че политиците не просто не знаят какво бъдеще искат за България, но и не вярват, че има позитивно бъдеще за тази страна, подчерта Живко Георгиев:\"Затова темата за по-далечните перспективи на страната е тема табу. Това е големият страх на всички нас. Това кара и толкова много хора да напускат страната не заради проблемите в настоящето, а заради липса на нормално бъдеще и след като го няма, след като се мисли в краткосрочен времеви хоризонт - най-много до следващите избори, тук и сега, живот изцяло в настоящето, основно занимание на управляващия сегмент, поне от политическата класа, е каквото можем да осребрим от ситуативния си властови статус\".Трупащите се проблеми са безброй и няма обществена подсистема, в която дълбинните тенденции да не са негативни, посочи социологът:\"Като започнем от демографската политика, растящото социално и регионално различие, които обричат българското общество да се развива на три скорости (немалка част дори на задна скорост към деградация), трупащите се проблеми с неконкурентоспособността на българската икономика, трупат се проблеми в образованието, в здравеопазването да не говорим, трупат се проблеми на пазара на труда...\".", "date": "2018.07.26", "title": "Живко Георгиев: Политическият живот се превърна във виц"}
{"url": "http://www.cross.bg/parlament-prezidenta-ypravlenie-1580073.html", "text": "/КРОСС/ Ветото на президента на Закона за приватизация и следприватизационен контрол е поредното и най-ярко доказателство за това, че този парламент законодателства по неправилен и порочен начин. Това не се дължи на незнание и непознаване на процедурите и методите, по които в една цивилизована и демократична държава се приемат закони. Не е така. Има друга причина, поради която се случва  това и тя е, че истинските им цели са такива, че никой не смее да поеме политическата отговорност за тях. Тези, които обещават на заинтересовани лица, че спорният законопроект ще мине, не биха искали публично да се ангажират с неформалният си ангажимент. Неформален, защото формалните ангажименти, истинските, реалните, легитимните, тези, които са поети пред българските граждани, често са точно обратни на това, което някои хора обещават на други с пари. Това важи за целия Министерски съвет, който предпочита законопроектите, изработени в министерства, да се внасят от отделни народни представители.  Това важи най-силно за най-многобройната парламентарна група, гръбнакът на това управление – тази на ГЕРБ, без която тези законопроекти не могат да видят бял свят.  Хитрината е много проста – трябва да си осигурят ход. Ако стане скандал, той е за сметка на друг, ако скандалът е голям, тогава оттеглят подкрепата си от него. Работи се на принципа „ако мине”, а основната цел е да не се опръскат с мръсотия онези, които я създават или поне допринасят тя да бъде създавана. Така виновните се изкарват спасители, а опозиция, президент, критични медии и протестиращи граждани са наричани саботьори, превратаджии, конспиратори и какво ли още не. Опитите да се изкара черното- бяло стигат до абсурд, но въпреки това, те не могат да скрият очевидната схема на управление, която днес се демонстрира за пореден път. Схемата е следната: държавното управление е конституирано около няколко играча, които са предпазвани от общественото недоволство чрез бушони и единствената реална политическа тежест на министри, зам.-министри, шефове на агенции, отделни депутати е да изгарят тогава, когато на някой от големите играчи им припари под краката. В тази система оставките не са израз на политическа отговорност, те са точно обратното, спасяват се от отговорност тези, които би трябвало да я носят. Пешките саможертвено умират заради офицерите, а царица е парица.  Хора с пари си поръчват закони и това е най-ясният начин, за да се опише лобизмът . Или както казва президентът във ветото си: „Общественият интерес не само няма да бъде защитен, а ще бъде съществено увреден.\" Добре е, че това вето ще бъде прието, но това съвсем не е достатъчно. Благодарение на президента на България, днес ще предотвратим ощетяването на българската хазна. Голямата опасност за българската демокрация, Конституция и парламентаризъм остава. Тя се крие в начина на функциониране на това Народно събрание и върнатият закон е в следствие именно на това. Първоначалното му приемане окончателно и необратимо дискредитира този парламент. Приемането на ветото е задължително, но генералното решение е друго. Генералното решение е тук да има много  повече хора, които милеят за националния, а не за нечий частен интерес.", "date": "2018.07.26", "title": "Крум Зарков: Ветото на президента е най-яркото доказателство, че този парламент законодателства по порочен начин"}
{"url": "http://www.cross.bg/polozhenie-bedstvenoto-pirdop-1580075.html", "text": "/КРОСС/ Отмениха бедственото положение в Пирдоп. Реката там се е прибрала в коритото си, но властите ще продължат да наблюдават нивото й.Междувременно в Тетевен още се борят с последиците от последните проливни дъждове.В района се очакват нови валежи, които вероятно ще попречат на работите по възстановяването. Комисии описват щетите по имотите на хората.", "date": "2018.07.26", "title": "Отмениха бедственото положение в Пирдоп"}
{"url": "http://www.cross.bg/ninova-dnes-liderut-1580084.html", "text": "/КРОСС/ . Това каза лидерът на БСП Корнелия Нинова в острите дебати по ветото на президента Румен Радев върху последните промени от Закона за приватизация и следприватизационен контрол, съобщава Епицентър.„Чуха се призиви, че можело да избегнем този разговор, тихо и кротко да гласуваме ветото на президента и да продължим напред. Можехме.“, каза Нинова.„Можехме за пореден път да заметем нещата под килима всички заедно. Чуха се неистини, че ние не сме приватизирали, вие сте приватизирали“, каза Нинова.Тя поясни, че остатъчните пакети на електроразпределителните дружества са продадени от кабинета на Бойко Борисов.Нинова попита как да стане така, че управляващите да спрат да се наричат по между си фелдфебели, лобисти и да се саморазправят физически.„“, каза лидерът на БСП.„Днес корупцията е заложена в правилата от политическата класа и в икономическата класа, взети заедно в законите.Днес с този закон дадохте пример, че всички антикорупционни органи, които сме приели досега, няма да сработят..Тя се превърна в норма, правило и в закони, написани от вас. Приемете още десет антикорупицонни органи. В политиката коалициите не се правят за добро управление и за доброто на хората. Те се правят за власт и пари. Казахме ви го преди две години. Две години го доказвате, а днес сложихте черешката на тортата на това твърдение“, каза Нинова.Тя подчерта, че тази управленска коалиция е създадена за разпределяне на власт и пари и тази ситуация днес я доказва.Време е този парламент да се разпусне и да се проведе разговор за бъдещето. Това каза лидерът на БСП Корнелия Нинова по време на президентското вето по Закона за приватизационен и следприватизационен контрол.Нинова заяви това в дуплика към депутатите от \"Обединени патриоти\" Юлиан Ангелов и Йордан Апостолов.Ангелов съобщи, че патриотите може да се карат, да се бият, но са истински. Апостолов коментира пък, че може патриотите да се бият, но не са убивали хора.В тази връзка лидерът на БСП заяви, че БСП са щели да повярват, ако днес са си разменяли шамари заради размера на пенсиите.\" Що се отнася до коалициите и изобщо до стила, който говорите колеги. Определено не сте разбрали с какъв акъл се обърнахме към вас. Останете си на това равнище. Останете си в миналото. заяви Нинова и призова парламентът да се разпусне.Нинова коментира, че с гласуването на ветото по промените в Закона за приватизационен и следприватизоционен контрол, парламентът ще поправи грешката с гласуване.„, заяви лидерът на БСП.По думите й това е голямото предизвикателство пред народа. „Да дадем това пробуждане, което ще ни принуди да променим този модел, който 29 години унищожава България, за който днешната ситуация е много ярък пример“, заяви още Нинова.", "date": "2018.07.26", "title": "Корнелия Нинова към управляващите: Спрете да се биете! Време е този парламент да се разпусне!"}
{"url": "http://www.cross.bg/zona-parkirane-suvet-1580072.html", "text": "/КРОСС/ С 5500 паркоместа ще бъде разширена зелената зона за паркиране в 4 столични района - \"Оборище\", \"Възраждане\", \"Лозенец\" и \"Красно село\". Това реши Столичният общински съвет на днешното си заседание. Жителите на районите ще могат да закупят винетен стикер за годишно платено паркиране в разширената Зелена зона, която започва да работи от 1-ви ноември. Това съобщи Румяна Милова от Центъра за градска мобилност: ", "date": "2018.07.26", "title": "С 5500 паркоместа ще бъде разширена зелената зона за паркиране в четири столични района"}
{"url": "http://www.cross.bg/otbranata-smolyan-vashite-1580087.html", "text": "/КРОСС/ На площад „Свобода“ в Смолян днес, 26 юли, бе посрещнат с почести завърналият се от мисията на НАТО в Афганистан „Решителна подкрепа“ 35-ти контингент на Въоръжените сили на Република България. Командир на мисията е полковник Георги Маргитин, който приветства военнослужещите и всички присъстващи с думите: „За мен е гордост и чест да застана пред този строй за последен път, с мисълта за ясно изпълнена задача. И с мисълта, че спазих обещанието, което дадох на вашите близки - да ви върна живи и здрави. Искам да благодаря на вашите близки, че са отгледали и възпитали такива дъщери и синове, с които аз съм готов да отида във всяка точка на земното кълбо“. Той получи от Министерството на отбраната награден знак за отлична служба – първа степен, за проявен висок професионализъм и отговорно изпълнение на националните си задължения в международна среда. Наградата му бе връчена от заместник-началника на отбраната вицеадмирал Емил Ефтимов.                        „Висшето военно ръководство на МО е признателно за службата ви в мисията на НАТО за подкрепа. Там вие дадохте категорична изява на своите воински качества, бяхте дисциплинирани и волеви и не допуснахте произшествия… Демонстрирахте, че България има способни въоръжени сили, допринасящи за колективната сигурност и е неделима част от мисията за подготовка, съветване и подпомагане на силите за сигурност в Афганистан“, посочи вицеадмирал Ефтимов. По неговите думи днес Министерството на отбраната има ключов приоритет - подготовката и мотивацията на личния състав на Въоръжените ни сили. „Ние разчитаме на вас, на доказалите се като професионалисти в своите структури, но служили и в коалиционна среда, където рискът е съвсем реален. Вие сте хората, на които се доверяваме безусловно да допринасят за повишаване способностите на вашите формирования. Вие сте пример за личностно и кариерно израстване на всички днешни и бъдещи воини на България. Вярвам, че вашите опит и знания ще бъдат от полза и занапред на страната и обществото ни. Бъдете здрави, щастливи и много успешни тук, на родна земя!“, заяви заместник-началникът на отбраната.                        На тържествения ритуал присъстваха още командващият на Съвместното командване на силите генерал-лейтенант Любчо Тодоров, командирът на Сухопътните войски Михаил Попов,заместник-кметът на община Смолян Венера Аръчкова, заместник-областният управител на област Смолян ВладимирГърбелов, секретарят на Архиерейското наместничество в Смолян иконом Запрян Шишков, представители на службите за национална сигурност и гости.Военнослужещите от контингента бяха наградени от министъра на отбраната Красимир Каракачанов, началника на отбраната генерал Андрей Боцев, комадващия СКС и командира на Сухопътните войски.", "date": "2018.07.26", "title": "Тържествена церемония по посрещането на 35-ия контингент на Въоръжените сили на Република България"}
{"url": "http://www.cross.bg/kompaniyata-pazara-tyutyun-1580085.html", "text": "/КРОСС/ British American Tobacco ще тества в продължение на 12 месеца в САЩ своя продукт Eclipse, който се използва за пушене на нагреваеми тютюневи изделия. Това според Reuters ще постави начало на силна конкуренция на този пазар, съобщава economic.bg.Акциите на компанията поскъпнаха с над 5% от една страна заради тази новина, а от друга - BAT отчете по-добра от очакваната печалба за първото полугодие, подпомогната от неотдавнашното ѝ придобиване на Reynolds American.BAT съобщи, че е получила разрешение от Американската агенция по храните и лекарствата да пусне на пазара подобрена версия на своя продукт за нагряване на тютюн, наречен Eclipse. Това бе основното регулаторно препятствие, което изчиства пътя да се тества продукта в следващите 12 месеца.\"Това означава, че продуктът на компанията ще бъде първият на пазара в САЩ, изпреварвайки IQOS\", каза анализаторът на Jefferies Оуен Бенет, визирайки устройството за нагряване на тютюн на Philip Morris International. \"Остава да се види колко популярен ще бъде в САЩ нагреваемият тютюн, но това, че BAT е първа, ѝ дава предимство\", коментира той.През февруари такива тестове премина и устройството на компанията Glo. Освен това компанията заяви, че очаква да се проведе научно изслушване относно Camel Snus през септември.Производителят на цигари Lucky Strike и Dunhill заяви, че очаква да надмине приходи от 1 млрд. паунда за тази година от иновативни продукти, тъй като излизането им на нови пазари трябва да укрепят растежа през втората половина на годината след забавяне на някои ключови пазари като Япония и Корея.През първата половина на годината BAT отчита продажби за 11,64 млрд. паунда, приблизително в съответствие със средната оценка на анализаторите според данните на Thomson Reuters.Коригираните доходи на акция са 137.2 пенса, което надмина очакванията. Ръстът на акциите на компанията е 5.2% към 09.00 ч. по Гринуич.", "date": "2018.07.26", "title": "British American Tobacco също пуска бездимни цигари"}
{"url": "http://www.cross.bg/spirkite-nyama-hristova-1580060.html", "text": "/КРОСС/ С концесията за управление на спирките няма как да няма монопол, щом 50% от спирките и от павилионите има възможност да бъдат спечелени от един играч. Това каза пред журналисти заместник-председателят на Столичния общински съвет от БСП Милка Христова, след като Столичният общински съвет прие план за предоставяне на концесия за управление и поддържане на спирките на обществения транспорт на територията на Столична община, предаде Агенция „Фокус“. „Тази концесия и решението, което днес беше взето, е минирано от самата си основа, тъй като тя не е издържана от законова гледна точка. Съобразно Закона за концесиите и посочените в самата концесия основания, се изисква обосновка, а такава категорично липсва. Изисква се становище от ведомства, между които Министерство на отбраната, МВР, ДАНС, Министерство на околната среда и водите – които също липсват. Вчера в комисия ми беше казано, че такива има от 2013 г. по старите конкурсни документи, тъй като новите са от юли 2018 г. Аз съм изключително доволна, че ГЕРБ се уповава на евентуалните становища на правителството на Орешарски – това е голям комплимент“, каза още Христова и посочи, че от БСП - София такива становища дори от 2013 г. не са видели. „Второто, което е, тази обосновка трябваше да ни убеди, че тази концесия ще ни даде по-добро качество на услугата, защото тя е обявена като качество за услуга. На практика какво ни се предлага – съществуващата ситуация се запазва, като вероятно ще се подменят спирките, но забележете – 1/3 представляват спиркознак с кошче. Това означава, че една голяма част от софиянци, и то тези, които живеят в покрайнините на града и чакат по половин час на спирка, ще стоят между капките най-вероятно. Още нещо, не може за центъра, за който с наредбата за рекламата твърдиш, че го изпразваш от рекламни елементи и гарантираш визуална чистота, с концесията за рекламните елементи да вкараш 150 елемента, с концесията за спирките да вкараш още 400 елемента ида твърдиш, че няма да направиш монопол.Как няма да има монопол при положение, че 50% от спирките и от павилионите има възможност да бъдат спечелени от един играч. Ако всичко това се стопанисваше от ЦГМ или Столична община чрез конкурси за отдаване на тези обекти, вярвайте ми, разчетите биха показали, че Столична община е в състояние сама да поддържа спирките и да генерира приходи“, обясни Христова.Тя посочи, че има още едно нещо в плана за концесията, което може да се определи като скандално. „За пореден път освен, че ни се предоставят документите един ден преди Столичен общински съвет, липсва най-важното – финансовият икономически модел. Ние нямаме яснота какво е състоянието в момента, какво точно ще направят концесионерите, как ще изглеждат спирките и какво ще е качеството на услугата. И дори Столична община ще трябва да почиства – т.е. гражданите ще плащат за това чрез такса смет, а не концесионерите“, коментира Христова.", "date": "2018.07.26", "title": "Милка Христова: С концесията за управление на спирките няма как да няма монопол"}
{"url": "http://www.cross.bg/migranti-ispaniya-seyta-1580063.html", "text": "/КРОСС/ Около 400 мигранти от Субсахарска Африка успяха да се доберат днес до Испания с щурм на двойната ограда между Мароко и ексклава Сеута, като някои от тях атакуваха силите за сигурност с негасена вар, предаде 24 Horas.Прехвърлянето през оградата е най-масовото от февруари 2017 г., когато над 850 мигранти успяха да се доберат до испанска територия.Това става в момент, когато Испания става дестинация №1 за мигранти, преминаващи с лодки Средиземно море, като изпревари Италия с 19 586 пристигнали от началото на годината, сочат данните на Международната организация по миграция.Говорител на гражданската гвардия в Сеута заяви, че мигрантите успели да се прехвърлят през двойната ограда, на върха на която има бодлива тел днес рано сутринта. Те го направили внезапно и с насилие, като някои хвърляли по полицаите негасена вар, която носели в туби и бутилки.Над 10 полицаи пострадали, като четирима от тях са настанени в болница с изгаряния по лицето и ръцете.От Червения кръст съобщиха за 30 ранени мигранти, като 11 от тях били закарани в болница за шевове и преглед за възможни фрактури.Сеута и другата испанска територия на северната граница с Мароко - Мелия, са единствената сухопътна граница на ЕС с Африка, която много африканци се опитват да пресекат, посочва още испанската телевизия.", "date": "2018.07.26", "title": "400 мигранти нахлуха с щурм в Испания"}
{"url": "http://www.cross.bg/zagora-vremenno-intzident-1580062.html", "text": "/КРОСС/ Заради инцидент на пътя, в района на с. Ягода, временно е затворен път I-5 (Стара Загора - Казанлък-Шипка). Сигналът за катастрофа е подаден минути след 14 часа, съобщават от пресцентъра на МВР. Сблъскали са се челно две леки коли. По предварителни данни, пострадали са трима души. Движението в района на инцидента е спряно и в двете посоки. Пътни полицаи подпомагат трафика.За пътуващите в посока Шипка обходът е: Ягода-Ръжена-Розино-Шипка, а в посока Стара Загора: Ягода-Зимница и Прохода на Републиката.*Снимката е илюстративна", "date": "2018.07.26", "title": "Заради инцидент временно е затворен пътят Стара Загора - Шипка"}
{"url": "http://www.cross.bg/nyama-polivane-kapkovo-1580061.html", "text": "/КРОСС/ Всеки стопанин желае да има перфектните услови за развитие на растенията в градината. Това днес може да се постигне с модерната система за капково поливане. Вярно е, че начинът на действие на тази система е съвсем лесен и елементарен, но преди да се направи добро планиране на размери и разположение, трудно можем да я накараме да действа ефективно.Ако сами няма да можете да направите необходимите изчисления и измервания, обърнете съм производителя на системите за капково напояване или специалист, който знае какво да направи.Най-често напоителните системи са съставени от няколко кръга, които захранват различни разпръсквачи. Те поливат растенията или захранват друг кръг от системата за капково напояване.С тази система градинарите ще са сигурни, че няма да пилеят водата, няма да е пълно с маркучи за поливане и пространството ще изглежда много по-добре. Градинарите няма да са толкова ангажирани с поливането, тъй като системите има програматори, които ще пускат необходимото количество вода в необходимото време.За да стане всичко това факт, е добре да се заемете с изчисление на необходимите метри и дебелина на нужните Консултантите на фирмата, от която купувате системат, са добре подготвени и няма да ви затруднят. Те ще ви посъветват кое е най-подходящо за вашата градина или оранжерия. Ще се заемат с монтажа и всичко ще е готово за кратко време. За вас ще остане да се наслаждавате на прекрасните растения и да събирате .Не си мислете, че капковото поливане е предназначено само за големи градини и оранжерии. Спокойно можете да използват по-малък вариант на такава система и за цветята на балкона. Когато сте на почивка, няма да се налага да карате роднини или съседите да поливат цветята. Достатъчно е да пригодите пластмасови бутилки за равномерно поливане и няма да се притеснявате за цветята по време на отсъствието ви.", "date": "2018.07.26", "title": "Как да накарате системата за капково поливане да заработи ефективно"}
{"url": "http://www.cross.bg/dyshi-atina-yvelichi-1580065.html", "text": "/КРОСС/ Броят на загиналите при пожарите край гръцката столица Атина се увеличи на 83 души, съобщиха местни медии. Същевременно военният министър Панос Каменос заяви за Би Би Си, че властите са действали достатъчно бързо срещу стихията, а незаконни постройки са блокирали много от възможните пътища за спасение в засегнатите райони. ", "date": "2018.07.26", "title": "Броят на загиналите при пожарите край гръцката столица Атина се увеличи на 83 души"}
{"url": "http://www.cross.bg/bezopasnost-putnata-milchev-1580066.html", "text": "/КРОСС/ По нашите пътища вероятността да загинем е два пъти и половина по-голяма, отколкото средно в Европейския съюз. Това каза Богдан Милчев, експерт от Института за пътна безопасност и бивш шеф на КАТ.\"Сгрешена е философията на модела на управление на пътната безопасност. В момента общата отговорност за пътната безопасност е размита между десет министерства, областни управители, потребителите на пътя\", твърди Милчев:\"Моделът на управление на споделената отговорност - така грешно разбран от държавните експерти: когато отговорността е споделена, никой не я носи и всеки прехвърля отговорността на другия, ни поставя в ситуация, в която ние, потребителите на пътната система, които се движим по пътя, взимаме правосъдието в собствените си ръце. Тази агресия избухва тогава, когато на пътя е налице липса на държава. Ние всички всеки ден виждаме, че на пътя има двоен стандарт.\"Необходим е експертен орган, пряко подчинен на Министерския съвет, който да носи общата отговорност за пътната безопасност - българското правителство не иска да отвори тази тема и да я коментира експертно, подчерта експертът. На 10 октомври в Интер експо център предстои международен форум с участието на експерти от Швеция, Германия и Швейцария, на който ще бъдат представени добри практики за пътна безопасност, съобщи Милчев.Всеки ден водим битка със собствената си държава, смята Богдан Милчев. Повече от десет години министерства системно бездействат и не спазват Закона за движение по пътищата, подчерта той:\"Ние сме в ситуация, в която няколко министри - министърът на вътрешните работи, министърът на образованието, министърът на транспорта, системно, повече от 10 години, не спазват Закона за движение по пътищата. Законът ги задължава да издадат едни наредби, с които да се анализират произшествията с деца, наредба, с която трябва да анализира произшествията с младите водачи.Законът ги задължава да издават доклади за състоянието на пътната безопасност, които да се внасят в Министерския съвет ежегодно и на базата на тези доклади министър-председателят, респективно Министерски съвет, да управлява цялата система на пътната безопасност ефективно. /.../ Когато собствения ти министър не спазва закона, как ще искаме пътният полицай да го спазва.\"Институтът за пътна безопасност е изготвил Пътна карта за развитието на пътната безопасност в България 2018-2020 година. ", "date": "2018.07.26", "title": "Богдан Милчев: Агресията на пътя избухва, защото там няма държава"}
{"url": "http://www.cross.bg/otkriha-tyaloto-na-slyzhitel-na-nso-na-plazh-v-byrgasko-1580068.html", "text": "/КРОСС/ Открито е тялото на 37-годишен служител на Националната служба за охрана, съобщиха властите. То е намерено тази сутрин.Към момента на смъртта мъжът не е бил на работа.Извършен е оглед на местопроизшествието, като не са открити първоначални данни за насилствена смърт.По случая е образувано досъдебно производство.Назначена е и служебна проверка.", "date": "2018.07.26", "title": "Откриха тялото на служител на НСО на плаж в Бургаско"}
{"url": "http://www.cross.bg/zhalba-podadena-tisisleru-1580067.html", "text": "/КРОСС/ В Комисията за защита на конкуренцията е подадена нова жалба срещу обществената поръчка за доставка на нови линейки с необходимото им оборудване, чиито аргументи са същите като в предишната подадена жалба, посочват от Здравното министерство.Новата жалба е подадена от фирмата „АМБУЛАНС ИЛК ИАРДИМ ВЕ ХАСТАХАНЕ ЧИХАЗЛАРЪ ВЕ ТИСИСЛЕРЪ САНАЙ ТИК” преди два дни.В нея е поискана временна мярка „спиране на процедурата”, като мотивът за обжалване е „Недостатъчен срок за изготвяне на оферти”, посочват от здравното министерство.„Прави впечатление, че текстовете в жалбата на „АМБУЛАНС ИЛК ИАРДИМ ВЕ ХАСТАХАНЕ ЧИХАЗЛАРЪ ВЕ ТИСИСЛЕРЪ САНАЙ ТИК“ са структурирани по идентичен начин с текстовете в жалба № ВХР-1117-28.05.2018 г. от „ВАЙНМАН ТЕХНОЛОДЖИ” ЕООД. Буди съмнение и доколко жалбата е подадена от „АМБУЛАНС ИЛК ИАРДИМ ВЕ ХАСТАХАНЕ ЧИХАЗЛАРЪ ВЕ ТИСИСЛЕРЪ САНАЙ ТИК“ и действително налице ли е представителна власт на лицето, подписало жалбата”, пише в официалното съобщение на здравното министерство.По закон възлагането на обществената поръчка спира в момента, в който възложителят бъде уведомен за образуване на производство от КЗК, каквото в момента не е образувано.Посочват още, че към настоящия момент процедурата по подаване на оферти за доставката на 400 нови линейки продължава, като крайният срок за представяне на офертите 10 август 2018 г.", "date": "2018.07.26", "title": "Нова жалба срещу поръчката на линейки, мотивите – същите като в старата"}
{"url": "http://www.cross.bg/yvrezhdaniya-horata-sotzialnoto-1580069.html", "text": "/КРОСС/ едник в противоречията между двата палаткови лагера пред Народното събрание. Тя се срещна и с майките на деца с увреждания, и с организациите на хората с увреждания:\"И двете палатки имат притеснения от реформата, която предстои да се случи, и по-точно от факта, че не е ясно дали наистина социалното министерство ще прави реформа, както е обещало. Аз също споделям техните притеснения, а иначе това, в което се убедих, е, че проблемите са им еднакви. Те нямат противоречиви интереси. Всъщност техният проблем е с политиките по отношение на хората с увреждания. Те са еднакво неглижирани\".Мая Манолова обяви, че ще се опита да убеди майките от протестния палатков лагер да се върнат в работната група в социалното министерство, която подготвя новия Закон за хората с увреждания.", "date": "2018.07.26", "title": "Мая Манолова става посредник между двата палаткови лагера пред парламента"}
{"url": "http://www.cross.bg/energiya-zelena-energo-pro-1580059.html", "text": "/КРОСС/ Обединена българска банка АД се присъедини към компаниите, закупуващи 100% зелена енергия от ЕНЕРГО-ПРО. Това е естествено продължение на плана на ОББ за намаляване на екологичния отпечатък от дейността й.Удостоверението за 100% зелена енергия, което доказва, че доставената на притежателя му енергия е произведена от възобновяеми източници, беше официално връчено на Теодор Маринов, изпълнителен директор Легаси на ОББ, от Боян Кършаков, управител на ЕНЕРГО-ПРО Енергийни Услуги.  „Устойчивото и отговорно поведение към обществото и околната среда е в основите на цялостната политика за корпоративна социална отговорност на ОББ. Банката непрекъснато инвестира в използването и насърчаването на развитието на технологии, щадящи околната среда. Още от края на 2016 г. ОББ е сертифицирана с ISO 14001:2015 – Системи за управление на околната среда. Във всички наши обекти отпадъците се събират разделно, а новата сграда, в която се помещава централата на банката, както и в офисите в страната, се използват енергийно ефективни технологии. Закупуването на зелена енергия от ЕНЕРГО-ПРО е естествено продължение на един цялостен процес\", заяви Теодор Маринов, изпълнителен директор Легаси на ОББ при получаване на удостоверението.В последно време ЕНЕРГО-ПРО Енергийни Услуги отчита засилен интерес от страна на бизнеса към закупуването на енергия, произведена от възобновяеми източници. „Удостоверенията за зелена енергия се считат за престижни и отличават притежателите им с отговорен подход към „зелената идея“ и разумно отношение към използване на ресурсите на планетата.“, сподели Боян Кършаков, „Ще се стремим да популяризираме имената на нашите партньори с Гаранции за произход на закупената от тях енергия и в бъдеще, за да стимулираме мисленето на мениджъри на ключови позиции в икономиката на страната в посока осъществяване на значими проекти в екологичната област“.", "date": "2018.07.26", "title": "ОББ използва 100% зелена електроенергия от ЕНЕРГО-ПРО Енергийни Услуги "}
{"url": "http://www.cross.bg/leva-klienti-smetki-1580051.html", "text": "/КРОСС/ Близо едно трета от столичани, които са клиенти на Техем реално са кредитирали Топлофикация със суми от 10 до 100 лева. За миналия отоплителен сезон това са 28.31 процента от всички потребители. Проверка по фактурите на 180 000 титуляри на сметки показва, че те са ползвали значително по-малко от начислената им енергия. Затова сега монополистът трябва да им върне надвзетото, съобщава вестник Ретро.Фирмата за дялово разпределение е предала справките за изравняването на домоуправителите или на представителите на етажната собственост в 5689 сгради.От крайната калкулация става ясно, че „Топлофикация-София\" ще възстанови пари на 95 040 абонати, което е 52,8% от всички клиенти. На 20 412 (11,34%) ще бъдат върнати между 100 и 250 лева. Над 250 лева имат да получават 8802 домакинства. 84 960 клиенти ще доплащат на .Топлофикация\" различни суми, защото са ползвали повече топлина, отколкото са платили с прогнозните си месечни сметки. 23,68%, или 42 624 от домакинствата, имат да додават от 10 до 100 лева. 10,53% ще платят от 100 до 250 лева. Отоплението с парно и топла вода са излезли 367,44 лева средно за жилище от 50 кв. м през миналия отоплителен сезон. Над 700 лева са сметките за апартаменти между 70 и 100 квадрата.Справки за драстични изравнителни сметки са получили 5297 клиенти в София, защото не са осигурили достъп за отчет на уредите или те са били повредени. Има случаи, в които е начисляван служебен разход за топла вода по 280 литра на човек. Така в някои домакинства сметката надхвърля 1000 лева.Парното ужили 95 000 абоната с 10 до 1000 лв. Близо едно трета от столичани, които са клиенти на Техем реално са кредитирали Топлофикация със суми от 10 до 100 лева.За миналия отоплителен сезон това са 28.31 процента от всички потребители. Проверка по фактурите на 180 000 титуляри на сметки показва, че те са ползвали значително по-малко от начислената им енергия. Затова сега монополистът трябва да им върне надвзетото. фирмата за дялово разпределение е предала справките за изравняването на домоуправителите или на представителите на етажната собственост в 5689 сгради. От крайната калкулация става ясно, че „Топлофикация-София\" ще възстанови пари на 95 040 абонати, което е 52,8% от всички клиенти. На 20 412 (11,34%) ще бъдат върнати между 100 и 250 лева. Над 250 лева имат да получават 8802 домакинства. 84 960 клиенти ще доплащат на.Топлофикация\" различни суми, защото са ползвали повече топлина, отколкото са платили с прогнозните си месечни сметки. 23,68%, или 42 624 от домакинствата, имат да додават от 10 до 100 лева. 10,53% ще платят от 100 до 250 лева. Отоплението с парно и топла вода са излезли 367,44 лева средно за жилище от 50 кв. м през миналия отоплителен сезон. Над 700 лева са сметките за апартаменти между 70 и 100 квадрата.Справки за драстични изравнителни сметки са получили 5297 клиенти в София, защото не са осигурили достъп за отчет на уредите или те са били повредени. Има случаи, в които е начисляван служебен разход за топла вода по 280 литра на човек. Така в някои домакинства сметката надхвърля 1000 лева. ****Тия дни прочетох, че „Топлофикация-София\" едва не е докарала до инфаркт един от потребителите си, като му е поискала 3000 лева по изравнителна сметка. После се оказало, че е станала грешка при засичането.Ама къде се намирате, господа? Стига сте безчинства-ли, стига сте крили бездушието и безчовечността си зад т.нар. пазарна икономика. Какво му е пазарното и правното да бръкнеш в душата на човека, да го мародерстваш и убиваш? Давате ли си сметка, че ние, които ползваме услугите ви, сме стари, немощни и болни хора. Поръчва ли ви го някой този геноцид, или си ви идва отвътре, естествено? И забележете, гаврите се случват все на коректни пла- тци, които отделят от залъка и не си купуват лекарствата, само и само да си платят сметките при вас. Знаете ли какво са 3000 лева за един пенсионер. Това са 10 месеца от живота му, уважаеми, ако въобще ги доживее. Не се чудете, че ви наричат „убийци\"!Венелин БОДУРОВ, София  ", "date": "2018.07.26", "title": "Топлофикация София ужили 95 000 абоната с от 10 до 1000 лв."}
{"url": "http://www.cross.bg/chetene-zakona-tona-1580048.html", "text": "/КРОСС/ Днес парламентът започна с обсъждане на промени в Закона за пътищата на първо четене.Системата за събиране на тол такси от тежкотоварните превозни средства у нас, които са над 3 и половина тона, ще започне да работи от 16 август догодина. Това гласуваха на първо четене депутатите. С промените се въвежда тол система и електронна винетка.Тежките над 3,5 тона автомобили ще използват тол системата на база изминатото разстояние. То ще се изчислява с монтиран Джи Пи Ес. Леките коли ще бъдат с електронни винетки, на база време, като тя влиза в сила от 1 януари 2019 година. Предвидена е възможност тол таксите да се заплащат по електронен път и в брой.Александър Ненков, ПГ ГЕРБ: Проблемът е в големите тежкотоварни превозни средства, които са с максимално допустима маса над 3,5 тона. Това са тези, които рушат. Повтарям - 240 милиона лева идват в агенцията от винетни стикери, 90 милиона идват от тежкотоварни превозни средства. Сами разбирате колко несправедлив е сегашният модел.Никола Динков, ПГ ,,БСП за България\": Ще има ли дублиращи пътища на тези, които са платени ? В много от страните, където е въведена тази тол система, освен платените пътища има и други, които не са платени - те са дублиращи пътищата, защото много добре знаем, че повишаването на таксата за тежкотоварните автомобили и за автобусите, ще доведе и до повишаването на някои други цени от това, което се ползва.Павел Шопов, ПГ ,,Обединени патриоти\": Къде са видели такова нещо в Европа да си минават ей така като бързи влакове през малка гара, през България, както минаваха и правеха катастрофи и нанасяха щети непрекъснато, пияните шофьори на турските тирове, да не се плаща нищо. Няма, години наред само България им беше на практика безплатна.Танер Али, ПГ ДПС: Инвестициите трябва да са синхронно направени и за общинската пътна инфраструктура, дори да има и регламент ако щете, когато се финансират такива инфраструктурни проекти от републиканската пътна мрежа, от приходите, които са влезли от тол таксата и от винетните такси, да бъдат съответно финансирани тези общини, през които се преминава и през общинска инфраструктура.Очаква се днес парламентът да разгледа върнатите от президента Румен Радев текстове от Закона за приватизация и следприватизационен контрол. Точката влезе в седмичната програма по предложение на председателя на Народното събрание Цвета Караянчева.", "date": "2018.07.26", "title": "НС прие на първо четене текстове от Закона за движение по пътищата"}
{"url": "http://www.cross.bg/klienti-izkopni-deiinosti-1580050.html", "text": "/КРОСС/ При нерегламентирани изкопни работи на строителна фирма за втори път за по-малко от 10 дни бе скъсан кабел 20 киловолта на „ЧЕЗ Разпределение“ в кв. Горубляне. Без електрозахранване за 4 минути бяха 37 500 клиенти на дружеството в кварталите Младост 1, 2, 3, 4, Горубляне, Панчарево, Герман, Враня, 7-ми километър, Дружба 2 и Бистрица, а 3000 клиенти на ЧЕЗ в кв. Горубляне останаха без ток за около 30 минути.През първите шест месеца на годината в резултат на несъобразени изкопни и ремонтни дейности на територията, обслужвана от „ЧЕЗ Разпределение“, са регистрирани 102 инцидента със скъсани кабели, в резултат на които е било прекъснато електрозахранването на 193 220 клиенти на дружеството.„Лятото е активен строителен сезон, затова не спираме да призоваваме строителните фирми да бъдат коректни, да спазват нормативите и да съгласуват предварително своите дейности с „ЧЕЗ Разпределение“, за да не се смущава комфортът на клиентите“, заяви Васил Василев, директор „Експлоатация и поддържане“ в „ЧЕЗ Разпределение България“.Информация за стартиращи изкопни дейности трябва да се подава поне две седмици предварително на телефон 0700 100 010 или на имейл . ", "date": "2018.07.26", "title": "Несъобразени изкопни дейности спряха електрозахранването на близо 40 хиляди клиенти на ЧЕЗ в София "}
{"url": "http://www.cross.bg/maradona-rosio-diego-1580052.html", "text": "/КРОСС/ Диего Марадона няма скоро да слезе от първите страници на спортните издания! Този път легендарният аржентинец прикова вниманието към себе си не с пиянските си изцепки или неадекватното си поведение, а с.. годежа си.Британското издание \"Мирър\" съобщава, че дон Диего възнамерява в най-скоро време да мине под венчило с неговата приятелка Росио Олива. Красавицата е само на 28 години, а двамата с 57-годишния бивш футболист са двойка от 6 години.Марадона се решил на тази сериозна крачка по време на партито за рождения ден на избраницата си. Присъстващите, сред които майката на Росио и сестрата на Диего, разкриват, че не са успели да сдържат сълзите си от радост.\"Щастлива съм, защото това е моят последен рожден ден, в който аз съм неомъжена. Радвам се, че успях да споделя този момент с всички вас. Моето желание е да бъдем вечно щастливи с Диего\", заявила Росио в речта си пред 45-те гости на празненството.Това всъщност е второ предложение за брак от страна на Марадона към половинката му. Той предложи на Росио още през 2014 г., но тогава годежът не бе скрепен с пръстен. За Диего това ще бъде втори брак. Той бе женен за Клаудия Вияфане 17 години, а връзката им продължи до 2004 г. От този брак той има две дъщери - 31-годишната Далма и 29-годишната Джанина.", "date": "2018.07.26", "title": "Марадона се сгоди за 28-годишна красавица"}
{"url": "http://www.cross.bg/shabla-reglament-nyama-1580053.html", "text": "/КРОСС/ За регламентирането на т.нар. диво къмпингуване настояват от община Шабла. Според местните хора тома ще помогне да се запази природата, а и да няма спорове с любителите на туризма сред природата. Въпреки че преди години община  Шабла прие наредба, с която ограничава разпъването на палатки, кемпери и каравани на пясъка и обособи места за тази цел, кметът настоява да има законов регламент за този вид туризъм.Хората къмпингуват свободно и са наясно с това, че нито местните, нито държавните власти могат да им забранят, а не могат да им забранят, защото реално регламент няма. Малцина са тези, които са предпочели да разпънат палатките си в бивака край село Крапец. Таксата е 2 лева на ден.", "date": "2018.07.26", "title": "Шабла настоява за регламент в закон за дивото къмпингуване"}
{"url": "http://www.cross.bg/yniversitet-bondzholov-deiinost-1580054.html", "text": "/КРОСС/ Ректорът на Великотърновски университет \"Св. св. Кирил и Методий\" проф. д-р Христо Бонджолов проведе работна среща с представител на ректора на Калмицкия държавен университет \"Б. Б. Городовиков\", град Елиста, Република Калмикия, Руска федерация, с който Великотърновският университет сключва договор за съвместно сътрудничество.Двата университета ще работят в областта на образователната и научната дейност, в използването на най-добрите практики и въвеждането на научни разработки в учебния процес, създаването на академични, научни и културни отношения, развитието на научния потенциал и осигуряване на високо качество на професионалната подготовка на специалистите.                      Сътрудничеството ще се развива въз основа на принципите на равенство, взаимна изгода, взаимно разбирателство, уважение и доверие.На срещата присъства и доц. д-р Димитър Димитров, зам.-ректор по международната дейност.", "date": "2018.07.26", "title": "Проф. Христо Бонджолов проведе среща с представител на ректора на Калмицкия държавен университет "}
{"url": "http://www.cross.bg/sebe-siderov-kabineta-1580056.html", "text": "/КРОСС/ „Винаги има шанс да се разберем, зависи от поведението на всички. Аз не съм разрушител. Прочетох, че съм клатил кабинета. Той може да съществува и без Симеонов, и без който и да се сетите. ”, каза Волен Сидеров.Това каза лидерът на „Атака” Волен Сидеров след коалиционния съвет в Министерския съвет.„Нямаме фатални разлики”, каза още той.„Проблемите трябва да се решават с консенсус. Всеки от нас трябва да победи първо себе си, най-важната битка е със себе си, както казва Конфуций. Да победи човек себе си, желанието в себе си да се наложи над другите и тогава ще има разбиране”, допълни Сидеров.„Законът за приватизацията не е подкрепен от мен. Моите колеги гласуваха „против”. Въпреки това той слага върху нас печата, че сме някакви лобисти. Премиерът бил зависим от Домусчиеви. Това е тежка обида. Аз не смятам, че те са някакви бизнесмени, на които трябва да им бъде сложен тежък печат. Това поведение на Симеонов е антидържавническо и той трябва да каже, че съжалява”, заяви още лидерът на „Атака”.По думите му трябва да се правят взаимни стъпки на уважение и зачитане на мнението.", "date": "2018.07.26", "title": "Сидеров: Не съм разрушител на кабинета "}
{"url": "http://www.cross.bg/sofiya-lyutiv-spreii-1580057.html", "text": "/КРОСС/ Мъж напръска с лютив спрей две жени-контрольори в градския транспорт в София. Причината за скандала - нападателят нямал билет. Нападението е станало след скандал между две жени, които са проверявали билетите на пътниците, и единият от тях, който се е возел в автобуса, без да плати. При опит да бъде свален от автобуса, мъжът извади лютив спрей и напръскал двете контрольорки. След това е избягал.Инцидентът е станал на ул. \"История Славянобългарская\" близо до строителен хипермаркет в София. Пострадалите са прегледани от екип на \"Спешна помощ\" и са освободени. Полицията издирва извършителя.", "date": "2018.07.26", "title": "Нередовен пътник напръска с лютив спрей две контрольорки в градския транспорт в София"}
{"url": "http://www.cross.bg/bashta-prebi-godishnata-si-dushterya-v-slivensko-1580055.html", "text": "/КРОСС/ Инцидентът е станал на 25 юли. В болницата в града е прието дете от село Глуфишево, което е оперирано по спешност.От здравното заведение са подали сигнал в полицията. Детето е получило наранявания по главата, съобщават от Областната дирекция на полицията в Сливен. Задържан е бащата на момиченцето - на 28 години. По случая е образувано досъдебно производство. ", "date": "2018.07.26", "title": "Баща преби 7-годишната си дъщеря в Сливенско"}
{"url": "http://www.cross.bg/voda-mars-techna-1580081.html", "text": "/КРОСС/ Изпратеният преди 15 години европейски сателит около Марс - \"МарсEкспрес\" - е направил множество снимки и замервания около Червената планета. Между 2012 г. и 2015 г. са били направени радарни проучвания на Южния полюс на Марс, но учените едва сега са готови с цялостния им анализ, показващ че там има 20-километрово езеро от течна вода.Публикувани от Европейската космическа агенция изображения показват местоположението на езерото, а според учените има възможност подобен воден басейн да има и другаде под ледените шапки на планетата.\"\", заявява авторът на изследването Роберто Оросей. Учените разкриват, че доскоро малката резолюция на сондата \"МарсEкспрес\" била проблем за техните изследвания, но с търпение и нови алгоритми те успели да неутрализират този проблем.Езерото е покрито от слой замръзнал въглероден диоксид и марсиански прах и пясък, като то се намира на 1.5 километра дълбочина от повърхността. Това означава, че то е защитено от космическите лъчи и \"съответства на условията за възможно съществуване на форми на живот\".На Земята също има подобни езера, намиращи се под замръзналата повърхност на Гренландия и Антарктида. Най-известното е езерото \"Восток\", което се намира на около 4 километра под замръзналата повърхност на Антарктида. Въпреки, че \"Восток\" се намира под дебел слой лед от поне 25 милиона години в него има живот, като се срещат необичайни за останалата планета бактерии.Именно езерото \"Восток\" служи като доказателство, че стига животът да е възникнал, той би могъл да оцелее, скрит в течна вода под плътен лед. Освен на Марс, течна вода под лед има на спътника на Юпитер - Европа, и на луната на Сатурн - Енцелад.Учените са почти убедени, че вода в течно състояние има и на други луни от Слънчевата система, както дори и на Плутон. Все още обаче не е била пращана сонда, която да кацне върху ледена повърхност и да вземе проби на място.", "date": "2018.07.26", "title": " Къде се намира езерото от течна вода на Марс"}
{"url": "http://www.cross.bg/nikol-dimitrov-grigor-1580064.html", "text": "/КРОСС/ Снимките от почивката на най-добрия български тенисист Григор Димитров и изкусителната му приятелка - американската певица Никол Шерцингер, бързо обиколиха социалните медии. Двамата намериха време за себе си в натоварените си програми и си качиха на яхта във френския курорт Сен Тропе.Като всяка една влюбена двойка, българинът и половинката му трудно успяваха да откъснат ръце един от друг. Димитров помогна на Никол да се изкъпе след влизането във водата, а след това двамата полегнаха на борда.Всъщност Григор скоро ще трябва да се върне към професионалните си задължения, а Никол да хване отново микрофона.Българинът приключи сезона на трева, след като отпадна от \"Уимбълдън\" във втория кръг. През следващия месец му предстоят турнири отвъд Океана на твърда настилка. Димитров е заявил участие на надпреварата в Торонто, която започва на 6 август.", "date": "2018.07.26", "title": "Любовната почивка на Гришо и Никол (видео)"}
{"url": "http://www.cross.bg/pargov-kontzesiya-imame-1580058.html", "text": "/КРОСС/ Невъзможно е да се запознаем с финансовия анализ на концесията за спирките, който е няколко стотин страници, което хвърля съмнение върху това, какво иска да направи кметът Йорданка Фандъкова. Това каза пред журналисти председателят на групата на БСП в СОС и лидер на БСП – София Калоян Паргов, предаде Агенция „Фокус“.На въпрос как ще коментира това, че кметът на София Йорданка Фандъкова е казала, че от опозицията са похвалили проекта за управлението на спирките, Паргов отговори: „Както обикновено г-жа Фандъквоа чете само първото изречение. А особено сега по време на европейското председателство се разбра, че трябва да четем и второто изречение. Поздравих я за това, че тя стана обединител на нещо, което от дълги години не може да се обедини – десни с леви срещу тази концесия, срещу този доклад по начина, по който се вкарва. Защото една хубава идея накрая ще се опорочи от прибързаността в 12 без 5, отпонеделник за четвъртък с няколко стотин страници анализи и финансови разчети някой да се запознае – това е невъзможно. Т.е. хвърля съмнение и петно върху това какво иска да направи тя самата от първо лице, единствено число“, обясни Паргов. Toй припомни, че все още има една велосипедна концесия, която не е завършила. „Помните ли, че преди една година трябваше да режем лентата, но тя беше оспорена и в момента ще започнем отначало. Там имаме 400 елемента – велосипеди. В момента имаме нова концесия, която ще допълни цялата картина, и за гарнитура на всичко сега ще приемем една наредба, която трябва да сложи някакъв визуален ред в рекламата. И очевидно, че с тези две концесии на фона на тази наредба няма как да сложим ред по начина, по който тя е конструирана – и от финансова гледна точка, и от гледна точка на начина и правилата, по които са поставени условията. Защо се бърза сега, а не есента, когато спокойно можехме да се запознаем и с финансовия анализ? Очевидно някой за нещо бърза. А защо бърза и от какво го е страх, можем да питаме самата г-жа Фандъкова“, коментира той.На въпрос какво не се харесва на БСП – София във връзка с концесията, Паргов отговори: „Това, на което ние винаги сме държали, е Центърът за градска мобилност, който управлява градския транспорт, да се грижи за тези спирки и да може да отдава рекламата като вариант – т.е. общината сама да управлява тази дейност. Сега имаме тяхното предложение за концесия, но има няколко неща, които ние винаги сме изтъквали. Беше казано, че ще имаме лафки, но тези лафки няма да се грижат за чистотата на околното пространство и кошчетата за боклук, а ще се грижи общината. За някои оставяме активите, а за други – пасивите“, каза още лидерът на столичните социалисти.", "date": "2018.07.26", "title": "Калоян Паргов: Невъзможно е да се запознаем с финансовия анализ на концесията за спирките"}
{"url": "http://www.cross.bg/garantziya-sustoyanie-pensionera-1580040.html", "text": "/КРОСС/ Прокуратурата пусна под парична гаранция пенсионера, който вчера, предаде репортер на bTV.На 73-годишният извършител е определена гаранция от 1200 лв.Шестгодишният Мартин, който пострада тежко при инцидента, е настанен в реанимацията на „Пирогов” в стабилно състояние, но с опасност за живота. Лекарите не се наемат да правят прогнози за здравето му към този момент.Прокуратурата реши да не поиска най-тежката мярка за задържане под стража, предвид лошото здравословно състояние на 73-годишния водач.Размерът на гаранцията е съобразен с доходите на мъжа, който е пенсионер. Той е обвинен в причиняване на тежка телесна повреда.Изясняват се причините, заради които мъжът е ударил детето и два автомобила на тротоара на улицата.", "date": "2018.07.26", "title": "Пуснаха под гаранция пенсионера, блъснал дете в Сандански"}
{"url": "http://www.cross.bg/bezopasnost-sever-vnimanie-1580041.html", "text": "/КРОСС/ Резките промени в атмосферните условия през летния сезон и неочакваното влошаване на метеорологичната обстановка водят до появата на бури, които­ често се съпровождат от градушки и мълнии. Тези климатични явления оказват сериозно влияние върху съоръженията за доставка на електроенергия, като най-изложени на въздействия са въздушните електропроводи. Електроразпределение Север, част от групата ЕНЕРГО-ПРО Варна, призовава към максимална бдителност при разразяването на бури и други природни стихии с цел предотвратяване на злополуки. Припомняме трите най-важни правила за безопасност, ако при подобна ситуация се намирате в близост до съоръженията от електроразпределителната мрежа.В случай че попаднете в район, в който се е разразила буря, стойте максимално отдалечени от електрически стълбове, трафопостове и други съоръжения, които са част от електроразпределителната мрежа.Ако забележите скъсан проводник, не се доближавайте на по-малко от 10 метра от него и предприемете мерки да предотвратите достъпа на трети лица до зоната на опасност! Незабавно се свържете с ЕРП Север на денонощния телефон 0700 1 61 61 или на националния спешен телефон 112!Ако в интерес на обществената безопасност се налага скъсанпроводник от мрежата ниско напрежение да бъде преместен и не е възможно да се изчака пристигането на специализираните екипи, преместването трябва да се направи с повишено внимание, като се използва напълно сух пластмасов или дървен предмет с дължина не по-малка от 2 метра. Повишеното внимание и спазването на правилата за безопасност ще предотврати злополучни случаи, при които загиват или биват ранени хора, ще спести времето без електрозахранване на клиентите и разходите на компанията за възстановяване на щетите. Електроразпределение Север призовава всички компании, които притежават високогабаритна техника, да спазват стриктно правилата за безопасност и да работят с повишено внимание в близост до електропроводни линии.", "date": "2018.07.26", "title": "ЕРП Север призовава за максимална бдителност по време на бури"}
{"url": "http://www.cross.bg/progres-evro-programata-1580042.html", "text": "/КРОСС/ Повече от 300 микро- предприятия и земеделски производители са се възползвали от възможностите за кредитиране и лизинг чрез он-лендинг програмата на Българската банка за развитие по Механизма Прогрес на ЕИФ.  Програмата, която приключи през юни, позволи да се предостави финансиране в размер на над 4 млн. евро при среден размер на микро-сделка от 12 000 евро.Голяма част от дружествата са стартиращи и имат финансова история до 2 години. Най-застъпените бизнес сфери, в които работят подкрепените прохождащи фирми, са селско и горско стопанство, търговия и транспорт. Благодарение на финансирането по „Прогрес“ са подпомогнати и редица компании в областта на маркетинга и консултантските услуги, проучването на пазари и обществено мнение, производството на био плодове и зеленчуци, логистиката и др. Сред тях има и такива, предлагащи иновативни продукти и услуги. Сред успешните проекти, подкрепени от програмата на ББР, е и производството на екстравагантните български чанти „Клошар“, които са хит в сайта на италианския \"Вог\". Програмата за индиректно финансиране стартира в края на 2015 г. и установи сътрудничество на ББР с първите он-лендинг партньори – небанкови финансови институции в лицето на „СИС кредит“, „Транслизинг“, „БЛ Лизинг“, „ТС Лизинг ауто“ и „Д лизинг“. Подкрепа при формирането на портфейла от микросделки оказаха също „Ти Би Ай Банк“ и Микрофинансиращата институция „ДЖОБС”. Финансирането на програмата се предоставя по Европейското улеснение замикрофинансиране Прогрес, създадено през 2010 г. Целта му е да увеличи размера на средства в държавите-членки за финансиране на микро-сделки на стойност до 25 000 евро – с цел започване или доразвиване на малък бизнес.", "date": "2018.07.26", "title": "Над 300 микро- предприятия са подкрепени по програма Прогрес на Българската банка за развитие"}
{"url": "http://www.cross.bg/veliko-turnovo-arbanasi-1580039.html", "text": "/КРОСС/ Министърът на регионалното развитие и благоустройството Николай Нанков, заедно с председателя на ПГ на ГЕРБ Цветан Цветанов и кметът на Велико Търново Даниел Панов инспектираха рехабилитацията на участък от пътя Велико Търново – Горна Оряховица през Арбанаси. Пътният участък се рехабилитира основно, като средствата за това – около 2.2 млн. лв., са осигурени от бюджета на Агенция „Пътна инфраструктура“. Ремонтните дейности стартираха в края на май месец, а срокът на изпълнение е 3 месеца.През есента бе ремонтиран и участъкът Велико Търново – Арбанаси, който бе изцяло преасфалтиран, на места – разширен, оформено бе и отводняване край шосето. Местата, на които съществуваше опасност от свлачищни процеси, бяха укрепени.                            Министър Нанков инспектира и строителството на моста към село Шемшево, област Велико Търново. През 2017-та година при бедствието там част от моста беше разрушен. Междуведомствената комисия за възстановяване и подпомагане към Министерски съвет отпусна над 1.1 млн. лв. за изграждането на новото съоръжение, което е и най-прекият път от Велико Търново към няколко големи села в района, включително Леденик, Пушево, Буковец, Керека и др.Новият мост, който ще е основна връзка и с промишлената зона на Велико Търново, ще е с около 2 метра по-висок, широк 10 и дълъг близо 40 метра. Ще има две ленти за движение, осветление и ще бъде със завишена товароносимост. Мостът е разположен встрани от предишния, така че подходът към него да не бъде със завой.Очаква се новото съоръжение да бъде готово през септември месец тази година.", "date": "2018.07.26", "title": "Министър Нанков инспектира ремонта на пътя Велико Търново – Арбанаси -  Горна Оряховица"}
{"url": "http://www.cross.bg/grypa-siderov-nfsb-1580044.html", "text": "/КРОСС/ Скандал избухна в стаята на Обединените патриоти в сградата на Народното събрание, съобщи репортер на bTV.Валентин Касабов от НФСБ се скара с лидера на „Атака” Волен Сидеров в стаята на парламентарната група.Сидеров обяви, че Касабов го е бутнал. „Според мен се държи неадекватно. Вчера говори някакви несъстоятелни неща, че аз не съм председател на групата. Аз съм председател на групата и съм избран от цялата група, включително от него. Ако на него не му харесва, да напусне групата”, каза лидерът на „Атака” по адрес на Валентин Касабов.Касабов пък нарече „измислици” обвиненията на Сидеров, както и информацията, че ще напусне парламентарната група на Обединените патриоти.Напрежение между НФСБ и „Атака” в рамките на коалицията Обединени патриоти възникна покрай промените в Закона за приватизацията, на който президентът Румен Радев наложи вето.Лидерът на НФСБ и вицепремиер Валери Симеонов обяви, че промените в закона са лобистки и са в полза на един бизнесмен. Сидеров пък вчера присъства на заседанието на Министерския съвет и заплаши със съд Симеонов, както и с това, че ще го смени като вицепремиер.От НФСБ реагираха в парламента и обвини Сидеров, че не ръководи добре парламентарната група. ", "date": "2018.07.26", "title": "Скандал в стаята на патриотите в Народното събрание"}
{"url": "http://www.cross.bg/lilova-razlog-myita-1580045.html", "text": "/КРОСС/ На , от 10.00 часа председателят на Държавната агенция за закрила на детето (ДАЗД) д-р Елеонора Лилова и д-р Джейн Муита – представител на УНИЦЕФ за България, ще гостуват на децата от Центъра за настаняване от семеен тип в гр. Разлог. Те ще бъдат придружени от кмета на Община Разлог инж. Красимир Герчев. Гостите ще се запознаят с момчетата и момичетата, живеещи в услугата, с техните мечти и таланти.След посещението в Центъра, от 12.00 часа, д-р Лилова и д-р Муита ще участват в приготвянето на традиционни български ястия в с. Горно Драглище. Деца от селото ще покажат на председателя на ДАЗД и на представителя на УНИЦЕФ за България тънкостите, които са усвоили от своите баби, при приготвянето на домашен хляб и баница.     ", "date": "2018.07.26", "title": "Д-р Лилова и д-р Муита ще бъдат гости на децата от ЦНСТ в гр. Разлог"}
{"url": "http://www.cross.bg/katastrofa-sofiya-tzarigradsko-1580046.html", "text": "/КРОСС/  39-годишен мъж е пострадал леко при верижна катастрофа на булевард \"Цариградско шосе\" в София. Той е откаран в УМБАЛ \"Света Анна\", но няма да се наложи хоспитализацията му.Според информация на очевидци пътният инцидент е станал в платното в посока центъра, близо до алея \"Пейо К. Яворов\".Все още не е ясна причината за пътнотранспортното произшествие.*Снимката е илюстративна", "date": "2018.07.26", "title": "Верижна катастрофа на \"Цариградско шосе\" в София"}
{"url": "http://www.cross.bg/briks-pytin-repyblika-1580049.html", "text": "/КРОСС/План за нормализиране на обстановката в Сирия ще представи руският президент Владимир Путин по време на десетата юбилейната среща на високо равнище на БРИКС, която се провежда в Йоханесбург, Република Южна Африка, предава БНР.Очаква се Путин да разговаря насаме с турския президент Реджеп Ердоган. Една от основните теми на срещата на върха на БРИКС (Бразилия, Русия, Индия, Китай, Република Южна Африка) ще бъде противопоставянето на американската политика на протекционизъм в световната икономика.Петте най-големи развиващи се икономики обхващат около 40% от населението на света и над една четвърт от територията на планетата. Спадът в цените на суровините и американският протекционизъм причиняват значителни щети на икономиките на страните от БРИКС и една от целите на срещата е да бъдат намерени лостове за противодействие.Дневният ред на форума е амбициозен - той включва изработването на общ механизъм за разрешаване на конфликти, създаването на собствена агенция за кредитен рейтинг и на център за разработване на ваксини, съобщава още БНР.", "date": "2018.07.26", "title": "Путин представя план за Сирия"}
{"url": "http://www.cross.bg/byrgas-blok-etazh-1580047.html", "text": "/КРОСС/ 24-годишен мъж е скочил от деветия етаж на блок в бургаския жк „Лазур“, съобщиха от местната полиция.Инцидентът е станал вчера в късния следобед в таванското помещение на бл.3, вх. \"А\". в комплекса. Младият мъж живеел в село край Карлово и пристигнал в Бургас с вечерния влак.Пострадалият е в много тежко състояние. Има опасност за живота му.*Снимката е илюстративна", "date": "2018.07.26", "title": "Младеж скочи от 9-ия етаж на блок в Бургас"}
{"url": "http://www.cross.bg/vlast-dnes-gerb-1580080.html", "text": "/КРОСС/ Но нека се върнем в началото. Когато се наливаха основите на ГЕРБ. Емисари на новосформиращата се партия обикаляха страната с изричното изискване бъдещите членове да са от по-заможната част на населението. Издирваха се местни богаташи, петимни за власт. Неслучайно това бе водещото условие, тъй като човекът с пари има стимул да ги умножи и в същото време има какво да губи. Първото мотивира, второто те прави зависим. Идеалният профил за политиката – алчност, зависимост и страх в едно. Такъв не ти трябва да го контролираш, той сам ще ти падне на колене. Такива бяха първозваните гербаджии, после надойдоха всякакви. От самото начало бе ясно, че такава селекция не може да даде добър плод. Но народът не възрази. Напротив – буташе се в първите редици с надеждата за келепир. Мъдро заключаваше, че не му трябват бедняци на власт, та да крадат, заможните са си надвили на масрафа. О, свещена тъпота. Сега горко ридае, че му затриват поминъка...ГЕРБ се роди в условията на съзнавано престъпление. Помня как една ентусиазирана жена оправдаваше своя избор: „Бат’Бойко е мутра и само той може да се справи с мутрите“. Е, да, справи се. Като се погоди с тях. И усвои изкуството да разпределя така порциите на властта, че да няма недоволни. Порочната симбиоза роди мощна олигархия, която днес управлява България. Затова не е чудно, че днес повечето законодателни решения на властта са съобразени с интересите на бизнеса. Лобизмът е естествена последица от този процес. Угоеният с политически протекции бизнес има защо да е благодарен на Борисов. И обратното. Част от печалбите бяха инвестирани в избори и на два пъти удължаваха живота на една изхабена и проядена от корупция върхушка.Така още в началото, по силата на ГЕРБородния грях, бяха положени основите на това, което имаме като управление днес. Спойката между власт и пари укрепна с времето и достигна неразрушима якост.  Разбиването на този модел ще става все по-трудно. А гласът на ощетените – все по-пренебрежим. Това си личи от арогантното поведение на управляващите към плахите протести на гражданите. „Да му се махат от главата“ бяха посъветвани майките край парламента.Към днешна дата може спокойно да обявим прехода за приключил. Едноличната власт на Борисов бе нужна за узаконяването и умножаването на първоначално натрупания капитал в годините на „демокрацията“. И той се справи професионално с охранителните си функции. Зорко пазеше парите на богатите, като от време на време подхвърляше трохи на бедните, колкото да избегне социалното напрежение. Победа с ипон. Постигната благодарение и на ония снизходителни и морално дезориентирани избиратели, които вярваха, че един бивш охранител и рекетьор може да въдвори ред в държавата. Любителите на мускули и силна ръка. Почитателите на тъпи клишета от типа: „Може да краде, но и за нас остава“.Оттук нататък, каквото и да стане, със или без Бойко Борисов, властта ще бъде в ръцете на олигархията, амнистирана от двукратното преизбиране на нейния политически гарант и охранена с парите от еврофондове и обществени поръчки за милиони. И всеки, който посегне на корупционните й схеми, ще има злощастна политическа съдба. Нещо повече: тази власт се радва и на безрезервната подкрепа на Брюксел. Ишиасът също се лекува с пари.Това е наследството, което ни оставя Борисов. Държавата бе подарена на олигарсите под бурните аплодисменти на електората. Затова няма място за възмущение, когато днес управниците на тази държава са готови да се откажат доброволно от стотици милиони приходи в хазната в полза на приятелски бизнес кръгове. Впрочем, като се замисли човек, 60 милиона са по десетина лева от джоба на всеки пълнолетен български гражданин. А за тези, които смятат, че това не ги засяга – 60 милиона са над 20 нови детски градини или над 500 свръхмодерни линейки. И това е само малка част от неизчислимата сума от множество приватизационни сделки, които можеха и все още разчитат да бъдат облагодетелствани от поправките на ГЕРБ в закона за приватизацията. Поредните лобистки промени, които президентът Радев спря, но ГЕРБ все още не е прегласувал. Възможни са и изненади в последния момент.   Автор: Анастас ДобревИзточник - ", "date": "2018.07.26", "title": "ГЕРБородният грях"}
{"url": "http://www.cross.bg/zakona-veto-sledprivatizatzionen-1580077.html", "text": "/КРОСС/ Парламентът прие президентското вето върху Закона за приватизационен и следприватизационен контрол, информира Агенция „Фокус“.Осмото поред вето на държавния глава Румен Радев бе наложено на 24 юли 2018 г. заради разпоредби, които според него не само не защитават обществения интерес, но и съществено го увреждат.Депутатите подложиха на повторно гласуване промените в Закона за приватизационен и следприватизационен контрол. \"За\" тях гласуваха 0 (нула) народни представители, \"против\" – 185 и \"се въздържаха\" двама депутати, с което законът бе отхвърлен, а ветото прието.В случаите, когато законопроектът не получи необходимото мнозинство, оспорените текстове ще бъдат разгледани наново. ", "date": "2018.07.26", "title": "Парламентът прие президентското вето върху Закона за приватизацията"}
{"url": "http://www.cross.bg/samoten-alen-knigata-1580043.html", "text": "/КРОСС/ На 27.07.2018г. (петък) от  14:00 часа  в залата на Художествената галерия в гр. Габрово ще бъде представена книгата \"Ален Мак самотен\" от Мерсия Макдермот.Събитието е посветено на 127-та годишнина от Бузлуджанския конгрес. Книгата е биографична и представя живота на  основателя на българската левица Димитър Благоев.На събитието ще присъстват народният представител от ПГ на „БСП за България” Валери Жаблянов и евродепутатът от БСП Георги Пирински.  ", "date": "2018.07.26", "title": "Социалистите с представяне на книгата \"Ален мак самотен\" на Бузлуджа 2018г. "}
{"url": "http://www.cross.bg/admira-sreshta-predi-1580029.html", "text": "/КРОСС/ ЦСКА е домакин на Адмира (Вакер) тази вечер, от 20:00 часа, в среща от втория предварителен кръг на Лига Европа.\"Червените\" се нуждаят от чиста победа, която да им даде предимство преди реванша в Австрия.Наставникът на \"армейците\" Нестор ел Маестро опита да свали напрежението над отбора и заяви, че няма големи очаквания към днешната среща и дори е подготвен за загуба.Треньорът има оправдание и с кадровите проблеми преди срещата. Той не може да разчита на няколко ключови футболисти като контузените Станислав Манолев, Енрике Рафаел и Александър Дюлгеров, както и наказаните Николай Бодуров, Тиаго Родригес и Кристиан Малинов.Най-вероятно мача ще започнат Черниаускас на вратата и Секулич, Перейра, Чорбаджийски и Жеферсон в отбрана. Пинто и Антов ще действат като опорни халфове, а Джеси и Жоржиньо ще оперират по крилата. Атаката ще води Мауридес, а зад гърба му ще го подкрепя Десподов.Адмира пък пристигна в София без наставника си Ернст Баумайстер. Причината е семейни проблеми. Така тимът ще бъде воден от помощника му Михаел Хорвет.Друг сериозен проблем за гостите е отсъствието на един от основните защитници на тима - Фабио Щраус, който също не пътува за България. Той е със скъсани връзки и ще отсъства няколко месеца от терените. ", "date": "2018.07.26", "title": "ЦСКА приема Адмира Вакер на \"Армията\""}
{"url": "http://www.cross.bg/ministurut-nankov-tynel-1580032.html", "text": "/КРОСС/ Реалистично е до 3,5 години да има магистрала от София до Велико Търново. Това обяви в предаването „Тази сутрин” на bTV министърът на регионалното развитие .  До 2024 очакваме цялата автомагистрала „Хемус“ да е готова, уточни министърът.За изграждането на магистрала между Русе и Велико Търново се чака решение на върховния Административен съд (ВАС) на 21септември, каза министърът на регионалното развитие. Ако на 21 септември решението на съда е в полза на АПИ, стартираме процедурите и за автомагистрала Русе – Велико Търново, като очакваме строителството да свърши 2022 – 2023 г., допълни той.По думите на Нанков строителството е бързо и качествено, но проблемът е в процедурите, докато се стигне до него.Догодина започва процедурата за тунел под Шипка, обяви още Нанков. „Този тунел ще е най-дългият в страната - 3 километра и 200 метра. Има много голям интерес от страна на чуждестранни компании и инвеститори за това строителство. Дори и да не се стигне до чужди инвестиции, държавата ще отпусне средства за строежа на този тунел”, обяви министърът.Според него е рано да се говори за тунел под Петрохан, където тепърва ще се прави предпроектно проучване. Той напомни, че проучванията за тунел под Шипка са започнали преди 15 години.За тол системата и винетките Нанков каза, че от януари следващата година влизат в сила електронните винетки. За камионите се въвежда тол-такса на база изминато разстояние. Хартиените винетки ще важат, докато им изтече срокът.„За леки коли ще има уикенд винетка – цената и срокът, за който ще важи, е въпрос на дискусия. Никъде в Европа няма еднодневни винетки за автомобили”, коментира министърът.", "date": "2018.07.26", "title": "Николай Нанков: До 3,5 г. ще има магистрала от София до Велико Търново"}
{"url": "http://www.cross.bg/sledi-poveche-dobrich-1580034.html", "text": "/КРОСС/ Полицията в Добрич е открила 18-годишно отвлечено момиче, което е било жестоко малтретирано и дрогирано в продължение на повече от 20 дни, предаде агенция „Фокус”. Детайли по случая бяха разкрити от говорителя на главния прокурор Румяна Арнаудова.По случая е задържан 32-годишен мъж.По сигнал на граждани е извършен обиск в дома на родителите на задържания, където е открито малко количество наркотични вещества. По-късно разследващите проверяват и неговия собствен дом в центъра на Добрич, където случайно откриват момичето в безпомощно състояние.Момичето веднага е отведено в Спешния център на града.Отвлечената е потвърдила пред разследващите, че е държана против волята си. Състоянието ѝ е много тежко, тъй като е дрогирана в продължение на повече от 20 дни.„Била е жестоко малтретирана – има външни следи от нараняване, има следи от загасяне на цигара в лицето ѝ”, разкри говорителят на главния прокурор.Има също такава белези от охлузвания по лакти, колена, следи от повърхностни наранявания в областта на лицето, носа, устата, на границата на косата с челото.В момента момичето е стабилно, контактно и адекватно. Няма риск за живота ѝ. Според специалисти психологическата травма е значително по-дълбока и лечението ѝ ще бъде продължително.", "date": "2018.07.26", "title": "Откриха случайно отвлечено момиче в Добрич, дрогирано и малтретирано повече от 20 дни"}
{"url": "http://www.cross.bg/viziya-bozhankov-godini-1580033.html", "text": "/КРОСС/ \"Големият разговор на Бузлуджа ще е за Визията за България. С тази тема искаме да привлечем вниманието на хората. В основата на всеки проблем у нас стои липсата на дългосрочна визия\". Това заяви народният представител от ПГ на \"БСП за България\" Явор Божанков. Като пример той даде трусовете в управляващата коалиция. \"Споровете там са за пари - един затваря заведения, друг ги отваря, обвинения в лобизъм, преразпределение на властта. Всичко е жажда за пари и власт, визия за 3 дни напред, визия да добутаме правителството до края му\", подчерта той.По думите му, ако имаме визия за 20 години напред, темата би била демография, доходи, върховенство на закона, но в никакъв случай- кой кое заведение е затворил и кой кое заведение е отворил, кой колко власт иска и и кой на кого е нарушил икономическите интереси. Като пример за липсата на визия у управляващите Божанков посочи и решението за концесионирането на Летище \"София\", стратегически обект за националната сигурност, който е печеливш, наливането на пари в БДЖ, което не е реформирано и губи и от там средствата се източват. \"Защо? Защото трябва да решим проблема за днес и да докараме правителството до края на мандата му\", коментира той. Защо дадоха 60 млн. лв. на бизнесмена Домусчиев - защото визията им е \"Докато управляваме, да уредим нашите хора\".  Не това ни трябва, а визия занапред, защото след 20 години, на всеки 5-ма българи- 3-ма ще бъдат пенсионери и само  2-ма  работещи\", заяви той.Явор Божанков подчерта, че е участвал в интревюта, които немско и американско НПО са организирали и разговорът там започва от 2100г. \"След 20 години изкуственият интелект ще замени много работни места. Кадрите, които обучаваме в момента няма да бъдат актуални само след 10 години. Ако сега не започнем да се подготвяме, ще се озовем в неприятна ситуация\", заключи Божанков.", "date": "2018.07.26", "title": "Явор Божанков: Липсата на дългосрочна визия е в основата на всеки проблем у нас "}
{"url": "http://www.cross.bg/hasienda-georgi-mamalev-1580031.html", "text": "/КРОСС/ Фестивалът на изкуствата \"Арт поток\" (20-30 юли) се провежда за трета поредна година и ще събере изявите на редица популярни личности, както ДУМА писа. Съорганизатори са община Царево и плажният клуб \"Хасиенда\". Програмата включва театрални постановки, художествени изложби, литературни четения, тематични партита и др. Местните жители и гостите на Царево могат да се срещнат с Аня Пенчева, Кирил Ефремов, Александър Кадиев, Ненчо Илиев, Тончо Токмакчиев, Тихомир Благоев, Албена Колева и много други, разказва главният организатор Димитър Тодоранов.От страна на издателство \"Книгомания\" ще се включат актьорите Стефан Данаилов и Георги Мамалев да представят автобиографичните си книги, Мария Лалева - с новите издания на стихосбирките си, както и журналистът Георги Тошев с документалния си филм за \"АББА\" и най-новата си книга за популярната шведска група. Мамалев представя автобиографичната си книга \"Усмихни се, човече!\" с импровизирано \"One Man Show\" днес, 26 юли, от 21 ч. в Народното читалище \"Георги Кондолов\". Лалева ще разкаже за новите  издания на стихосбирките си \"Личен архив\" и \"Не съм ви ближна\" на литературно четене на плаж \"Хасиенда\" на 28 юли от 16.30 ч., а от 19.30 ч. Георги Тошев представя \"Романът на моя живот\" със специалното участие на Стефан Данаилов. Следва от 23.30 ч. Mamma Mia парти с вечните хитове на \"АББА\" и Тошев ще говори за документалния си филм за групата, нейната история и книгата \"Mamma Mia\" в клуб \"Хасиенда\".Лятна арт академия за деца под ръководството на Калина Попова се провежда за първи път на Хасиенда бийч. Малките таланти от школата по рисуване творят по три часа на ден на малкия плаж в Лозенец. В края на академията всички малчугани ще подредят в обща изложба творбите, които са създали на брега на морето.Художникът Стефан Божков - арт директор на Хасиенда бийч, съобщи, че това лято скулптурният парк в Лозенец ще се увеличи с още една творба, наречена \"Крилата\". Негово дело са и инсталациите \"Очилата\", \"Гребенът\" и \"Слонът\", които красят клуба.", "date": "2018.07.26", "title": "Данаилов и Мамалев гостуват на \"Арт поток\""}
{"url": "http://www.cross.bg/rabotosposobnostta-chrez-ekspertizata-1580037.html", "text": "/КРОСС/ Националният осигурителен институт (НОИ) стартира проект „Изграждане на система за контрол върху експертизата на работоспособността“. Той се реализира чрез договор за изпълнение по Оперативна програма „Развитие на човешките ресурси“ (ОПРЧР), приоритетна ос „Модернизация на институциите в сферата на социалното включване, здравеопазването, равните възможности и недискриминацията и условията на труд“, финансирана на 100% от Европейския съюз (ЕС) чрез Европейския социален фонд. Общата му стойност е 4 999 275,84 лв. (с ДДС), а продължителността му е 18 месеца.Проектът е от ключово значение и представлява важен инструмент на реформата и въвеждането на нови мерки за развитието на държавното обществено осигуряване (ДОО). В тази връзка, част от дейностите по проекта ще бъдат адресирани към осъзнаването на необходимостта и предприемането на стъпки за извършване на необходимите изменения и допълнения на законодателни, стратегически и оперативни документи, с цел максимално пълноценното прилагане на реформата както на ниво осигурителен институт, така и в национален мащаб.Основната цел на проекта е подобрението на качеството на експертизата на работоспособността чрез повишаване капацитета и ресурсното обезпечаване на НОИ посредством използването на дълбочинни количествени и качествени анализи, оптимизация на процесите, обучения и доставка на необходимото техническо оборудване. Сред задачите, които си поставя той, са още създаването на необходимия капацитет за анализ и идентифициране на рисковете при оценката на експертизата на работоспособността и за превенция на злоупотреби и грешки, както и подобряването на качеството на експертизата на работоспособността чрез оптимизиране на работните процеси и съкращаване на сроковете за контрол. Чрез него ще се търси също и повишаване на качеството и съкращаване на сроковете за обслужване на осигурените лица.С реализацията на заложените в проекта действия за повишаване накачеството и ресурсното обезпечаване НОИ ще успее да оптимизира процесите по организиране и ръководене на дейността по оценка на работоспособността на лицата в работоспособна възраст и осъществяване на експертни, контролно-методически и консултативни функции. Институтът ще се стреми към подпомагане изграждането и поддържането на капацитет в системата за експертиза на работоспособността в структурата на института и обвързаните с дейността му партньорски организации и потребители на услуги.Предложеният цялостен комплекс от мерки ще бъде разработен за цялата структура на НОИ и внедрен във всички териториални поделения. По този начин ще се осигури интеграция на методологии и практики на работа.Благодарение на средствата, осигурени по ОПРЧР, НОИ ще оптимизира своите функции в съответствие с реформата на експертизата на работоспособността, ще подобри достъпа до услуги от страна на заинтересованите страни чрез оптимизация на ресурсите, ще надгради ефикасността си и ще развие редица инструменти за анализ на цялостния обществен контекст, чрез които да се повиши доверието на гражданите и партньорите в дейността на института. ", "date": "2018.07.26", "title": "НОИ стартира проект за подобряване качеството на експертизата на работоспособността"}
{"url": "http://www.cross.bg/-godishno-momche-se-ydavi-v-yazovir-v-byrgasko-1580036.html", "text": "/КРОСС/ 13-годишно момче се е удавило в язовир край бургаското село Зорница, предаде агенция „Фокус”. Инцидентът е станал вчера по обяд.По първоначални данни момчето е влязло във водоема, за да се изкъпе, но на около 50 м навътре започнало да вика за помощ и изведнъж потънало под водата. След него се хвърлил възрастен мъж, който извадил тялото му.Въпреки опитите за реанимиране 13-годишният издъхнал.Пристигналите на място медици констатирали смъртта му.", "date": "2018.07.26", "title": "13-годишно момче се удави в язовир в Бургаско"}
{"url": "http://www.cross.bg/posolstvoto-bila-pekin-1580038.html", "text": "/КРОСС/ Бомба е била детонирана пред посолството на Съединените щати в Пекин, съобщиха световните агенции.Сведенията са разнопосочни – според Ройтерс бомбата по-скоро е приличала на фойерверк, докато Си Ен Ен съобщават за „взривно устройство с малка сила”.Пострадал е единствено извършителят – 26-годишен мъж, който е получил нараняване на ръката. Той е задържан.По-рано беше съобщено и за жена, която е направила опит да се самозапали пред посолството, но е била арестувана.Повечето споменавания за взрива пред посолството бяха цензурирани в китайската социална мрежа „Уейбо”.", "date": "2018.07.26", "title": " Детонирана е бомба пред посолството на САЩ в Пекин"}
{"url": "http://www.cross.bg/afrika-briks-pytin-1580019.html", "text": "/КРОСС/ Руският президент Владимир Путин пристигна в ЮАР за среща на лидерите на страните от БРИКС, съобщава “Комсомолская правда“цитирана от Фокус.Преди пет години Владимир Путин отлетя в Южна Африка за срещата на върха на БРИКС, а само председателят на Китай Си Дзинпин е все още сред петте лидери в четвъртък на масата за преговори с него. Президентите на Бразилия и Южна Африка и премиерът на Индия през последните пет години бяха заменени, а в някои страни дори със скандал.Настоящата среща на върха на БРИКС може да се разглежда като един вид реакция на последните форуми на НАТО, ЕС и Г-7. Според икономическия потенциал и населението, петимата от Бразилия, Русия, Индия, Китай и Южна Африка не са по-ниско от своите \"опоненти\". Това им позволява да имат свой собствен алтернативен поглед върху световния дневен ред. Не случайно една от темите на настоящия форум ще бъдат търговските войни между САЩ и Китай и заплахата от санкции срещу Русия. Въпросите за икономическото сътрудничество на петте, борбата срещу тероризма и работата с Африка ще бъдат обсъдени, тъй като срещата на високо равнище се провежда в Африка. Една от срещите ще се проведе под надслова \"БРИКС в Африка: Сътрудничество с развиващите се страни за постигане на приобщаващ растеж в ерата на четвъртата индустриална революция\".В четвъртък Владимир Путин ще проведе срещи с президентите на Южна Африка, Аржентина, Ангола, Турция, Замбия и ще завърши деня с вечеря със стария си приятел Си Дзинпин. В петък участниците в БРИКС ще се срещнат с лидери на африкански държави, а Владимир Путин ще даде пресконференция на руски журналисти.", "date": "2018.07.26", "title": "Владимир Путин пристигна в ЮАР за среща на лидерите на страните от БРИКС"}
{"url": "http://www.cross.bg/parkirane-obshtinskata-sobstvenost-1580023.html", "text": "/КРОСС/ Столичният общински съвет ще решава днес дали да бъде въведен абонамент за нощно паркиране в София. Срещу 650 лева на месец собствениците на нощните заведения и хотели ще могат да отдават законно общинската собственост, а не както е сега, коментира общинският съветник Стефан Марков, чието е предложението за поправки в Наредбата за паркиране в града:\"Ако излезете вечер пред множество от заведенията има охранители, конуси. Няма лошо фирмите да пазят място за клиентите си, но само ако то бъде регламентирано и законно. В момента заведенията например абсолютно незаконно преотдават общинската собственост.\"", "date": "2018.07.26", "title": "СОС ще решава дали да се въведе абонамент за нощно паркиране"}
{"url": "http://www.cross.bg/zhivotni-prezhivni-chyma-1580022.html", "text": "/КРОСС/ От днес започва изследване за заболяването чума по дребните преживни животни и в община Елхово.Зоната за вземане на проби беше разширена от 10 на 20 километра като превантивна мярка. В град Болярово на заседание на местния кризисен щаб бяха набелязани още мерки за ограничаване на заразата. Проби от овцете и козите ще се вземат и от крайграничните селища на Елхово.Ветеринарите ще извършват и клинични прегледи на всички дребни преживни животни в 20-километровата зона около огнището на болестта, реши местният кризисен щаб.Областният управител Димитър Иванов, който е председател на щаба, заяви:\"На собствениците на дебни преживни животни препоръчваме, ако е възможно, да преминат само на оборно отглеждане и да няма смесване на стадата\".Съдбата на стадото в Болярово, за което агенцията по безопасност на храните на 18 юли издаде заповед за евтаназия, а после лично министър Порожанов спря изпълнението ѝ, остава неясна. Собствениците отказаха да допуснат ветеринарите да вземат втори проби, за да се установи с категоричност наличие на чума в стадото им.", "date": "2018.07.26", "title": "Започва изследване за заболяването чума по дребните преживни животни в община Елхово"}
{"url": "http://www.cross.bg/politziyata-poleta-airasia-1580025.html", "text": "/КРОСС/ Тялото на мъртво бебе беше намерено в тоалетната на пътнически самолет на авиопревозвача AirAsia, пише британският таблоид The Sun, позовавайки се на властите в Индия.Самолетът е кацнал в Ню Делхи в сряда. Полицията води разследване по случая. Арестувана е майката на детето, като се смята, че е непълнолетна. По всяка вероятност тя е родила на борда на машината по време на полета.Новороденото е било открито с тоалетна хартия в устата. Полицията иска да установи дали бебето е било мъртвородено, или майка му го е убила след раждането и захвърлила в тоалетната на самолета.Крайната дестинация на полета е била източната индийска провинция Асам. Авиопревозвачът AirAsia обяви, че веднага са били информирани летищните власти за случилото се. Компанията изрази готовност да съдейства на разследването.", "date": "2018.07.26", "title": "Намериха мъртво бебе в самолет"}
{"url": "http://www.cross.bg/pernik-parka-predizvikatelstvata-1580024.html", "text": "/КРОСС/ В Перник започна изграждането на \"Парк на предизвикателствата\". Строителството е част от мащабен проект за подобряване на градската среда по Оперативна програма \"Региони в растеж\".Зона за катерене, скаутска зона, трасета за планинско колоездене са само част от атракциите в парка. Той е разположен на площ от 20 декара в местността \"Войниковец\" и ще бъде един от най модерните в Югозападна България, каза кметът Вяра Церовска:\"Една много красива, различна и интересна зона за Перник, за гостите на Перник, за малки и големи. Има много площадки за деца на различни нива, има естрада, на която могат да се правят много мероприятия. Същевременно има и един терен \"Философски камък\", в който могат да се играят игри, възможност да се направи палатков лагер, място за пилон на лагера. Помислили сме къде да бъде автопаркът и как хората с увреждания да могат да посетят парка. Има една уникална за Перник въжена градина, която е на няколко нива.\"Строителството е в напреднала фаза. Очакванията са през септември новият парк да бъде открит.", "date": "2018.07.26", "title": "В Перник изграждат \"Парк на предизвикателствата\""}
{"url": "http://www.cross.bg/vanderson-lydogoretz-razgradchani-1580026.html", "text": "/КРОСС/ Лудогорец не успя да победи МОЛ Види в първия мач между двата отбора от втория квалификационен кръг на Шампионска лига. Разградчани стигнаха само до нулево равенство на \"Лудогорец Арена\" пред погледа не на кого да е, а на унгарския премиер Виктор Орбан.Политикът пристигна в Разград специално за мача, макар и с известно закъснение, за да стиска палци на своя отбор, а след последния съдийски сигнал не скри задоволството си от добрия турнирен резултат за унгарския шампион.Лудогорец бе по-добрият отбор през по-голяма част от срещата, особено през първото полувреме, но разградчани така и не успяха да материализират превъзходството си.С пропуски се отличиха Клаудиу Кешеру, Марселиньо и Вандерсон.Още в първите секунди домакините се настаниха в половината на съперника, като особено активни бяха Мисиджан, Лукас Саша, Вандерсон и Марселиньо, които комбинираха бързо с по едно докосване.Първото положение в мача дойде в 15-ата минута, когато Лукас Саша стреля от дъгата пред наказателното поле, но Ковачик успя да се намеси.\r\n Две минути по-късно разградчани стигнаха до първата чиста ситуация пред вратата на унгарците!Вандерсон нахлу отдясно през два футболисти на Види, прехвърли техничко вратаря Ковашик, но топката бе избита от Фиола, който изчисти от голлинията!Минути по-късно и Кешеру можеше да порази целта от отлична позиция в наказателното поле, но топката премина до гредата.Дойде ред и на Марселиньо да опита да затрудни Ковашик, но макар и от полупаднало положение, вратарят отново бе стабилен и опази вратата си суха.\r\n Така при нулево равенство дойде и почивката.Втората част започна с една идея по-офанзивно за гостите, които изнесоха събитията в центъра на терена, а в доста моменти от срещата и накъсваха играта.Вандерсон отново пропусна с диагонален удар пред вратарското поле, а след 60-ата минута разградчани като че ли поотпаднаха физически - нещо нехарактерно за отбора.Гостите пък нанесоха едва един точен удар към вратата на Ренан, спасен без проблем от вратаря на \"орлите\" в първите минути на второто полувреме.В крайна сметка обаче Лудогорец не оправда очакванията за лесен и категоричен успех, а реваншът изглежда, че ще е с особено голям залог, имайки предвид амбициите на ръководството да види отбора за трети път в групите на Шампионска лига. ", "date": "2018.07.26", "title": "Лудогорец не успя да победи МОЛ Види в Разград"}
{"url": "http://www.cross.bg/kitaii-ninova-strana-1580027.html", "text": "/КРОСС/ Лидерът на БСП Корнелия Нинова проведе работна среща с Н.Пр. Джан Хайджоу, Извънреден и пълномощен посланик на Китайската народна република. Акцент в дискусията бяха инициативите „16+1“ и „Един пояс, един път“, както и възможностите за подобряване на сътрудничеството между България и Китай в икономически план, в сферата на земеделието, инфраструктурните, транспортни и енергийни проекти, както и в научния, образователния, технологичен обмен и обмена на стоки и суровини.Председателят на БСП изтъкна важността на Китай като първостепенен партньор на България и добави, че двете страни имат отлични политически отношения, основаващи се на взаимно доверие и уважение. Нинова изрази желание политическият диалог да продължи на балансирана основа и сътрудничеството, да има практически измерения. Председателят на БСП подкрепи подписаните над 20 споразумения по време на визитата на премиера на Китай Ли Къцян.В рамките на работната среща бе дискутирана и предстояща визита на делегация на БСП, водена от Корнелия Нинова, която ще посети Китай. Посещението е по покана на китайската страна и ще бъде реализирано през втората половина на 2018 г. По време на срещата бяха обсъдени още- политическата обстановка в Европейския съюз, отношенията между Китай и Германия, както и отношенията със САЩ.От страна на посолство на Китайската народна република участие взеха още г-н Ян Дзианцун, политически съветник, г-н Ян Сюй, първи секретар по политическите въпроси и г-жа Му Ди, втори секретар. От страна на БСП участваха още Петър Витанов, член на ПГ „БСП за България“ и член на Групата за приятелство с Китай и Никола Митов, експерт в Международния отдел на БСП. ", "date": "2018.07.26", "title": "Корнелия Нинова се срещна с китайския посланик"}
{"url": "http://www.cross.bg/sandanski-dali-ylitza-1580030.html", "text": "/КРОСС/ Блъснатото в Сандански шестгодишно момченце е стабилизирано, но с реална опасност за живота, съобщиха от „Пирогов”.Детето беше транспортирано вчера до столицата, след като на стръмна улица в Сандански беше ударено от автомобил, управляван от 73-годишен мъж, който загубил управление.Един от първите хора, които помогнали на пострадалото дете бил служител на водното дружество, тъй като в този момент на улицата се извършвал ремонт. Според разказа му възрастният мъж първо попитал служителите на водното дружество дали може да мине по улицата, а те му казали да изчака, защото ремонтът щял да се забави.Вместо това обаче мъжът се върнал до автомобила си и вместо да даде назад или да изчака, колата профучала по стръмната улица с висока скорост. Мъжът губи управление и се удря последователно в два автомобила, след което блъска шестгодишното момче, което играело пред дома си.24-часовата мярка за задържане под стража на извършителя изтича днес, като все още не е сяно дали тя ще бъде удължена и дали ще му бъде повдигнато обвинение.", "date": "2018.07.26", "title": "Блъснатото в Сандански дете е стабилно, но с реална опасност за живота"}
{"url": "http://www.cross.bg/yngariya-stranata-pravitelstvoto-1580015.html", "text": "/КРОСС/ Унгария ще подсили охраната на границите си със Сърбия и Македония с 30 гранични полицаи – така правителството в Будапеща се надява да ограничи наплива на нелегални бежанци.Унгария изпрати помощ на Балканските страни още през лятото на 2015 г., когато беше началото на мигрантската вълна към Европа.Властите в Будапеща са безкомпромисни в действията си за спиране на бежанците към страната.Преди седмица европейската комисия предприе съдебна процедура срещу страната заради силно рестриктивните закони срещу бежанците и нежеланието на правителството да спазва общата европейска политика за миграцията.", "date": "2018.07.26", "title": "Унгария ще подсили охраната на границите си със Сърбия и Македония"}
{"url": "http://www.cross.bg/pozharite-atina-kraii-1580016.html", "text": "/КРОСС/  В Гърция продължава издирването на хора, които са в неизвестност след пожарите край Атина.Потвърденият брой на жертвите на огнената стихия е 80 души. Над 180 са ранени, а десетки се смятат за изчезнали. Сред издирваните има и деца.", "date": "2018.07.26", "title": "Продължава издирването на хора в неизвестност след пожарите край Атина"}
{"url": "http://www.cross.bg/chasa-provede-sofiyaot-1580009.html", "text": "/КРОСС/София.От 9.00 часа ще започне заседанието на Народното събрание.***София.От 10.00 часа ще се проведе заседание на Столичния общински съвет.***София.От 08.30 до 21.00 часа пред Народното събрание ще се проведе протест срещу поправките в Закона за приватизацията и следприватизационния контрол, приети на 17 юли 2018 г. от Народното събрание.***София.От 10.00 часа в ХІV въззивен състав на Софийския градски съд ще се разгледат мерките за неотклонение на двамата шофьори, които пометоха общо 19 коли в София.***София.От 11.00 часа в пресклуба на БТА ще се проведе пресконференция на Сдружение за изследователски практики (инициатива „Зелени закони\") и коалиция от граждански организации „За да остане природа в България\" във връзка със законови промени в ущърб на природата.***София.От 12.00 часа в пресклуба на БТА проф. Николай Овчаров ще покаже и други находки от тазгодишната археологическа кампания на Перперикон.***София.От 14.30 часа в зала „Изток\" на Народното събрание министърът на образованието и науката Красимир Вълчев ще участва в годишната конференция на Асоциацията на българските училища в чужбина (АБУЧ) на тема „Българският език - духовен мост за национално единение\". В събитието ще участва и кметът на София Йорданка Фандъкова. Участниците в конференцията ще бъдат поздравени от председателя на Народното събрание Цвета Караянчева.***София.От 16.00 часа в Министерството на здравеопазването (залата на ет. 4) ще бъдат представени резултатите от националното проучване „Подобряване на равноправния достъп до вода и санитария в България\", осъществено от фондация „Земя завинаги\", съвместно с Министерство на здравеопазването и Икономическата комисия за Европа на ООН (UNECE). Участие в пресконференцията ще вземат зам.-министърът на здравеопазването Светлана Йорданова, зам.-министърът на регионалното развитие и благоустройството Малина Крумова и представители на фондация „Земя завинаги\".***София.От 16.00 часа в зала 3 в сградата на Народното събрание на пл. „Княз Александър I\" 1 председателят на Комисията по въпросите на децата, младежта и спорта Славчо Атанасов и председателят на експертната група на Европейския съюз по въпросите на футбола Дейвид Боанан ще дадат съвместна пресконференция на тема „Законова рамка за безопасност и сигурност при провеждане на спортни събития - добрите европейски практики\".***София.От 16.30 часа в зала 132 в сградата на Народното събрание на пл. „Княз Александър I\" 1 Комисията за борба с корупцията, конфликт на интереси и парламентарна етика ще изслуша ръководството на КОНПИ.***София.От 18.00 часа в зала 19 на Квадрат 500 ще бъде представена изложбата на Австрийското посолство в София „Commuting 2018a\", в която Австрия прие от България председателството на Съвета на ЕС.***София.От 18.30 часа в Къща за литература и превод, ул. „Латинка\" 12 ще се състои прожекция и разговор с писателя и режисьор Стефан Чапалику за неговата работа и за съвременното албанско изкуство.***София.От 18.30 часа в галерия Credo Bonum ще бъде открита изложба, организирана от природозащитната организация WWF.***Банско. На площад „Никола Вапцаров\" се провежда „Лятна филмомания под звездите 2018\".***Бургас.От 17.00 часа в Експозиционен център Флора ще бъде официално открито Петото юбилейно издание на WINE FEST BURGAS. От 21.30 часа ще бъдат връчени грамоти за топ 10 вина и голямата награда статуетка \"Златен Нептун' за най-добро бяло вино на фестивала.***Бургас/Царево.От 21.00 часа в Народно читалище „Георги Кондолов\" в гр. Царево Георги Мамалев ще представи автобиографичната си книга „Усмихни се, човече!\" с импровизирано \"One Man Show\".***Варна.От 09.30 ч. в хотел „Черно море\" ще се проведе регионален дискусионен форум по повод 30 юли, международен ден за борба с трафика на хора. Гости на форума, организиран от Дирекция „Превенции\" към Община Варна ще бъдат г-жа Камелия Димитрова, секретар на Националната комисия за борба с трафика на хора (НКБТХ), представители на администрацията на НКБТХ и на местните комисии в страната.*** Велико Търново. От 09.00 часа в голяма зала на Общината ще се проведе редовна сесия на Великотърновски общински съвет.*** Велико Търново. От 10.00 часа в Читалище „Надежда - 1869\" ще се проведе Работилница по бродерия.*** Велико Търново. От 20.00 часа на сцената на „Арт лято\" до ХГ „Борис Денев\" ще се проведе премиера на книгата на Ралица Генчева „Кой те излъга какво е щастие\".*** Велико Търново. От 20.00 часа в Летния театър ще се проведе концертна програма, част от Международния фолклорен фестивал.***Видин.От 11.00 часа в залата на 6 ет. в административната сграда на Община Видин ще се проведе редовна месечна пресконференция.***Видин.От 11.00 часа в крайдунавския парк на града ще бъде открита изложба #artofdanube - най-дългата картина-портрет на река Дунав. В 11.30 часа на открита сцена на Художествена галерия „Н. Петров\" ще се проведе семейно представление на Цирк \"Играчка-Плачко\".***Видин.От 15.00 часа в Регионалния пресклуб на БТА - Видин кметът на Общината Огнян Ценков ще участва в съвместна пресконференция с административния директор на филиала на Русенския университет \"Ангел Кънчев\" - Момчил Станков и с началника на Регионалното управление на образованието - Веселка Асенова, във връзка с много високата оценка, която получава университета на институционалната си акредитация от Националната агенция по оценяване и акредитация.***Видин.От 17.30 часа на стадион „Георги Бенковски\" кметът на Община Видин Огнян Ценков ще се срещне с ръководството и с футболистите на ОФК „Бдин-1923\".***Габрово.От 18.00 часа в Музея на хумора и сатирата ще бъде представена изложбата „Дунавска карикатура\".***Добрич.От 19.00 часа в Огледална зала „Нели Божкова\" ще бъде представена юбилейната книга „Шест грама\" от Елка Няголова.***Клисура.В 13.00 часа в читалище „20-ти април\" ще се състои официалното откриване на Национална научна конференция, посветена на 190 години от рождението на Христо Данов.***Кюстендил.От 14.00 часа в залата на Парк-хотел „Кюстендил\" ще се проведе заседание на Общински съвет - Кюстендил.***Кюстендил.От 17.30 часа на Арката на площад „Велбъжд\" ще бъде открит Международният фолклорен фестивал „Сребърна пафта\".***Кюстендил.От 18.00 часа в Художествена галерия „Владимир Димитров - Майстора\" ще бъде открита изложбата „Нови постъпления\".***Момчилград.От 16.30 часа в парк „Нури Адалъ\" играчите на шах ще могат да премерят сили, а от 17.00 часа - тези, които залагат на спортния бридж. Вечерта на лятната сцена в градския парк почитателите на хубавата музика ще могат да чуят изпълненията на група „Old School Band\".***Пазарджик.От 17.00 часа в зала 1302 в сградата на Общината ще се проведе заседание на Комисията „Ин витро\" към Общинския съвет, която ще разгледа 7 заявления за финансово подпомагане на двойки с репродуктивни проблеми, подадени през второто тримесечие на годината.***Перник.От 10.30 часа пред Двореца на културата ще се проведат забавни игри и анимация с деца и родители „Лято в Двореца\".***Перник.От 11.00 часа пред Общински младежки дом-Перник ще се състои творческа работилница.***Перник.От 16.00 часа в галерия „Кракра\" ще се състои изложба на пернишки автори „Лято\".***Перник.От 18.00 часа пред Хранкомерс, кметство „Изток\" ще се проведе дискотека под открито небе.***Пловдив.В 11.00 часа в Аrtnewscafe на ул. „Отец Паисий\" 38 испанският архитект Марта Харабо ще разкаже на чаша кафе пред гости и граждани за разработения от нея проект в рамките на резидентната програма ADATA AiR.***Пловдив.В 17.30 часа в Конферентната зала на НБ „Иван Вазов\" - Пловдив ще бъде представена новата книга на Мартин Ралчевски - сборника с разкази „Душа\".*** Свищов. От 10.00 часа в парк „Калето\" ще се проведе закриване на Юлско лято в Читалището и връчване на сертификатите за участие на децата.***Сливен/с. Гавраилово.От 10.00 часа на площада пред читалището в село Гавраилово ще бъде открит празникът „Златна праскова\" 2018. В 10.45 часа в салона на читалище „Слънце-1928\" ще започне кръгла маса на тема „Състояние и тенденции при производството на праскови\", в който ще се включат водещи специалисти от Института по овощарство - гр. Пловдив. В 11.00 часа ще бъде лекцията „Възможности и подпомагане на малки стопанства по „Програмата за развитие на селските райони 2014-2020\", в това число и подготовка за проектни предложения по Подмярка 4.1.2 „Инвестиции в земеделските стопанства по тематична подпрограма за развитие на малки стопанства\".***Смолян.От 13.00 часа на площад „Свобода\" заместник-министърът на отбраната Атанас Запрянов и заместник-началникът на отбраната вицеадмирал Емил Ефтимов ще участват в тържествения ритуал по посрещането на 35-ия контингент на Въоръжените сили на Република България, който успешно приключи участието си в мисията на НАТО в Афганистан „Решителна подкрепа\".***Смолян.От 18.00 часа в манастира \"Св. Вмчк Пантелеймон\" край Смолян иконом Запрян Шиков - секретар на Архиерейското наместничество и изпълняващ длъжността игумен на манастира ще отслужи Празнична Вечерня с Петохлебие по повод храмовия празник на манастира.***Стара Загора.От 10.00 часа в къща-музей „Гео Милев\" ще се проведат литературни занимания за деца от 5 до 9 години.***Стара Загора.От 10.00 часа до 12.30 часа в детския отдел на библиотека „Родина\" ще се проведе програма „Чета и играя - знам и мога\".***Хасково.От 11.00 часа в зала „Марица\" на Областната администрация в Хасково ще се проведе работно заседание по Механизма за съвместна работа на институциите по обхващане и задържане в образователната система на деца и ученици в задължителна предучилищна и училищна възраст.***Шумен. От 9.00 часа в зала 363 в сградата на общината ще се проведе редовно заседание на Общински съвет- Шумен.***Ямбол.От 18.00 часа в Музея на бойната слава ще бъде представена изложба на шапки и униформи, използвани в различни периоди от Българската армия - от Освобождението до наши дни. ", "date": "2018.07.26", "title": "Предстоящи събития в страната за 26 юли"}
{"url": "http://www.cross.bg/vie-nyama-da-izrasnete-1580008.html", "text": "/КРОСС/ Вие няма да израснете, ако не се опитате да направите нещо извън това, което вече умеете до съвършенство.                                                                                               Ралф Емерсън ", "date": "2018.07.26", "title": "Вие няма да израснете..."}
{"url": "http://www.cross.bg/simeonov-siderov-valeri-1580012.html", "text": "/КРОСС/ Парламентът прие промените в Административно-процесуалния кодекс; до 900 пъти поскъпват делата във Върховния административен съд\", информира, от първата си страница . Промените влизат в сила от 1 януари догодина. \"ГЕРБ оряза обжалването на ревизионни актове на граждани\", пише. Вносителите разтовариха ВАС за сметка на гражданите. Данъчните дела вече ще се водят в цялата страна, допълва изданието. \"Обединените патриоти се хванаха за гушите\", пише като водещо заглавие. Волен Сидеров иска смяна на Валери Симеонов, НФСБ оспорва лидерството на атакиста в парламентарната група, пояснява вестникът.  И за това е водещата тема на днешния брой. \"Патриотични скандали\" е заглавието на първа страница. Волен Сидеров и Валери Симеонов се изпокараха. Според , враждата между патриотите разголи порочния лобизъм.  Има цитат от мнение на бившия лидер на ДСБ Радан Кънев, който е написал във фейсбук профила си, на база на коалиционния си опит с ГЕРБ, че Бойко Борисов и партията му са неспособни на конструктивни партньорства. Според обаче, Борисов е укротил темпераментните Сидеров и Симеонов. Вестникът прогнозира, че вторият рунд от вчерашния конфликт ще бъде в петък, когато Волен Сидеров ще задава въпроси на Валери Симеонов в парламентарния контрол. Друга прогноза по темата публикува - \"Свадата Сидеров-Симеонов ще бъде дреболия пред разправиите за евроизборите между \"Атака\", НФСБ и ВМРО\", прогнозира политологът Татяна Буруджиева пред изданието. \"Защо не можем да стигнем европейците\" пита в рубриката си \"гледна точка\". \"Изоставаме от Румъния и Полша, които влязоха в Евросъюза с доходи като нашите.\"  \"За разлика от българските работодатели, експертите от Европейската комисия не виждат проблем в увеличението на заплатите у нас\", се подчертава в анализа.В интервю за , председателят на Комисията по бюджет и финанси в Народното събрание Менда Стоянова от ГЕРБ подчертава, че финансовата ни система е в добра кондиция. Тя казва още, че страховете на обикновения българин за независимостта ни след влизане в Банковия съюз и еврозоната са напълно несъстоятелни. Популярен руски астролог, Павел Глоба, предупреждава, от страниците на , че лунното затъмнение в петък вечерта заедно с противостоянието на Марс може да изостри психическите болести. Подобни позиции в миналото са се наблюдавали преди започване на войни. Още едно предупреждение - затъмненията не бива да се наблюдават заради негативния им ефект върху хората.", "date": "2018.07.26", "title": "Преглед на печата"}
{"url": "http://www.cross.bg/vetoto-privatizatziyata-zakona-1580013.html", "text": "/КРОСС/ Депутатите ще  Румен Радев върху поправките в Закона за приватизацията.Вчера икономическата комисия към парламента единодушно подкрепи ветото и отхвърли спорните текстове от закона.Във вторник държавният глава върна за преразглеждане поправките в закона за приватизацията.Текстовете предизвикаха скандал заради съмнения, че са „лобистки” в полза на конкретни бизнесмени. Още тогава от ГЕРБ обаче отрекоха обвиненията и обявиха, че за да няма съмнения, ще подкрепят президентското вето.Това ще е първото вето на президента на Радев, което ще мине успешно през пленарната зала.", "date": "2018.07.26", "title": "Депутатите гласуват ветото на президента върху Закона за приватизацията"}
{"url": "http://www.cross.bg/depytat-predsedatel-oto-1580010.html", "text": "/КРОСС/ Александър Урумов, писател и драматург, шеф на пресцентъра на Министерството на отбранатаГеорги Дичев, председател на КС на Камарата на частните съдебни изпълнителиДиана Дафова, поппевицаО.р. ген. Кольо Милев, депутат от БСП в 44-ото НСКрасимир Спасов, режисьорМетоди Лалов, съдия в Софийския районен съдНораир Нурикян, двукратен олимпийски шампион по вдигане на тежестиРалица Добрева, депутат от ГЕРБ в 44-ото НССтилиян Вътев, банкерПроф. Стоян Кушлев, бивш председател на комисията за установяване на имущество, придобито от престъпна дейностЮли Дамянов, композитор и диригент ", "date": "2018.07.26", "title": "Родени на 26 юли"}
{"url": "http://www.cross.bg/etazh-pozhara-hora-1580021.html", "text": "/КРОСС/ Десетки хора бяха евакуирани заради пожар в жилищен блок в северозападен Лондон.100 пожарникари се борят с огнената стихия. Към момента няма информация за пострадали хора.Пожарът обхваща последния, пети етаж на блока с луксозни апартаменти. Смята се, че е тръгнал от долния етаж.В операцията по потушаването му участват и 15 пожарни автомобила. Аварийните служби са били извикани в 1 ч. през нощта.Очевидци публикуваха кадри от пожара в социалните мрежи. Те разказват, че се събудили от необичаен шум и дим.Причините за пожара все още не са известни.", "date": "2018.07.26", "title": "Евакуираха блок в Лондон заради голям пожар "}
{"url": "http://www.cross.bg/stanal-avtomobila-padna-1580014.html", "text": "/КРОСС/ Дърво падна и премаза няколко автомобила в пловдивския кв. „Христо Смирненски” снощи.Инцидентът е станал малко след 20 ч.На снимки, изпратени от наш зрител в платформата „Аз, репортерът” се вижда, че едната кола е смачкана напълно, а други две са с огънати ламарини и счупено стъкло.По думите на зрителя инцидентът е станал в близост до площадка, където всекидневно играят деца.За щастие няма пострадали хора.Според жителите е подаден сигнал в общината за опасното дърво още преди две седмици.", "date": "2018.07.26", "title": "Дърво падна и премаза няколко автомобила в Пловдив"}
{"url": "http://www.cross.bg/yavor-bulgariya-depytatut-1580017.html", "text": "/КРОСС/ Всеки български гражданин в малките населени места, става обект на насилие и на посегателство. Сигурността в България е голяма тема и невъзможността институциите да осигурят спокойствието на българските граждани е ежедневието за мнозинството българи.Това каза в сутрешния блок на БТВ „Тази сутрин” Явор Божанков, депутат от БСП за България. Медиите направиха така, че да стигне до тях моя случай, аз не съм полагал никакви усилия в тази посока, именно защото частния казус не е толкова важен, коментира той по повод случая, в който той беше заплашен с пистолет на магистрала от друг шофьор. С нищо един български депутат не трябва да бъде по-различен от всеки български гражданин и реакцията, както и отношението не трябва да бъдат различни, независимо от публичната позиция на един човек, заяви още депутатът от левицата.Голямата тема на Бузлуджа ще бъде Визията за България. Това е една тема, с която искаме да привлечем вниманието на множество българи, тъй като в основата на всеки проблем според нас стои липсата на визия, каза Явор Божанков. Ако щете и трусовете, които в момента тресат правителството – забележете в момента за какво са споровете в управляващото мнозинство, попита депутатът от левицата. Аз бих казал, че споровете са най-грубо за пари – един затваря заведения, друг ги отваря, обвинения в лобизъм, обвинения в преразпределение на властта, тоест това е жажда за власт и за пари.Това е визия за три дни напред, тоест визия да дотикаме правителството до края, изказа мнение Явор Божанков. Ако визията беше за 20 години напред, темата би била доходи, темата би била върховенство на закона, може би съдебна реформа, но в никакъв случай кой кое заведение е отворил, кой колко власт иска и кой на кого е нарушил икономическите интереси, заяви депутатът от БСП за България. ", "date": "2018.07.26", "title": "Явор Божаков: Визията на управляващите е за три дни напред"}
{"url": "http://www.cross.bg/tema-turnovo-zhivo-1580011.html", "text": "/КРОСС/Тема:Как БЧК ще помага на първокурсници, останали без родители в кампанията „С тениска на бала\".Тема:Кога ще спре да вали - прогнозата на синоптика Анастасия Стойчева.Тема:На живо - как се възстановяват засегнатите от наводненията райони в Тетевенско.Тема:Последствията и разследването на огнения ад в Гърция.Тема:Ловни казуси - доц. Христо Михайлов от АБВ.Тема:Докъде ще стигне спорът на Патриотите - коментар на политолозите.Тема:Социалният диалог и гласът на хората с увреждания - говори министър Бисер Петков.Тема:На дневен ред - решения за София - председателят на СОС Елен Герджиков.Тема:Как старата столица пази историята за големите  български царе?Тема:За развитието и проблемите на старопрестолния град - разговор с кмета на Велико Търново Даниел Панов;Тема:Ще разклати ли управлението скандалът между Валери Симеонов и Волен Сидеров? Гост - зам.-председателят на ГЕРБ Цветан Цветанов;Тема:С какви идеи БСП ще атакува Бузлуджа тази година - разговор с младия депутат Явор Божанков;Тема:Как се възстановяват пострадалите от наводненията райони и кога ще пътуваме до Велико Търново по магистрала? Разговор с регионалния министър Николай Нанков?Тема:Как линейка изостави на улицата 8-годишно момче за да превози пострадалата му баба?Тема:Тежък инцидент в Сандански! Как ще бъде наказан шофьорът, блъснал дете на тротоара?Тема: За традициите и занаятите, съхранени на Самоводската чаршия и кои са участниците в международния фолклорен фестивал в Търново?Тема: Живот в пепел! Разказ на българката, загубила дома си в пламъците в Гърция; говори кметът на квартала, където загинаха десетки хора. Тема: Жертва на отвличане. 18-годишно момиче бе намерено изтезавано и дрогирано след близо месец издирване.Тема: Шофьор помете 6-годишно дете на тротоар в Сандански. На живо - разказ на очевидци.Тема: Напрежение след като дете беше ударено на пешеходна пътека. Защо близките му смятат, че шофьорът няма да бъде наказан?Тема: След бедствието в Тетевен - къщи под вода и пътища като след война. На живо с последна информация.Тема: Сидеров срещу Симеонов: Какво е бъдещето на управлението след конфликта в патриотичните редици? Коментират Георги Харизанов и Първан Симеонов.Тема: Палатки срещу палатки - епизод пореден в раздора между майките на деца с увреждания. Докъде ще стигнат протестите?Тема: Нови изисквания към хляба, рибата и месните продукти в менюто на децата. Ще ядат ли по-здравословно в детските градини от есента? Отговорите - в \"На твоя страна\".Тема:  Уникална находка! Откриха огромна тракийска гробница край Пловдив. Тема: От музея в Ню Йорк до Старо Железаре - как художници преобразяват селото? ", "date": "2018.07.26", "title": "Теми и гости в ефира днес"}
{"url": "http://www.cross.bg/hrista-paraskeva-ermolaii-1580006.html", "text": "/КРОСС/ Св. свщмчк Ермолай и другарите муЧестният презвитер Ермолай и неговите състрадалци - свещеномъчениците Ермип и Ермократ, били иереи на светата Никомидийска църква. Те били остатък от онези 20 000 мъченици, изгорени в църквата от Максимиан, чиято памет се чества на 28 декември.Поради страх от езичниците тези трима Господни служители се криели на различни места, но щом някъде се появявал удобен случай, те поучавали езичниците на светата вяра и ги обръщали към Христа. Така свети Ермолай, като видял лекаря Пантелеймон, след боговдъхновена беседа го обърнал към Христа. А когато Пантелеймон бил задържан за мъчения от нечестивия император Максимиан и бил запитан, от кого се е научил на християнска вяра, светецът, като не бил в състояние да излъже, разкрил името на светия християнски презвитер Ермолай. И свети Ермолай, и неговите съслужители - Христовите раби Ермип и Ермократ, веднага били задържани и доведени в нечестивото съдилище.На разпита те мъжествено изповядали Христа, истинския Бог, и похулили скверните идоли и техните поклонници; заради това, осъдени на смърт от мъчителите, те завършили живота си с посичане с меч. По-подробно за техните страдания се съобщава житието на свети великомъченик Пантелеймон, поместено при датата 27 юли.Жития на светиите, преведени на български език от църковно-славянския текст на Чети-минеите на св. Димитрий РостовскиСв. прпмчца ПараскеваСвета преподобномъченица Параскева живяла в околностите на древния град Рим при управлението на император Антонин (римският император Антонин Пий, царувал от 138 до 161 г.). Тя била единствената дъщеря на родителите си и се упражнявала в изучаването на Свещеното Писание. Когато родителите й починали, тя раздала имуществото си на бедните, приела монашество и подражавайки на светите апостоли, започнала да обикаля и да проповядва за Христа, при което обърнала много езичници към истинската вяра.Затова иудеите я наклеветили пред императора, който заповядал да я заведат при него и след като тя не обърнала внимание нито на убеждаванията, нито на заплахите, и не пожелала да се отрече от Христа, заповядал първо да надянат на главата й нажежен шлем, а след това да я хвърлят в меден котел, напълнен със силно кипящо масло и катран, но светата по чудесен начин останала невредима от всичко това и като извършила чудо*, обърнала към вярата в Христа император Антонин и тези, които били с него.Пусната след това на свобода, света Параскева се отправила от Рим към други градове и навсякъде проповядвала за Христа. Като пристигнала в един град, в който царувал някой си Асклипий, тя била заведена при него. Като се убедил, че тя няма да промени мислите си, царят заповядал да я отведат извън града при една живееща в пещера и хвърляща всички в ужас огромна змия, за да я погуби, но тя направила кръстен знак и от това змията се разкъсала на две части. След това Асклипий и тези, които били с него, повярвали в Христа.Пусната отново, светицата започнала да обикаля по всички градове и страни и да проповядва Христовата вяра. Като пристигнала в един град, в който царувал друг цар на име Тарасий, тя била заведена при него на съд и започнала да проповядва за Христа. Тогава той я подложил на многобройни и жестоки мъчения, но като не можал да я застави да се отрече от Христа, заповядал да отсекат с меч честната й глава**.* В синаксара на Никодим, където повестта за преподобномъченица Параскева е изложена подробно, за това чудо се казва следното. Хвърлена в котел с кипящо масло и катран и останала невредима, светицата нарочно опръскала с капки от нажежената течност очите на любопитния император Антонин и го ослепила, а после по негова молба му възвърнала загубеното зрение.** Годината на смъртта на света мъченица Параскева е неизвестна. Поклонникът Антоний видял мощите й в Константинопол през 1200 година, а църквата й съществува там и досега. Тя се намира на лявата страна на Златния Рог в местността Хаскьой.Жития на светиите, преведени на български език от църковно-славянския текст на Чети-минеите на св. Димитрий Ростовски", "date": "2018.07.26", "title": "Св. свщмчк Ермолай и другарите му. Св. прпмчца Параскева"}
{"url": "http://www.cross.bg/obyavena-prezident-misiya-1580007.html", "text": "/КРОСС/ 811 г. - В Битката при Върбишкия проход българският кан Крум разгромява войската на византийския император Никифор I, а самият император е убит.1529 г. - Испанският конкистадор Франсиско Писаро получава заповед от краля да завоюва Перу за испанската корона.1730 г. - Императрицата на Русия Анна подписва указ за изливането на най-голямата камбана в света - Царь-колокол.1788 г. - Британските колонисти в Австралия основават град Сидни.1788 г. - Ню Йорк ратифицира новата конституция и става 11-ият щат на САЩ.1803 г. - Във Великобритания е открита първата железопътна линия.1847 г. - Либерия става първата африканска колония, придобила независимост.1887 г. - Полският евреин Людвик Заменхоф публикува книгата си „Международен език\", която е първият учебник по изучаване на създадения от него език есперанто.1908 г. - В САЩ се създава Бюро за разузнаване, което през 1935 г. е преименувано във ФБР.1909 г. - Открита е железопътната линия Радомир - Кюстендил (87 км).1924 г. - Обявена е обща амнистия за участниците в юнските и септемврийските събития през 1923 година.1926 г. - Учредява се Пловдивски Спортклуб1940 г. - В Залцбург Адолф Хитлер и Йоахим фон Рибентроп започват преговори последователно с румънския и българския премиер за уговаряне връщането на Южна Добруджа на България.1945 г. - В Потсдам, Германия, е обявена Потсдамската декларация.1947 г. - Народна република България отправя официална молба към ООН за членство в организацията.1947 г. - Американският президент Хари Труман подписва Закона за национална сигурност, с който се създава Централното разузнавателно управление.1956 г. - След като Световната банка отказва да финансира строежа на Асуанската язовирна стена, египетският президент Гамал Абдел Насър обявява национализация на Суецкия канал, с което предизвиква международно недоволство.1963 г. - При земетресение в Скопие, Югославия загиват 1100 души.1965 г. - Обявена е независимостта на държавата Малдиви.1971 г. - Програма „Аполо\": Започва пилотираната мисия „Аполо 15\" - четвъртата мисия, кацнала на Луната, при която за първи път е използван Лунар Роувър и за пръв път е изследвана лунната повърхност извън лунно море.1989 г. - Федералния съд на САЩ подвежда под отговорност студента Робърт Морис за разпространяване на първия компютърен червей по интернет.1994 г. - Естония и Русия се споразумяват за изтегляне на руските войски от Естония.1995 г. - В Брюксел е подписана конвенцията за създаване на Европейската полицейска агенция Европол.", "date": "2018.07.26", "title": "26 юли в историята"}
{"url": "http://www.cross.bg/haiidyk-problemi-tzvetanov-1580028.html", "text": "/КРОСС/ Славия гостува на Хайдук в Сплит в първи мач от втория предварителен кръг на Лига Европа.Играчите на Златомир Загорчич се надяват да покажат добра игра и в днешния мач и да си тръгнат с добър турнирен резултат. Статистиката обаче не е на страната на Славия. \"Белите\" досега никога в историята си не са успявали да отстранят съперник от Балканите. Всъщност първият двубой с тим от тази част на света е именно срещу Хайдук през сезон 1970/71, когато столичани губят с 0:3 като гост, а след това побеждават като домакин с 1:0 в среща от 1/32-финала в Панаирната купа, но отпадат от турнира. След това \"белите\" имат отпадания и от Сараево, Партизан (Белград) и Олимпиакос през годините.Хайдук не е особено удобен съперник за българските отбори. Миналия сезон хърватите отстраниха Левски точно на тази фаза на надпреварата.Треньорът Златомир Загорчич има някои проблеми около състава. Опитният страж Георги Петков е с травма и е много вероятно да не започне срещата. Леки проблеми имат и Милен Гамаков и Момчил Цветанов, но те най-вероятно ще стиснат зъби и ще бъдат на терена.Очаква се \"белите\" да стартират със Стериакис под рамката и Александров, Христов, Гамаков и Велковски пред него в отбрана. Мартинов и Карабельов ще са двойката дефанзивни халфове, а Шоколаров ще движи играта пред тях. Иванов и Цветанов ще действат по крилата, а атаката ще води Ангелов.В Хайдук нямат проблеми преди двубоя.", "date": "2018.07.26", "title": "Славия ще търси добър резултат срещу фаворита Хайдук"}
{"url": "http://www.cross.bg/deteto-ryse-speshna-1580035.html", "text": "/КРОСС/ Родителите на 8-годишното момче, изоставено само на улицата от линейка в Русе, искат някой да поеме отговорност за този случай. Подадохме сигнал в няколко институции – Министерството на здравеопазването, Агенцията за закрила на децата, до районната прокуратура и до районната здравна каса, каза в предаването „Тази сутрин” на bTV Йордан Иванов, баща на детето.Единствено от здравната каса са се свързали с родителите, за да кажат къде са пренасочили сигнала, уточни Иванов.Както ви разказахме вчера, 8-годишното дете е оставено само в центъра на Русе, след като баба му си чупи крака и линейка идва, за да я откара в болница. Екипът на Спешна помощ отказва да качи и детето в линейката.На Спешна помощ се обадили минувачи, бабата и детето не са имал в себе си телефон.По думите на бащата случайна жена е разпитала плачещото дете и го е завела в офиса на майката. Афектирана от това майката веднага е подала сигнал на тел. 112.От Спешна помощ в Русе имат друга версия – оставили детето на позната на бабата, която поела ангажимент да се погрижи за него.Ако детето беше придружено от познат, съпругата ми нямаше веднага да се обади на тел. 112, контрира бащата на детето.", "date": "2018.07.26", "title": "Ще има ли санкции за изоставеното 8-годишно дете от линейка?"}
{"url": "http://www.cross.bg/kraii-pirdop-polozhenie-1580020.html", "text": "/КРОСС/ Остава в сила бедствено положение в Пирдоп, което беше обявено вчера заради проливните дъждове. Две реки излязоха от коритата си и наводниха части от града.Буйните води на река Славци разрушиха подпорните стени и активизираха старо свлачище край града. От кметството съобщиха, че няма опасност от преливане на язовир Душанци. Пороите наводниха и участък от подбалканския път София-Бургас край Златица.", "date": "2018.07.26", "title": "Остава бедственото положение в Пирдоп"}
{"url": "http://www.cross.bg/evropa-otnosheniya-trump-1580018.html", "text": "/КРОСС/ Съединените щати и Европа намалиха напрежението в търговските отношения. След срещата си Доналд Тръмп и Жан-Клод Юнкер обявиха, че са се договорили по редица въпроси. Американският президент обеща, че ще бъде намерено решение за митата на стомана и алуминий от Европа, както и за контрамитата, които наложи Европейския съюз.Беше обявено и споразумение Европа да купува повече соя от Съединените щати, както и втечнен природен газ. Доналд Тръмп нарече договореното \"нова фаза в нашите отношения\" и \"голям ден за свободната и честна търговия\".", "date": "2018.07.26", "title": "След срещата Тръмп-Юнкер: САЩ и ЕС ще избегнат търговска война"}
