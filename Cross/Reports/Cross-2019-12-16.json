{"url": "http://www.cross.bg/govedare-vuzstanoveno-panagyurishte-1620475.html", "text": "/КРОСС/ Възстановено е движението по път I-8 Мало Конаре – Говедаре и по път III-801 Стрелча – Панагюрище.Движението по пътните участъци беше затруднено поръди пътни инциденти.", "date": "2019.12.16", "title": "Възстановено е движението по път I-8 Мало Конаре – Говедаре и по път III-801 Стрелча – Панагюрище"}
{"url": "http://www.cross.bg/krymovgrad-kamenka-ii--1620474.html", "text": "/КРОСС/ Възстановено е движението по път II-59 Крумовград - Каменка.", "date": "2019.12.16", "title": "Възстановено е движението по път II-59 Крумовград - Каменка"}
{"url": "http://www.cross.bg/taiiland-bulgariya-ministur-1620470.html", "text": "/КРОСС/ Република България би желала да активизира наново отношенията си с Кралство Тайланд, заяви вицепремиерът и министър на външните работи Екатерина Захариева, след като подписа днес в Мадрид с тайландския си колега Дон Прамудвинай споразумение за безвизов режим за притежателите на дипломатически и служебни паспорти от двете страни.Двамата разговаряха в Мадрид в рамките на 14-та среща на министрите на външните работи на Форума „Азия-Европа“ (АСЕМ). “Поздравявам ви за начина, по който представлявате България на форума. Все повече държави и колеги чуват за вашата прекрасна страна и за възможностите за бизнес”, каза министър Прамудвинай.Очаква се да бъде финализиран и проектът на  Договор за трансфер на осъдени лица между двете страни. Двамата министри разговаряха и от нуждата от по-тясно сътрудничество между двете външни министерства по политическа, но и по консулска линия, предвид растящия брой български туристи в Тайланд.Българското посолство в Банкок бе закрито през 2011 г. по финансови причини и оттогава нямаме акредитиран посланик в Тайланд, а по консулски въпроси контактите се осъществяват ред българското посолство във Виетнам. Тайланд също няма посолство у нас и акредитира за България своя посланик в Букурещ. Това е третата за тази година среща между министър Екатерина Захариева и министър Дон Прамудвинай. Първата се състоя през януари в Брюксел, в рамките на Срещата на вънните министри ЕС-АСЕАН, а втората – през септември в Ню Йорк, в рамките на ОС на ООН. На 10 август 2019 г. се навършиха 45 години от установяването на дипломатически отношения между България и Тайланд.", "date": "2019.12.16", "title": "България и Тайланд се споразумяха за безвизови пътувания с дипломатически и служебни паспорти"}
{"url": "http://www.cross.bg/podgoritza-bulgarskoto-posolstvo-1620476.html", "text": "/КРОСС/ Взрив в столицата на Черна гора - Подгорица, е нанесъл леки поражения на сградата, в която се помещава българското посолство, съобщиха за „Хоризонт“ от Министерство на външните работи. Няма пострадали при инцидента и в момента се води разследване.Експлозията е станала рано тази сутрин около 4.30 ч. в ресторант на първия етаж на офисната сграда, в която се помещават посолството ни и други институции.Счупени са стъклата на прозорци на лицевата част на сградата, включително и прозорците на три кабинетa на българското посолство.", "date": "2019.12.16", "title": "МВнР: Взрив е нанесъл леки щети на посолството ни в Подгорица"}
{"url": "http://www.cross.bg/delyuvoa-zhan-pol-makron-1620477.html", "text": "/КРОСС/ Нов удар за френския президент Емануел Макрон в опитите му да прокара спорна пенсионна реформа, която доведе до безпрецедентни стачки и блокади в цялата страна. Върховният комисар за пенсиите към правителството Жан-Пол Делювоа подаде оставка. Именно той е сред авторите на реформата, която предизвика масовото недоволство на французите. Делювоа си тръгва, след като местни медии разкриха, че не е обявил публично, че е заемал позиции паралелно с поста си в кабинета, съобщи в. \"Монд\".В изявление пред АФП Жан-Пол Дюлювоа заяви, че доверието в него е подкопано от \"насилствени атаки\" от профсъюзите и опозиционните лидери, които искат да дискредитират преразглеждането на пенсиите. Според него то \"е от съществено значение за Франция“. Кабинетът на Макрон заяви, че Делювоа ще бъде заменен \"възможно най-скоро\".Съгласно новия пенсионен план тези, които са с пълен работен стаж, ще имат право на месечна пенсия от 1000 евро минимум на месец.Предложената система няма да промени правната възраст за пенсиониране, която сега е 62, но работниците ще трябва да работят до 64 години, за да получат пълна пенсия.Оставката на Делювоа идва в решаващ помент за Макрон.Правителството му продължава да настоява за пенсионната реформа, която синдикатите отхвърлят и настояват тя да бъде преразгледана. Стачките в страната не стихват вече повече от седмица, а близо 70% от французите подкрепят протестите.В съобщение френското президентство обяви, че е приело оставката на Жан-Пол Делювоа, който не желае да вреди на работата на правителството.През последната седмица се засили натискът върху Жан-Пол Делювоа да подаде оставка заради потенциален конфликт на интереси, след като не е разкрил, че заема 13 позиции, включително като доброволен администратор в център за обучение в сферата на застрахователното дело.Самият той коментира, че е сгрешил като не е разкрил, че заема други длъжности. Няколко министри го защитиха, като обявиха, че е действал добронамерено.", "date": "2019.12.16", "title": "В разгара на протестите: Авторът на пенсионната реформа във Франция подаде оставка"}
{"url": "http://www.cross.bg/televizori-prodykti-iziskvaniya-1620456.html", "text": "/КРОСС/  LG Electronics (LG) обяви, че техните телевизори са първите в света, които надвишават строгите изисквания, установени от Асоциацията на потребителските технологии за определяне на новото поколение 8K Ultra HD продукти и услуги, предоставящи четири пъти повече детайли от 4K телевизия и 16 пъти повече от HDTV.Официалното промишлено наименование 8K Ultra HD и лого е разработено от CTA, за да се определи ясна дефиниция за търговците на дребно и потребителите, за да се помогне по-добре да се идентифицират продукти, които отговарят на основните 8K Ultra HD изисквания.Real 8K телевизорите на LG, които ще дебютират на CES 2020, са първите, които надвишават специфичните изисквания на CTA, включително тези, свързани с разделителна способност, висок динамичен диапазон, увеличаване на мащаба, дълбочина на бита и методология на измерване.CTA основава своето 8K на границата, определена от Международния комитет за метрологията на дисплея. Насоките за измерване, основани на контрастната модулация (CM), посочват, че разделителната способност трябва да отговаря на 50-процентов минимален праг на CM, заедно с най-малко 33 милиона активни пиксела, за да може да се класира като 8K UHD. Други отраслови органи за определяне на стандарти, като Международната организация за стандартизация, също използват контрастна модулация като отраслов показател.От януари 2020 г. всеки LG 8K телевизор ще показва логото на CTA 8K UHD. Новите модели през 2020 г. се основават на лидерската позиция на LG като единствения производител, предлагащ истински 8K телевизори в две категории - OLED (LG SIGNATURE OLED 8K) и LCD (LG 8K NanoCell TV) - всички те доставят CM стойности в обхвата от 90 процента, докато някои други модели в бранша остават в ниските двуцифрени числа.Тестове от трети страни от Световната организация за тестване и сертифициране на продукти Intertek показаха, че 75-инчовият LG NanoCell 8K телевизор далеч надминава изискването за измерване на CM, зададено от ICDM, като устройството връща внушителните 90% CM хоризонтално и 91% CM вертикално. Друга водеща международна компания за тестване VDE (Verband Deutscher Elektrotechniker) отчете почти идентични резултати от СМ.„CTA е органът за индустрията на потребителските технологии и използването на логото на CTA 8K UHD на LG предава ясно съобщение за потребителите, че истинският 8K телевизор от LG ще предостави изживяването, което очакват“, каза Нам Хо-джун, старши вицепрезидент на Научноизследователска и развойна дейност в компанията за домашно забавление на LG. „Очакваме, че телевизорът на LG 8K ще постави нов стандарт за телевизионната индустрия.“", "date": "2019.12.16", "title": "Телевизорите на LG са първите, които надминават официалната дефиниция за 8K ULTRA HD телевизори"}
{"url": "http://www.cross.bg/izvor-lenta-bulgarski-1620457.html", "text": "/КРОСС/ Временно движението по път I-4 Брестница - Български извор се осъществява в една лента поради ПТП. Трафикът се регулира от пътна полиция.", "date": "2019.12.16", "title": "Временно движението по път I-4 Брестница - Български извор се осъществява в една лента"}
{"url": "http://www.cross.bg/shtata-tela-dyshi-1620459.html", "text": "/КРОСС/ Открити човешки части в чували във ферма в Мексико през миналия месец принадлежат на най-малко 50 души, потвърдиха властите, цитирани от \"Дейли мейл\" и АП.Останките са открити до град Гуадалахара в щата Халиско на 22 ноември. Миналия петък патолози са успели да установят, че в масовия гроб има най-малко 50 разчленени тела.До момента е установена самоличността на 13 души, 12 мъже и една жена. Всички те са издирвани.Северозападният мексикански щат е дом на картела Ново поколение Халиско, разглеждан като една от най-свирепите престъпни организации в страната. Лидерът на картела Немесио Сервантес е наричан \"Новият Ел Чапо\".През юли прокуратурата в щата обяви, че са открити 21 тела в двора на къща до Гуадалахара. През май властите откриха най-малко 34 тела в два отделни имота в щата. През септември беше установена самоличността на 41 тела в 119 чувала до щата.Губернаторът на щата Енрике Алфаро заяви, че 70% от убийствата в Халиско са свързани с престъпни организации.Най-малко 40 000 души са изчезнали от 2006 г., когато започна нарковойната в Мексико.", "date": "2019.12.16", "title": "Откриха човешки останки на най-малко 50 души в масов гроб в Мексико"}
{"url": "http://www.cross.bg/panagyurishte-osushtestvyava-lenta-1620458.html", "text": "/КРОСС/ Временно движението по път III-801 Стрелча – Панагюрище се осъществява в една лента поради ПТП и се регулира от пътна полиция.", "date": "2019.12.16", "title": "Временно движението по път III-801 Стрелча – Панагюрище се осъществява в една лента"}
{"url": "http://www.cross.bg/inter-evropa-lydogoretz-1620461.html", "text": "/КРОСС/ Родният шампион Лудогорец нямаше особен късмет при жребия в Лига Европа, който го прати срещу италианският гранд Интер в 1/16-финалите през пролетта.Разградчани ще са домакини в първия мач на 20 февруари, а реваншът е седмица по-късно на \"Сан Сиро\".Интер в момента е лидер в италианската Серия \"А\", като клубът се озова в Лига Европа заради третото място, което зае в групата си в Шампионска лига. Там грандът от Милано бе изпреварен от Барселона и Борусия (Дортмунд).Интер безспорно е сред най-големите имена, срещу които Лудогорец се изправя в европейската си история. \"Синьо-черните\" са трикратен клубен шампион на Европа, като те ще са и седмият крал на Стария континент, който се изправя срещу разградчани в европейските им авантюри.По ирония на съдбата, предишното участие на Лудогорец в елиминациите на Лига Европа (сезона 2017-18) също ги прати в Милано, но тогава срещу другия голям тим от града - Милан. В онези мачове \"росонерите\" спечелиха с общ резултат 4:0.До този момент Интер се е изправял два пъти срещу родни тимове, като и в двата пъти е излизал краен победител. Най-паметният случай разбира се е през 1967-а, когато \"нерадзурите\" спират ЦСКА на полуфиналите в КЕШ.Двете срещи завършват 1:1, като всичко се решава с плейоф в Болоня, който италианския тим печели с 1:0.През 1974-а Интер е съперник на Етър в Купата на УЕФА. Двубоят във Велико Търново завършва при нулево равенство, а италианците печелят на \"Сан Сиро\" с 3:0.Интер също така ще е третия италиански съперник за Лудогорец. Освен вече споменатите мачове срещу Милан, разградчани имат сблъсъци срещу Лацио.През пролетта на 2014-а родният шампион отстранява римските \"орли\" в същата фаза на Лига Европа с общ резултат 4:3.Ето и всичките довйки от 1/16-финалите:Уулвърхемптън - ЕспаньолСпортинг (Лисабон) - Истанбул ББХетафе - АяксБайер (Леверкузен) - ПортоКопенхаген - СелтикАПОЕЛ (Никозия) - БазелЧФР Клуж - СевиляОлимпиакос - АрсеналАз Алкмаар - ЛАСК ЛинцКлуб Брюж - Манчестър ЮнайтедЛудогорец - ИнтерАйнтрахт Франкфурт - Ред Бул ЗалцбургШахтьор Донецк - БенфикаВолфсбург - МалмьоРона - ГентРейнджърс - Брага", "date": "2019.12.16", "title": "Тежък жребий - грандът Интер срещу Лудогорец в Лига Европа"}
{"url": "http://www.cross.bg/koleda-narkotitzi-saiita-1620460.html", "text": "/КРОСС/ Коледа е все по-близо, но купуването на подаръци не спира, защото да живееш на ръба носи известна доза адреналин. Много често се случва да купуваме на любимите си хора коледни пуловери, защото те са наистина добър избор.А и разнообразието при тези артикули е доста голямо.В сайта на магазина Walmart е бил качен пуловер с дядо Коледа и надпис \"Let it snow\"- както си му е редът. Проблемът обаче е, че пред него има маса с наредени три бели линийки.Препратката е ясна - Дядо Коледа употребява наркотици.Ако някой случайно не я е разбрал, описанието на продукта има за цел да кристализира нещата. Там пише, че старецът обича да употребява качествен колумбийски сняг. Разбира се, Walmart веднага са премахнали артикула, а техен говорител е казал, че пуловерът няма място на сайта им и не олицетворява по никакъв начин вижданията и ценностите на компанията.Може и да е така, но през последните години ставаме свидетели на все повече случаи с дрехи, които по един или друг начин са обидни за хората.  ", "date": "2019.12.16", "title": "Употребява ли Дядо Коледа наркотици?"}
{"url": "http://www.cross.bg/nito-komentira-odobryavat-1620465.html", "text": "/КРОСС/ Над 160 млади българи нито работят, нито учат, сочи статистика на Българската стопанска камара. Днес организацията обяви резултатите от традиционното си допитване до своите членове относно състоянието на бизнес средата у нас. Като най-голяма пречка в работата на бизнеса се посочва липсата на квалифицирана работна ръка, коментира председателят на БСК Радосвет Радев. Близо 70% от анкетираните предприемачи посочват именно това като основен проблем.Запазва се тенденцията на сериозен дефицит на тесни специалисти и изпълнителски състав (най-често срещаните дефицити при работната сила са в областта на мениджърските, професионалните и техническите/технологичните умения). Тежката бюрокрация е приблем е за 60,2 на сто от запитаните, за 59,1 на сто - корупцията. 18% са споделили, че бизнес климатът в момента се е подобрил, което спрямо предходната година показва, че има плах оптимизъм за подобряване на икономическата среда, добави Радосвет Радев.Бизнесът продължава да държи на идеята първите три дни от болничните да не се изплащат. 80% от членовете на БСК одобряват предложението, което срещна силен отпор от страна на синдикатите, опозицията и обществото и бе оттеглено от страна на управляващите. Заради отказа от това решение, бизнесът отказа да участват в последните заседания на Тристранния съвет.Привличането на работници от трети страни също е сред приоритетие на бизнеса. 63% одобряват приетите процедури, с които тези възможности се улесняват.Забелязва се сериозно колебание сред работодателите по отношение на присъединяването на България към Еврозоната.  41% подкрепят, 39% са против, а 20 на сто се затрудняват да преценят плюсовете и минусите от подобна стъпка.63% от анкетираните не одобряват промените в Наредба Н-18 (за касовите апарати), а една четвърт от участниците в проучването са притеснени дали ще успеят да отговорят на изискванията й в посочените срокове.През 2020 г. бизнесът очаква някаква стагнация, коментира Радев. Според анкетираните догодина се очаква ръст на енергийните цени, цените на суровините, инфлацията, фискалната и регулаторната тежест, коментира още председателят на БСК. Спрямо миналогодишното проучване прогнозата за ръст на работните места е доста по-умерена - 28 на сто, при 36 на сто през предходната година.", "date": "2019.12.16", "title": "Над 160 000 млади българи нито работят, нито учат"}
{"url": "http://www.cross.bg/moskva-bulgariya-promishlenostta-1620466.html", "text": "/КРОСС/ На 55-годишна възраст внезапно почина първият секретар на посолството ни в руската столица Любомир Николов, който беше и директор на Центъра на промишлеността на Република България (ЦПРБ) в Москва, съобщи в. \"24 часа\".Николов издъхнал в нощта срещу понеделник в квартирата си, разположена на ул. „Красний маяк“ в Москва. Там се намира жилищният блок на центъра на промишлеността, в който са настанени служителите на администрацията на ЦПРБ, както и представители на български търговски дружества и техните семейства.По предварителна информация, причина за кончината на дипломата е инфаркт. Очевидци разказаха, че първата линейка дошла към полунощ. До 3 часа през нощта пред блока паркирали още няколко коли на „Бърза помощ“. Очаква се тленните останки на първия секретар в близките дни да бъдат транспортирани до България, където ще бъде погребан от близките си.Николов е роден на 5 октомври 1964 г. в София. Завършва висшето си образование в Московския институт за народно стопанство „Г.В.Плеханов” с магистърска степен по „Управление и планиране на народното стопанство”. Това става ясно от официалния сайт на центъра на промишлеността. В периода от 1987 г. до април 2017 г. е заемал редица изпълнителни и ръководни длъжности в български търговски компании в България и Русия.Бил е и директор кантора на Външнотърговско дружество „Булгарплодекспорт“ в бившия СССР през 1989 г. От 2004 г. до 2007 г. е главен специалист в отдел \"Туризъм\" в ЦПРБ, гр. Москва. На поста директор на промишления център е назначен на 10.04.2017 г.Центърът на промишлеността на Република България в Москва е структура на Министерството на икономиката, има дипломатически статут и е част от зоната на работа на посолството ни вРуската федерация. По устав, центърът „съдейства и подпомага министъра на икономиката, при осъществяване на държавната политика в областта на разширяването на икономическите, търговските и техническите отношения между София и Москва, в развитието на двустранните икономически връзки, разширяване на българския износ и туризъм и привличането на инвестиции“.", "date": "2019.12.16", "title": "Български дипломат почина внезапно в Русия"}
{"url": "http://www.cross.bg/politziyata-vodach-avtomobil-1620467.html", "text": "/КРОСС/ Четирима са задържани в полицията в Кирково след сбиване в село Чорбаджийско на 15 декември, около 18.00 часа и открито незаконно оръжие, съобщиха от полицията в Кърджали.По първоначални данни, разпрата избухнала заради неуспешен опит за изпреварване на микробус от „Фолксваген“ с 23-годишен водач. При възникналия скандал, удари си разменили 39-годишният водач на микробуса и двама от лекия автомобил.На помощ на водача на микробуса пристигнал 42-годишен шофьор със „Ситроен“. Намесата на полицията прекратила сбиването.При извършена проверка на лекия автомобил „Ситроен“, е бил открит незаконно притежаван пистолет, неустановена марка и 6 броя боеприпаси. Оръжието е иззето.", "date": "2019.12.16", "title": "След неуспешен опит за изпреварване: Четирима шофьори се сбиха на пътя"}
{"url": "http://www.cross.bg/lyubomir-kalchev-metra-1620444.html", "text": "/КРОСС/ Състезанието се проведе от 13-ти до 15-ти декември в турската столица Анкара. В изключително оспорвано състезание 16-годишният столичанин записа 44.493 сек., а победителят – Максим Шевелев от Русия постигна с 44.263 сек. Втори е представителят на домакините Мурат Тахтачи с 44.361 сек.В най-дългата дистанция от 1500 метра Любомир остана на крачка от медала с 4-то си място и резултат от 2:54,108 мин. На 1000 метра той се нареди 10-ти с 1:34,366 мин. Така в общото класиране българинът е 5-ти, като в неговата възрастова категория участваха 27 спортисти от седем държави. който ще се проведе на 20-22.03.2020 г. Следващото състезание за Любомир Калчев ще бъде на младежките Зимни Олимпийски игри в Лозана (Швейцария), първият му старт е на 18.01.2020 г.„Еврофутбол“ му пожелава на него и на останалите Спортни таланти много успехи!", "date": "2019.12.16", "title": "Спортният талант на „Еврофутбол“ – Любомир Калчев, спечели бронзов медал по шорттрек "}
{"url": "http://www.cross.bg/prokyror-radev-glaven-1620443.html", "text": "/КРОСС/ Държавният глава Румен Радев издаде указ за освобождаването на Сотир Цацаров от длъжността главен прокурор. На 11 декември Цацаров беше избран от парламента за председател на Антикорупционната комисия.Ден по-късно Висшият съдебен съвет предложи на Радев да издаде указ за предсрочното му освобождаването.Мандатът на главния прокурор беше до 10 януари. Сега постът трябва да поеме Иван Гешев, който от втория път беше избран за нов главен прокурор от магистратите. ", "date": "2019.12.16", "title": "Радев освободи Цацаров от поста главен прокурор"}
{"url": "http://www.cross.bg/govedare-lenta-osushtestvyava-1620447.html", "text": "/КРОСС/ Временно движението по път I-8 Мало Конаре – Говедаре се осъществява в една лента поради ПТП.Трафикът се регулира от \"Пътна полиция\".Шофьорите да се движат с повишено внимание и съобразена скорост.", "date": "2019.12.16", "title": "Временно движението по път I-8 Мало Конаре – Говедаре се осъществява в една лента"}
{"url": "http://www.cross.bg/dvizhenieto-bezopasnost-krymova-1620448.html", "text": "/КРОСС/ В 7-ми клас да се извършва проверка на знанията по безопасност на движението по пътищата. Това е едно от обсъжданите предложения за подобряване на обучението от най-ранна възраст, съобщи председателят на Държавна агенцията „Безопасност на движението по пътищата“ (ДАБДП) Малина Крумова по време на дискусията „Карай умно, стигни жив“, организирана от вестник „24 часа“. В нея участие взеха и министърът на вътрешните работи Младен Маринов, министърът на транспорта, информационните технологии и съобщенията Росен Желязков и заместник-министърът на образованието и науката Таня Михайлова.МОН и ДАБДП разработват съвместно нова Концепция за подобряване на обучението по безопасност на движението по пътищата, стана ясно по време на събитието. В тази връзка се обсъжда и проверка на знанията на децата, преди да навършат 14 години, когато по закон имат право да управляват велосипед по пътното платно. „Ние трябва да сме сигурни, че децата имат базисни знания за правилата за движението, пътните знаци, но и че осъзнават своята отговорност, когато са на пътя и знаят как да се пазят“, подчерта Малина Крумова. Все още това е работна идея, което се дискутира с неправителствения сектор.Малина Крумова допълни, че обучението за придобиване на свидетелство за управление на превозно средство е само един елемент от подготовката ни да бъдем участници в движението, която следва да започва от най-ранна възраст. „Никой не може да ни научи да бъдем едновременно отговорни на пътя и добри шофьори само за няколко месеца. Шофьорският курс безспорно е важен, но това е само един практически елемент от цялото обучение – как да се пресича, за какво да се внимава, дори как да се помага при инцидент“, обясни председателят на държавната агенция.„Обучението е една от централните теми за пътната безопасност. Ефективните мерки в тази посока ще отнемат време, но и ще дадат истински устойчиви резултати. Затова всички институции, съвместно с бранша и неправителствения сектор трябва да работим изключително активно в тази посока“, каза още Малина Крумова.  ", "date": "2019.12.16", "title": "ДАБДП: В 7-ми клас да се извършва проверка на знанията по безопасност на движението по пътищата"}
{"url": "http://www.cross.bg/madrid-siti-manchestur-1620450.html", "text": "/КРОСС/ Атлетико Мадрид – Ливърпул и Реал Мадрид – Манчестър Сити са най-интересните двойки в елиминациите на Шампионската лига. Това отреди жребият, изтеглен днес в централата на УЕФА в Нион. Това означава, че червените ще се върнат на стадиона, където спечелиха трофея само преди половин година.Двойките бяха събрани от ръцете на Кели Смит и Хамит Алтънтоп. Първите мачове са на 18/19 и 25/26 февруари. Реваншите са на 10/11 и 17/18 март.Според букмейкърите Манчестър Сити бе фаворит да спечели трофея преди жребия. После те вдигнаха ставките за тима на Гуардиола, макар че Сити остава фаворит.Още три двойки със сигурност ще фокусират вниманието на неутралните фенове. Това са Борусия Дортмунд – ПСЖ, Челси – Байерн Мюнхен и Наполи – Барселона. Сблъсъкът между Челси и Байерн и е повторение на финала, който сините спечелиха в Мюнхен.Английските отбори, изключвайки Тотнъм, изтеглиха възможно най-сложните съперници, които можеше да им се паднат. Това сериозно намалява шансовете за доминация, подобна на тази през миналия сезон.Тази година за първи път на елиминациите продължават отбори от само пет страни. Това са и държавите с най-висок коефициент в ранглистата на УЕФА. А именно – Испания, Англия, Германия, Италия и Франция.Борусия Дортмунд – ПСЖРеал Мадрид – Манчестър СитиАталанта – ВаленсияАтлетико Мадрид – ЛивърпулЧелси – Байерн МюнхенЛион – ЮвентусТотнъм – ЛайпцигНаполи – Барселона", "date": "2019.12.16", "title": "Атлетико – Ливърпул и Реал – Манчестър Сити в Шампионската лига"}
{"url": "http://www.cross.bg/riiiz-hora-holivyd-1620451.html", "text": "/КРОСС/ „The Morning Show\" се оказа един от успешните телевизионни проекти тази есен. Ексклузивният сериал за стрийминг платформата Apple TV+ може и да засяга може би най-клишираните и болезнени теми в Холивуд в момента, но екранното присъствие на Дженифър Анистън и Рийз Уидърспуун успя да очарова и най-отявлените критици. Разбира се, не дълго след началото на сериала, в медийното пространство се появиха слухове, че двете сестри от „Приятели\" получават по 2 милиона долара на епизод.Рийз, която бе удостоена с награда Women In Entertainment от The Hollywood Reporter, разкрива пред изданието: „Гарантирам ви, че тези компании са умни. Ако са решили да ни платят, правят го с причина. Вероятно имат много адвокати и хора, занимаващи се с бизнес, които решават каква цифра ще ни предложат. Има ли такава реакция, когато Коби Брайънт и ЛеБрон Джеймс подписват договорите си?\" Актрисата, която в момента има модна линия, читателски клуб, продуцентска компания и още толкова много активни дейности, съвсем скоро предстои да се завърне към най-емблематичния си образ, а именно този на Ел Уудс в „Професия Блондинка\". „Спомням си стая, пълна с мъже, които започнаха да ме разпитват за това дали съм била в сестринство, въпреки че бях напуснала колежа четири години по-рано и никога не съм била част от такова общество\" , спомня си актрисата, която не крие, че в първите години от кариерата си много хора са се опитвали да я съветват какво наистина трябва да прави, за да бъде търсена и харесвана.Комедийният филм „Съперници\" от 1999 г. е проектът, за който Рийз споделя, че се е превърнал в повратна точка за кариерата ѝ. „Мениджърът ми се обади за една роля и каза, че трябва да се срещна с ръководството на студиото, защото не се знае дали биха ме одобрили. Повечето хора смятаха, че съм точно толкова непокорна, колкото героинята си във филма. След това ми казаха да се обличам секси. Когато си на 23 и отглеждаш бебе вкъщи, имаш нужда от пари и правиш това, което хората ти казват. Забавно е, като си помислиш за всички тези неща в миналото. Ако сега някой каже на дъщеря ми същото нещо, силно се надявам да се шегува.\"Рийз е от малкото лица в Холивуд, които успяват да променят индустрията в положителна посока, като същевременно устояват на напрежението и следват себе си. „Тя е един от най-решителните хора, които познавам\", споделя Дженифър Анистън, „Знае срещу какво се изправя и никога не се предава. Има послание, което иска да предаде на хората и винаги е в режим „Не, не можеш да ми кажеш, че не ставам или че не съм красива.\"", "date": "2019.12.16", "title": "Рийз Уидърспуун, която промени Холивуд"}
{"url": "http://www.cross.bg/leva-vulcheva-rektor-1620471.html", "text": "/КРОСС/ Още миналата година синдикатът КНСБ е подал сигнал до министъра на образованието Красимир Вълчев, че има ректори, които си изчисляват неправомерно работните си заплати. Ректорът на Националната художествена академия (НХА) Николай Драчев също попада в тази ситуация.Това обявява в интервю за БГНЕС председателят на синдикат \"Висше образование и наука\" към КНСБ Лиляна Вълчева във връзка с финансовата криза в НХА, където заради липсата на пари над 200 учители и персонал втори месец са без заплати, а ректорът подаде оставка след заседание на академичния съвет на академията.Вместо да си структурира заплатата, договорена със синдикатите, Драчев сам си я определял, като към заплатата за академичната длъжност \"Професор\" си добавял допълнително възнаграждение за ръководната длъжност \"Ректор\" и след това всичко облагал с процент прослужено време, разяснява Вълчева.\"Посочихме в този сигнал до МОН тези нарушения, министърът разпореди проверка и се оказа, че 22 висши училища правят това, като НХА не правеше изключение. След това писмо до министъра трябваше да има промяна – някои ректори промениха, други – не, и сред тези, които не промениха, е ректорът Драчев\", казва още Вълчева и отбелязва, че със съответното писмо от 30 април 2018 година дори не били запознати останалите членове на управата на НХА.\"Ние ясно разбираме какви недостатъци има системата, затова подкрепихме промените в Закона за висшето образование. Ясно разбираме как ректорите се крият зад колективна безотговорност, зад автономия, измислена от тях. Имаме автономия в учебната и научната дейност, но няма финансова автономия. При всички случаи в НХА има злоупотреби\", заявява сидикалистът.Тя заявява, че проблемът на НХА е в счетоводството, неправилното внасяне на средствата по целеполагане, както и ниската компетентност на счетоводителката, която е пенсионер със средно образование. \"Главната счетоводителка Рафаилова няма нито знания, нито компетенция да води счетоводство на висше учебно заведение. Сигнализирали сме за това ректора още от 2016 година\", обявява Вълчева. По думите й на заседанието на Академичния съвет на НХА главната счетоводителка не е могла да даде точни данни за разходването на средствата.За годините на мандата на ректора в оставка през 2016 г. държавата е отделила 4.6 млн. лева. През 2017 г. сумата е нараснала на 4.8 млн. лева, през 2018 г. – на 5.1 млн. лева, 2019 г. – 5.5 млн. лева. А в бюджета за 2020 г., приет от парламента, парите са 6.4 млн. лева. По Закона за висше образование тази държавна субсидия осигурява 70% от разходите за субсидията за издръжка. Останалите 30% студентите внасят на каса в самата академия или по банков път. Тези пари също не са малко – 1.3 млн. лева.\"Неправилното отнасяне на тези вътрешни пари от таксите на студентите в някакво друго перо е докарало некомпетентното действие на главната счетоводителка и тя е насочила тези пари към строежи. А строителството на новия корпус в НХА се прави по друг проект – по програма \"Региони в растеж\", към друго министерство. Това са различни средства\", обяснява Вълчева.В петък на заседанието на Академичния съвет на НХА ректорът проф. Николай Драчев обяви, че подава оставка заради възникналата финансова криза. Това се случва в последния месец от неговия мандат като ректор.НХА е в редовна процедура по избор на нов ректор. До 20 декември 2019 г. се приемат кандидатурите за поста, а на 15 януари 2020 г. ще се проведе избор за нов ректор. До тази дата изпълняващ задълженията на ректор ще е зам.-ректорът по учебната дейност Бойка Доневска., съобщи самият той в профила си във \"Фейсбук\". \"Би било чудесно да управляваш фалирало предприятие. Настоящият банкрут и мизерия дължим единствено на Министерството на образованието и тенденциозното поведение на неговия министър. Жалко е, когато има колеги готови да подарят нашата автономия срещу обещания за мизерна власт и гаранция за добро самочувствие\", написа Минеков.Той има критична гражданска позиция и е политически активен - преди години беше говорител на \"Движение България на гражданите\" (тогава с лидер Меглена Кунева) и отстояваше позицията, че коалицията Реформаторски блок трябва да бъде единна и да се превърне в алтернатива на властта. През 2016 г. той беше една от обсъжданите номинации за президентските избори от името на Реформаторския блок. На местните избори тази година беше за неуспелия кандидат за кмет на София, бившия омбудсман, подкрепена от БСП Мая Манолова.\"Наколенките не са лечително средство, нито хранителни добавки. Необходими са хора със съвест, смелост, морал и гражданско поведение. Училище със 123-годишна история няма да бъде преклонено или унищожено по рищявка на неграмотни и недостойни \"политкоректни\" политически слугини. Ще преживеем и този мрак. \"Естетите\" и \"творците\" на малокултурието ще бъдат презрени и забравени. В името на нашите студенти, наследство, настояще и бъдеще\", пише Минеков.", "date": "2019.12.16", "title": "Общо 22-ма ректори неправомерно си надписвали заплатата"}
{"url": "http://www.cross.bg/protestirashtite-sestri-sreshtata-1620473.html", "text": "/КРОСС/ Министър-председателят Бойко Борисов ще се срещне с представители на протестиращите медицински сестри още тази вечер. Премиерът ги очаква в 18.30 часа в Министерския съвет.Промяната на срещата се налага заради изразеното публично недоверие от страна на протестиращите, че срещата ще се състои.", "date": "2019.12.16", "title": "Премиерът Борисов ще се срещне още тази вечер с представители на протестиращите медицински сестри"}
{"url": "http://www.cross.bg/komisiyata-informatziya-konfiskatziya-1620453.html", "text": "/КРОСС/ Най-голямото обезщетение е присъдено от Окръжния съд в Пловдив - 68 000 лв. Комисията е осъдена да плати на двама ищци обезщетение за уронване на доброто им име в обществото и за социална изолация заради наложена възбрана върху имот във връзка с производство по конфискация.Значителна част от обезщетението е за фирмата на двамата, на която трябва да бъдат възстановени направените разноски за адвокат. На активите на ищците и на фирмата са били наложени обезпечителни мерки заради дело за конфискация за над 7 млн. лв. Впоследствие обаче искът е оттеглен от комисията.По друго дело комисията е осъдена да плати 30 хил. лв. обезщетение от Окръжния съд в Хасково. Този път поводът е производство по конфискация, което комисията е загубила. Сред другите по-големи обезщетения има за 28 хил. лв., 25 хил. лв., 36 хил. лв.\"Сега\" потърси информация от комисията за конфискация, която сега е част от антикорупционната комисия, преди близо 2 години.Пламен Георгиев, който впоследствие оглави КПКОНПИ, а след скандала \"Апартаментгейт\" беше \"скрит\" като консул във Валенсия и отвори място за Сотир Цацаров в комисията, отказа да предостави данните. Той се аргументира с абсурдния мотив, че това е служебна информация.Последва дело по закона за достъп до обществена информация, което \"Сега\" спечели на две инстанции с помощта на Александър Кашъмов от Програма достъп до информация.\"Безспорно е, че чрез предоставяне на исканите сведения ще се повишат прозрачността и отчетността на КПКОНПИ във връзка със спазване на законодателството и управлението на бюджетните средства\", се казва в окончателното решение на Върховния административен съд, постановено на 13 ноември. От комисията го изпълниха едва на 2 декември.При това и.д. шефът й Антон Славчев не предостави информация за 2018 г. и 2019 г., както беше поискано след съдебното решение.Със Сотир Цацаров начело КПКОНПИ вероятно ще продължи стила си да не предоставя информация на медиите, различна от пиар съобщенията си, с които се хвали за наложени запори и решения за конфискация.Докато Цацаров беше главен прокурор, държавното обвинение работеше само с определени медии, които не му задаваха критични въпроси.След като Цацаров оглави прокуратурата, от нейните годишни отчети изчезнаха данните за размера на обезщетенията, които плаща по закона за отговорността на държавата.", "date": "2019.12.16", "title": "Антикорупционната комисия трябва да плати близо 400 000 лв. обезщетения"}
{"url": "http://www.cross.bg/godishnite-stolichna-nagradi-1620472.html", "text": "/КРОСС/ На , вторник, от  вицепрезидентът Илияна Йотова ще участва в церемонията по връчването на годишните награди на Столична библиотека. Церемонията ще се състои в Мраморното фоайе на библиотеката.", "date": "2019.12.16", "title": "Вицепрезидентът Йотова ще участва в церемонията по връчване на годишните награди на Столична библиотека"}
{"url": "http://www.cross.bg/detzata-maiikata-prava-1620454.html", "text": "/КРОСС/ Да бъдат отнети родителските права на майката на починалото в края на октомври дете от Кардам искат неговите баба и дядо.Трагедията, за която основната версия е отравяне, доведе до смъртта на 9-годишно момченце, а две от сестрите му бяха настанени в тежко състояние за лечение в болница „Света Марина“ във Варна.Сигнал в социалните мрежи за семейството от Кардам, което наскоро загуби едното си дете, а други две бяха в тежко състояние, отново насочи вниманието върху опечалените баба и дядо на пет деца. В сигнала се посочва, че майката на децата ги е напуснала и от дни никой няма връзка с нея.Притеснение сред хората породи изчезването на майката, тъй като от месеци тече благотворителна кампания за помощ на многодетното семейство и съмненията бяха, че Росица Маринова е взела част от парите.Жената е заминала миналата седмица във вторник за Варна, уж за да вземе документи от болницата, в която се лекуваха две от дъщерите ѝ след трагичния инцидент, за който основната версия е натравяне. От тогава близките й не могат да се свържат с нея, а бабата и дядото на петте деца искат да отнемат родителските ѝ права заради проявявана с години безотговорност като родител.инова взема картата, в която се превеждат детските надбавки и още 40 лв. от майка си и заминава към Варна с обяснението, че трябва да вземе документи от болница „Света Марина“, където след натравянето се лекуваха две от дъщерите ѝ. Бабата Стоянка Иванова разказва, че се усъмнила в истинността на думите на дъщеря си, но нямала контрол над действията ѝ.Стоянка е категорична, че макар и със скромните пари от нейната заплата като социален асистент, децата се гледат с внимание и много грижи. Тя сподели още, че с дядото Живко Иванов ще се борят да получат пълни права над децата, защото повече няма да допуснат те да бъдат жертви на безотговорната си дъщеря.След трагедията, сполетяла семейството в края на октомври, тяхната съседка Мара Иванова им предостави къщата си в село Кардам, за да живеят в по-добри условия. По думите й децата винаги са чисти, нахранени и получават всички възможни грижи от баба си и дядо си.Историята с изчезналата майка предизвика вълна от недоволство сред хората и притеснения, че дарителската акция, организирана от местни хора и рокерския клуб „Кан Аспарух“, е опорочена. Вили Димитрова, пръв инициатор за събиране на средства в помощ на децата и рокерът Александър Ганев са категорични, че помощта не трябва да спира и никакви пари не са и няма да стигнат до майката на децата. ", "date": "2019.12.16", "title": "Бабата и дядото на починалото в Кардам дете искат дъщеря им да бъде лишена от родителски права"}
{"url": "http://www.cross.bg/fat-miliapda-oiito-1620468.html", "text": "/КРОСС/ Oщe eднa пpeчĸa oтпaднa пpeд cъздaвaнeтo нa нoви лидep в cвeтoвнaтa aвтoмoбилнa индycтpия. Гpyпaтa нa Реugеоt пoлyчи oдoбpeниeтo зa cдeлĸaтa c Fіаt Сhrуѕlеr нa eдин oт ocнoвнитe cи aĸциoнepи - фpeнcĸoтo пpaвитeлcтвo. Toвa твъpдят зaпoзнaти, цитиpaни oт Вlооmbеrg.12% oт aĸциитe нa РЅА ca coбcтвeнocт нa пpaвитeлcтвoтo. Cъщo тaĸa тo имa пpeдcтaвитeл в бopдa нa ĸoмпaниятa и cлeд дaдeнoтo cъглacиe вepoятнo oĸoнчaтeлнoтo oдoбpeниe нa cпopaзyмeниeтo щe бъдe пoтвъpдeнo пpeз тaзи ceдмицa. Диpeĸтopитe нa гpyпaтa имaт нacpoчeнo зaceдaниe във втopниĸ.\"Cдeлĸaтa имa cмиcъл в пocoĸa cъздaвaнeтo нa нoв шaмпиoн oт cвeтoвeн paнг, ĸoйтo дa ce cпpaвя c пpeдизвиĸaтeлcтвaтa нa ycтoйчивaтa мoбилнocт\", ĸoмeнтиpa в пoнeдeлниĸ фpeнcĸият финaнcoв миниcтъp Бpюнo Льo Mep.B ĸpaя нa oĸтoмвpи cтaнa яcнo, чe aвтoмoбилнитe пpoизвoдитeли oбмиcлят дa ce oбeдинят и дa cъздaдaт нoв гигaнт нa пaзapa.Cпopeд пpeдлoжeниeтo aĸциoнepитe нa вcяĸa oт ĸoмпaниитe щe дъpжaт 50% oт aĸциитe нa oбeдинeнoтo дpyжecтвo. Инвecтитopитe във Fіаt щe пoлyчaт дивидeнт oт 5,5 милиapдa eвpo, дoĸaтo тeзи нa РЅА - oĸoлo 3 милиapдa eвpo.Cливaнeтo мeждy Fіаt и щe cъздaдe aвтoмoбилeн пpoизвoдитeл зa 50 милиapдa дoлapa, ĸoйтo щe мoжe дa ce ĸoнĸypиpa c лидepитe в индycтpиятa. ", "date": "2019.12.16", "title": "Франция даде своето \"да\" за сливането на PSA и Fiat"}
{"url": "http://www.cross.bg/sivo-filma-london-1620469.html", "text": "/КРОСС/ Филмът е сниман в различни дестинации у нас и в чужбина: Варна, Лондон, Брайтън, Дувър, Tielt -Winge (Белгия), Ваймар, Лайпциг и Берлин. Историята е пътешествие на много нива, а снимачният екип на филма е интернационален - в него участват седем държави: България, Великобритания, Германия, Северна Македония, Сърбия, Белгия и Унгария. Оператор на лентата е Ненад Бороевич.И актьорският състав е интернационален. В главните роли ще видим актьора и певец Рушен Видинлиев /\"Снимка с Юки\" на Лъчезар Аврамов и \"Цветът на хамелеона\" на Емил Христов/, и Доля Гавански - актриса и автор, позната от \"Пътуването\" на Майкъл Уинтерботом и глобалния феномен - играта Overwatch на Blizzard. Освен двамата, във филма участват още утвърдени европейски актьори.Филмът \"18% Сиво\" е интимен, див и забавен, и в същото време - тъжен филм за съвременния човек, борещ се за своето място под слънцето.За филма: Следвайки своята мечта, влюбените Захари и Стела се преместват от Варна в Лондон. Но оцеляването в новата страна не е толкова лесно, и когато жена му го напуска, Захари се отправя на лудо пътешествие от Лондон до Берлин, по време на което среща поредица от необикновени хора. Това е пътуване, което разкрива истината за неговата изгубена любов, и в крайна сметка го довежда до неудобни открития за самия него.Филмът е реализиран с подкрепата на Националния Филмов Център, Българската Национална Телевизия, MDM Mitteldeutsce Medienforderung , Филмова Агенция на Северна Македония , Община Варна, Сръбски Филмов Център, Tax Shelter of the Belgian Government via Belga Films Fund, Програма Медия на Европейския съюз. \n\t\t\t\t\t", "date": "2019.12.16", "title": "\"18% Сиво\" на Виктор Чучков-син тръгва по кината от 24-ти януари (Видео)"}
{"url": "http://www.cross.bg/dzhonsun-brekzit-pravitelstvoto-1620431.html", "text": "/КРОСС/ Борис Джонсън, големият победител на предсрочните избори във Обединеното кралство, днес се очаква да впрегне екипа си в усилията за премахване на препятствията пред Брекзит, предаде агенция \"Франс прес\".Джонсън се очаква да обяви днес промени в правителството си, но вероятно те няма да са на ключови постове, тъй като неговият приоритет е да започне възможно най-бързо постъпките за излизане на страната от ЕС до 31 януари догодина.Джонсън ще говори пред 109 депутати консерватори, които са новоизбрани в Камарата на общините на британския парламент. Консервативната партия спечели на 12 декември 365 места в 650-местната камара.Според правителствен източник първият закон, по който ще гласуват новите депутати, ще бъде споразумението за излизане на Обединеното кралство от ЕС. Източникът припомня, че Джонсън е дал ясно да се разбере, че консерваторите трябва да отговорят на доверието на народа и да осъществят Брекзит.Джонсън има намерение да представи на депутатите преди Коледа и дори може би още тази седмица това споразумение, договорено след трудни преговори с Брюксел в средата на октомври.Очаква се по-значима промяна в правителството да бъде извършена след осъществяването на Брекзит на 31 януари 2020 г.Но преди да насочи вниманието си върху Брекзит, новата Камара на общините първо ще се събере утре, за да избере парламентарен председател. Очаква се безпроблемно на поста да бъде преизбран досегашният председател, лейбъристът Линдзи Хойл.Той бе избран за първи път на поста месец преди предсрочните избори. Хойл ще има задачата да води дебатите за Брекзит, които често пъти са доста оживени.В четвъртък Джонсън ще обяви своята законодателна програма, като това ще стане чрез традиционната реч на кралицата Елизабет Втора. Последната такава реч на кралицата датира отпреди два месеца, а и заради приближаването на Коледа се очаква обичайната церемониалност, съпътстваща речта на монарха, да бъде редуцирана.Очаква се по време на тази реч освен приоритета на Джонсън, а именно реализиране на Брекзит, да бъдат обявени и мерки за подобряване на националната здравна система.Джонсън обеща такива мерки, за да се разграничи от традиционния \"имидж за строги икономии\", с който хората свързваха консерваторите.Националната здравна система, която е безплатна и на която британците държат много, в последните 10 години преживя драстични бюджетни икономии. Сега според източник от Даунинг стрийт правителството има намерение да обяви увеличение на бюджета й с 33,9 милиона лири.", "date": "2019.12.16", "title": "Брекзит по най-бързия начин: какво следва за Борис Джонсън тази седмица?"}
{"url": "http://www.cross.bg/svetovrachene-pavlin-pavlov-1620435.html", "text": "/КРОСС/ От страницата във фейсбук \"Световрачене без цензура\" става ясно, че потребителят Павлин Павлов е изпратил писмо на МОСВ, че заводът на Световрачене пуши и се блъска през нощта.", "date": "2019.12.16", "title": "Пуши заводът на Световрачене"}
{"url": "http://www.cross.bg/kontzertut-plovdiv-trimata-1620433.html", "text": "/КРОСС/ Момчетата със световна слава идват за трети път в България, но този път ще гостуват на Пловдив. Концертът им ще бъде на .Тримата италианци идват с нова програма , събрала най-доброто от 10-годишния им триумф по световните сцени. Концертът, който ще видят пловдивчани, е част от световното им турне, което отдава почит на тримата уникални изпълнители, чийто талант надхвърля националните граници, и които са продали милиони копия на албуми и са покорили върховете на световните класации.Турнето  започна през септември 2019 с грандиозен концерт в , продължи в Латинска Америка – от Мексико до Бразилия, където Il Volo имат хиляди почитатели, а през 2020 ще обиколи 12 щата в САЩ.От 2009г. досега тримата млади музиканти са изнесли повече от  на трите континента. Пяли са в най-простижните зали като Роял Албърт Хол, Radio City Music Hall в Ню Йорк, Арена ди Верона в родната им Италия. са посетили техните концерти. Издали са пет студийни албума с платинен статус и имат две номинации „Грами”.Аплодирани са по цял свят заради младежкото очарование на сцената, уникалните им гласове и певческо майсторство, равно на най-големите класически изпълнители. Неслучайно ги наричат  и ги определят за . А самият Пласидо Доминго е техен ментор, вдъхновител….. и фен.Макар и само на по 25, вече 10 години Il Volo разнасят по света красотата на класическата музика, традиционната опера и италианското belcantо. Самите те казват, че искат да покажат и да привлекат младите хора към нея.Заради изумителния си талант  още като деца са споделяли сцената с величия като  А последният им албум  е поредно доказателство за техния успех, който не познава граници. Албумът им е в ТОП 10 най-продавани албуми в iTunes в 14 страни /от Малта, Бразилия, Излаел и др./ и второ място в най-продаваните албуми в Япония след „Бохемска рапсодия”.Концертът на Il Volo ще бъде на  Билети са в продажба от 17 декември 2019 г. в системата на Eventim. ", "date": "2019.12.16", "title": " IL VOLO гостува на Пловдив през 2020"}
{"url": "http://www.cross.bg/tyrtziya-erdogan-kyuredzhik-1620455.html", "text": "/КРОСС/ Турция може да затвори военновъздушната база Инджирлик и радара в Кюреджик за американците в отговор на заплахата от санкции и резолюцията за арменски геноцид на американския Сенат, обяви турският президент Реджеп Таийп Ердоган.Предупреждението идва дни след като комисията по външни работи на американския Сенат подкрепи законопроект за санкции срещу Анкара заради покупката на руски зенитни комплекси С-400.Реджеп Тайип Ердоган определи приетата от американския Сенат в четвъртък резолюция, признаваща събитията от 1915 г. като геноцид, като „изцяло политическа“. Той не изключи възможността при определени условия Турция да затвори двете важни военни съоръжения на нейна територия, използвани от Съединените щати.„В нужния момент ще обсъдим въпроса с всички наши институции. Ако се налага, ще затворим както базата „Инджирлик“, така и тази в Кюреджик. Ако срещу нас бъдат въведени мерки като санкции, ние ще дадем необходимия отговор срещу тях в рамките на реципрочността“, каза той.Въпреки това обаче турският президент подчерта, че е много важно и двете страни да не предприемат стъпки, увреждащи двустранните отношения, които да не могат да бъдат поправени. САЩ използват турските военни бази, включително въздушна база „Инджирлик“, само с разрешение на Анкара, реагира в изявление Пентагонът на думите на Ердоган.„Присъствието на американски сили в турските бази, включително базата „Инджирли“, се осъществява с разрешение на турското правителство. Ние виждаме в присъствието на нашите сили в Турция символ на дългогодишния ни ангажимент да си сътрудничим и да защитаваме нашия съюзник и стратегически партньор на НАТО“, се казва в изявлението на Пентагона, цитирано от ТАСС.Американското военно ведомство посочва, че Турция „допринася за мисиите на НАТО в Афганистан, Косово, Ирак“ и е „важна“ за целите на националната стратегия за отбрана на САЩ. „Пентагонът се опитва да поддържа тази връзка и призовава Турция да провежда по-конструктивна политика по отношение на С-400 и други области на несъгласие“, са добавя в изявлението.", "date": "2019.12.16", "title": "Ердоган заплашва да затвори за САЩ базата в Инджирлик и радара в Кюреджик"}
{"url": "http://www.cross.bg/ovcharov-rymen-izbori-1620436.html", "text": "/КРОСС/ \"Не виждам на какво отгоре вътрешната опозицията ще вземе властта в БСП.\" Това каза Румен Овчаров, член на НС на БСП, пред бТВ. Според него в момента опозицията не е сериозна - не предлагат никаква алтернативна политика. \"Няма разцепление в БСП, особено вътре в партията\", категоричен бе той.\"В парламентарната група на БСП имаше хора, които твърдо заявиха желанието си да подкрепят Сотир Цацаров - нещо, което политически не се приемаше от ръководството. Затова взеха едно такова решение - тъй като са трима-четирима, да си гласуват както искат. Но всъщност те се оказаха доста повече. Битката със задкулисието в БСП съвсем не е завършила\", коментира още Овчаров. Според него този вот по никакъв начин не показва разцепление в левицата.Според Овчаров преките вътрешнопартийни избори са нещо положително за БСП. Той изрази надежда, че това ще даде допълнителен импулс на партията в навечерието на следващите парламентарни избори.Румен Овчаров определи резултата от местните избори като добър за БСП, при положение че ГЕРБ са направили всичко възможно, за да си гарантират победата - купен ромски вот, корпоративен вот, институционален вот, който е бил. максимално мобилизиран. \"И като резерва накрая добавиха тези 466 хил. гласа недействителни бюлетини, които им гарантираха победата. Ако всичките тези неща не съществуваха, резултатът щеше да бъде друг\", категоричен бе Овчаров. ", "date": "2019.12.16", "title": "Румен Овчаров: Няма разцепление в БСП"}
{"url": "http://www.cross.bg/dopulni-kontrol-ministur-1620437.html", "text": "/КРОСС/ Министърът на транспорта Росен Желязков заяви, че има нужда от нов Закон за движение по пътищата. Той говори по темата на кръгла маса за пътния травматизъм в НДК.На събитието присъства ръководството на МВР, на институции имащи отговорност към движението по пътищата.По думите на Желязков този закон трябва бъде приет в рамките на мандата на този парламент, а изпълнителната власт трябва да го подготви и да набележи целите, сроковете за тях и да поеме ангажимент за тяхното уреждане.\"Трябва ни системност\", посочи министър Желязков и допълни, че отделните елементи /институции и структури/ трябва да взаимодействат непротиворечиво.Той отбеляза още, че подготовката на водачите и контролът, който се оказва, не е от най-лошите в Европа, за разлика от статистиката за смъртност и ранени при пътни произшествия.Според вътрешния министър Младен Маринов с прекалените промени в нормативната уредба гражданите се объркват. \"Правейки ново законодателство трябва да се фокусираме върху гаранциите за неговото изпълнение\", допълни той.Министърът посочи, че засилващият се контрол няма да е от полза в перспектива. Той обясни, че възможността да се обхванат всички участници от движението чрез контрол е много малка.\"Трябва да вървим към промяна в поведението на водачите\", коментира той и допълни, че дискусиите по темата с пътния травматизъм трябва да са в постоянния фокус на обществото.Според министър Маринов, българското общество е свикнало някой да го контролира и когато сметне, че е без контрол мотивацията за спазване на закона намалява.", "date": "2019.12.16", "title": "Министърът на транспорта поиска нов Закон за движението по пътищата"}
{"url": "http://www.cross.bg/maiioneza-krasi-gines-1620439.html", "text": "/КРОСС/ Любимата марка майонеза на българските потребители - „Краси\" вече е с рекорд на Гинес. На уникално събитие и пред многобройна публика, в зала „Ларго\", бе напълнена кофичка с майонеза, която е точно 1000 пъти по-голяма от оригиналната.Ана Орфорд, съдия от централата на Гинес, лично наблюдава и удостовери спазването на високите стандарти на GUINNESS WORLD RECORDS®.По време на церемонията съдийката няколко пъти проверяваше дали се спазват изключително строгите изисквания, които GUINNESS WORLD RECORDS® имат по отношение на качеството и хигиенните норми, както и за провеждане на толкова мащабни събития. След като кантарът се спря на рекордните 221.4 килограма майонеза,  събрани в гигантската кофичка съдията анонсира, че абсолютно всички изисквания са били спазени, събитието е протекло при изключително добра организация и брандът майонеза „Краси\" и България трябва да се гордеят с постижението.След това връчи официалния сертификат за поставяне на световен рекорд на мениджъра на Фабрика за майонеза „Краси\" Даниела Авджиева. По думите на г-жа Авджиева, рекордът е поставен в точният момент, защото тази година майонеза „Краси\" отбелязва своя 25-годишен юбилей. Това е признание за целия екип, който стои зад успеха на продукта, както и за потребителите и тяхното доверие.Рекордът, който ще бъде вписан в „Книгата за рекордите на Гинес\" носи не само името на майонеза „Краси\", но е и постижение за България, за оригинален български продукт с отлично качество и вкус.\"Книгата за рекорди на Гинес\" има дълга история, нейният първи вариант е отпечатан на 27 август 1954 година в 1000 копия, всяко със 198 страници, които биват раздадени. След създаването на книгата, изданието от август 1955 година достига върха на британската класация за най-продавани книги. \"Книгата за рекорди на Гинес\" днес е нарицателно име за всички уникални постижения в света. ", "date": "2019.12.16", "title": "Рекордът за „Най-голяма кофичка с майонеза в света” е български"}
{"url": "http://www.cross.bg/league-leva-gaming-1620440.html", "text": "/КРОСС/ Само три месеца след първите си Гранд финали A1 Gaming League стартира нов сезон! През 2020 г. най-голямата лига за електронни спортове у нас ще бъде структурирана по нов начин и ще даде възможност на повече участници да спечелят част от наградния фонд, който възлиза на точно 60 000 лева! Основните игри, които ще бъдат част от новия сезон, са).В паузите на сезон 2020 ще се дава възможност на публиката да гласува за допълнителни турнири по игри, които все още не попадат в лигата, като Fortnite, DotA 2, Brawl Stars, PES и други.Първата фаза на A1 Gaming League, която ще продължи от януари до април, ще се провежда единствено онлайн. Турнири по всяка от игрите ще определят кой има шанс да попадне на големите финали, а след края на срещите всеки уикенд найдобрите трима ще печелят и награди.Събралите най-много точки през четирите месеца ще се съревновават в плейофи, за да определят отборите и индивидуалните финалисти в различните дисциплини. Големият финал на A1 Gaming League ще се проведе на живо в средата на май месец на специално събитие, където най-добрите играчи ще се срещнат, за да се борят за титлата „Шампион на България”. Отличителното за сезон 2020 е, че освен паричните награди шампионите ще получат и квоти за участие в международен турнир в рамките на ежегодния фестивал Aniventure Comic Con в София. Записванията за онлайн турнирите през 2020 г. започват на 16 декември на , където желаещите могат да заявят участие в дисциплините League of Legends, Counter-Strike:GO и FIFA20.е предвиден награден фонд от по 900 лева за отборните игри (500 лева за първо място, 250 за второ, 150 за трето) и 350 лева за FIFA20 (200 лева за първо място, 100 за второ и 50 за трето място).Допълнителен награден фонд от 3000 лева е подсигурен и за турнирите, които не са част от лигата. Новият сезон започва на 11 януари, събота, от 20:00 часа, а по традиция най-интересните игри ще се предават на живо от популярната платформа за стрийминг – www.Twitch TV.com/a1gamingleague А1 Gaming League стартира през 2018 година и в рамките на година привлече вниманието на над 9 000 участници от цяла България, а големите финали през септември 2019 бяха наблюдавани от над 120 000 души – онлайн и на живо. Лигата е създадена от А1 България след като компанията определи за свой приоритет развитието на електронните спортове в страната. ", "date": "2019.12.16", "title": "Най-голямата гейминг лига у нас стартира с нов сезон"}
{"url": "http://www.cross.bg/mihal-bartosh-svoyata-1620441.html", "text": "/КРОСС/Вижте  и споделете вашата на Като деца често чуваме, че можем да бъде всичко, което си пожелаем. Това е така, но никой не говори за трудностите по пътя. Най-важните неща не идват лесно и пътят е пълен с предизвикателства. За Михал Уроч и Бартош Мозек това е пределно ясно.Михал Уроч, въпреки своята мускулна атрофия, има дълъг списък с екзотични места, които е посетил – Монголия, Индия, остров Спитсберген в архипелага Свалбард и редица държави в Южна и Северна Америка. През 2012, по време на експедицията “Wheelchairtrip I” той преминава около 17 хиляди километра за 3 месеца, като посещава 13 държави и 2 контитента, достигайки и до найзападната точка на Европа - Кабу да Рока.По време на пътуването си Михал прекарва 371 дни по пътя от Ушуая в Аржентина до Прудо Бей в Аляска. Този проект е награден с най-престижното отличие в Полша – наградата на National Geographic за пътуване на годината.Пътят на Михал се пресича с този на Бартош Мозек – скиор, сноубордист, планински велосипедист и параглайдер, който през 2005 г. в резултат на инцидент наранява гръбначния си стълб. Всеки ден той продължава да се движи в своята инвалидна количка и продължава да прави това, което обича най-много. Бартош е многократен медалист от полския шампионат и участник в европейски и световни ски състезания за хора в неравностойно положение. Както казва Майкъл – Бартош е този, който му е дал любовта към планините.Приключението на Михал и Бартош тепърва предстои. Следващата им дестинация е планинският масив Анапурна, част от Хималаите.Експедицията е с името „WHEELCHAIRTRIP Himalayas Challenge 2020“ и включва 230 километра. Участниците в нея ще използват специални електрически инвалидни колички. Най-голямото предизвикателство пред тях ще е изкачването на връх Торонг Ла с височина 5416 метра.Вижте тяхното видео:\n\t\t\t\t\tЕто как Михал коментира своите планове: „Защо? Защото не ни е страх! Целим се високо, защото знаем, че всичко е възможно. Искаме да покажем на всички, че си струва да следваш мечтите си и да покажем да хората в неравностойно положение, че възможностите пред тях нямат граници и могат да достигнат дори върха на света!“Михал ще сподели своя опит и вдъхновение на специален уебинар, организиран от Huawei. Всички, които споделят своята история на специално откритата за целта страница /, ще получат покана за Кампанията „Най-силната история си Ти“ цели да покаже, че всички могат да постигнат много неща в живота си, стига да не се предават, точно както Михал и Бартош. Без значение от предизвикателствата пред тях.", "date": "2019.12.16", "title": "Те не се предадоха и написаха своята силна история! Запознайте се с Михал Уроч и Бартош Мозек (Видео)"}
{"url": "http://www.cross.bg/shofyorut-vasilev-politziyata-1620438.html", "text": "/КРОСС/ Шофьор на тролей и водач на автомобил са се сбили в София пред очите на пътници и минувачи. Според свидетели служителят на градския транспорт се е нахвърлил с юмруци върху другия мъж, но той твърди, че е бил провокиран с псувня.Инцидентът е станал в неделя след обяд в столичния квартал \"Гоце Делчев\". За това сигнализираха пред bTV свидетели, които са подали сигнал на тел. 112. На място са пристигнали екипи на полицията, които обаче са казали, че не могат да направят нищо, разказаха очевидци. Те са видели как шофьорът на тролейбуса слязъл и веднага започнал да бие шофьора на колата.\"Той ще бъде санкциониран за това, че е напуснал кабината, а не заради нещо друго. Отделно ще има разговор с психолог\", коментира инж. Иво Василев, зам.-директор на \"Столичен електротранспорт\".Поканен да коментира пред телевизионния екип е бил и шофьорът на тролея, но той не се е появил.\"Не мога да кажа защо, по принцип шофьорите трябва да си починат добре преди втора смяна, не е много логично да стане сутрин рано, за да дава обяснения за нещо, което за него не представлява проблем\", добави Василев.Той обясни, че два автомобила са извършили неразрешени маневри и попречили на движението на тролейбуса. Едната кола била в непосредствена близост до него и така се създала предпоставка за катастрофа.По думите на Василев шофьорът си помислил, че се е стигнало до удар и затова слязъл да провери. След като установил, че такъв не е имало, решил да направи забележка на шофьора на колата. Той обаче го напсувал и го ударил веднъж, след което шофьорът на тролея отвърнал, защото се \"възбудил\" от думите му.Заради това ще бъде пратен за разговор с психолог, тъй като етичният кодекс не позволява такива действия, уточни още шефът му.\"В този случай полицията не се занимава, защото няма пострадало и виновно лице\", поясни зам.-директорът на \"Столичен електротранспорт\".Двамата участници в инцидента не са подали жалби.", "date": "2019.12.16", "title": " Бой между шофьор на тролей и водач на автомобил в София"}
{"url": "http://www.cross.bg/sloveniya-banka-banka-1620442.html", "text": "/КРОСС/ OTP Bank Plc. („Банка ОТП“), компанията майка на Банка ДСК и Експресбанк, обявява, че на 13 декември 2019 г. е приключила финансовата сделка по придобиване в Словения.В резултат Банка ОТП придобива 99.73% акционерно участие в SKB Banka, словенското дъщерно дружество на „Сосиете Женерал Груп“ и другите местни дъщерни дружества на групата.С пазарен дял от близо 9%, SKB Bankа е 4-ата по големина банка на пазара в Словения и като универсална банка е активна както в сегмента банкиране на дребно, така и в бизнес сегмента.С придобиването на словенската банка Група ОТП присъства вече в 12 страни в региона на Централна и Източна Европа.", "date": "2019.12.16", "title": "Банка ОТП приключи сделката по придобиване в Словения"}
{"url": "http://www.cross.bg/sotir-tzatzarov-dluzhnostta-1620427.html", "text": "/КРОСС/ По предложение на Висшия съдебен съвет и на основание чл. 129, ал. 2 от Конституцията държавният глава издаде указ за освобождаването на Сотир Цацаров от длъжността главен прокурор. ", "date": "2019.12.16", "title": "Държавният глава издаде указ за освобождаването на Сотир Цацаров от длъжността главен прокурор"}
{"url": "http://www.cross.bg/pirotehnicheski-tazi-boyadzhieva-1620425.html", "text": "/КРОСС/ Държавната агенция за метрологичен и технически надзор и тази година провежда традиционната кампания „Безопасна Коледа 2019“. Проверките на инспекторите започнаха в края на ноември и продължават до 20 декември.От началото на кампанията са проверени над 300 търговски обекта, заяви пред БНР Галя Бояджиева – началник на регионален отдел „Югозападна България“ към Главна дирекция „Надзор на пазара“ в ДАМТН.„Извършени са проверки на играчки, пиротехнически изделия и електрически гирлянди. За установените нарушения са наложени и актове. Дори вече има издадени наказателни постановления, които са връчени на нарушителите. Съставени са над 60 акта за установяване на административно нарушение. Предстои съставянето на поне още толкова актове за продукти в търговски обекти, в които по време на проверката не е бил управителят. Най-често срещаните нарушения на Закона за техническите изисквания на продуктите и тази година е липсата на инструкции за употреба на български език. Другото е липсата на обявени вносител и производител и маркировка за съответствие“, разясни тя в интервю за предаването „Преди всички“ на програма „Хоризонт“.Инспекторите не са открили опасни играчки. В тази кампания обръщаме внимание на играчките, захранвани с батерии, добави Бояджиева.Според нея с всяка изминала година продуктите стават все по-безопасни.Бояджиева препоръча на хората, които си купуват пиротехнически изделия, задължително да четат инструкциите за употреба. Проверката до момента не е установила сериозни отклонения при предлаганите пиротехнически материали, некачествени, с изтекъл срок на годност.Санкциите за нарушение варират от 250 до 1000 лв..", "date": "2019.12.16", "title": "\"Безопасна Коледа 2019\": Без сериозни нарушения и опасни продукти, засега"}
{"url": "http://www.cross.bg/britanskata-pazari-stabilizira-1620424.html", "text": "/КРОСС/ Най-същественото след парламентарните избори във Великобритания е, че изчезна несигурността. През последните години британската валута беше заложник на политическата бъркотия в страната, но това вече е минало. Това каза Павел Николов, ръководител „Международни финансови пазари“ в „Евро-Финанс\", в предаването \"Бизнес старт\" с водещ Христо Николов.По думите му в краткосрочен план може да се очаква покачване на цената на паунда. \"В дългосрочен план движенията в цената на британската валута ще зависят от мерките, които Джонсън ще предприеме\", обясни гостът.Той коментира най-отчетливите тенденции на валутните пазари.Той обясни, че руската рубла се стабилизира през 2019 г.По думите му валутите на развиващите се пазари са се обезценили силно заради напрежението между САЩ и Китай.", "date": "2019.12.16", "title": "Паундът вече няма да е заложник на политическата несигурност във Великобритания"}
{"url": "http://www.cross.bg/avstraliya-gradysa-zapadna-1620426.html", "text": "/КРОСС/ Австралия може да изпита най-горещия ден в историята си следващата седмица, след като гореща вълна в западната част на страната започна да се придвижва на изток, предупредиха метеоролози, цитирани от Би Би Си.Температурите вероятно ще надхвърлят 40 градуса по Целзий в много райони в сряда, съобщи Бюрото по метеорология.Настоящият рекорд от 50,7 градуса е регистриран на 2 януари 1960 г. в Южна Австралия.Предупреждения за възникване на пожари са издадени за Западна Австралия и Куинсланд.В Пърт, Западна Австралия, прогнозата е, че температурите ще останат високи през уикенда – 40 градуса днес и 41 в неделя. ", "date": "2019.12.16", "title": "Австралия се готви за най-горещия ден в историята си"}
{"url": "http://www.cross.bg/herta-tima-rasizum-1620430.html", "text": "/КРОСС/ Юношеският отбор на \"Херта\" (Берлин) до 16 години се озова в центъра на расистки скандал. Футболистите на тима напуснаха терена в 68-ата минута в мача срещу \"Ауербах\" след решение на щаба заради \"многократни обиди на расова основа от съперника\", съобщава \"Дойче веле\".\"Осъждаме всички форми на расизъм и дискриминация. В такава ситуация ценностите и ясната позиция са много по-важни за нас, отколкото победата или загубата на терена\", се казва в изявлението на \"Херта\".От \"Ауербах\", който се състезава в четвъртото ниво на германския футбол, отричат обвиненията. Според клуба нито главният съдия, нито помощниците му са чули расистки обиди.Това е втори случай на расизъм през сезона, свързан с играч на \"Херта\". В началото на месеца състезателят на тима до 23 години Джесик Нганкам се оплака, че е бил обиждан с маймунски звуци от феновете на \"Локомотив\" (Лайпциг) и футболист на съперника го е нарекъл \"маймуна\".\"Поемаме отговорността много сериозно и да не продължим мача беше най-правилното решение. Вероятно това е сигнал към всички - играчи, клубове и фенове, за да може най-накрая да се справим с този проблем\", каза Пол Койтер, част от борда на \"Херта\".Темата за расизма е сред водещите във футбола. През октомври тежката загуба на националния отбор с 0:6 от Англия беше белязана от расистки скандал, като това доведе до наказание за тима.", "date": "2019.12.16", "title": "Отбор в Германия напусна терена след прояви на расизъм"}
{"url": "http://www.cross.bg/leva-igrata-evroshans-1620432.html", "text": "/КРОСС/ С късмет и множество успешни прогнози се отчетоха играчите в пунктовете на „Евробет“, което им донесе заслужени печалби от играта „Еврошанс“.Един от първенците е 61-годишният Евгени Чернев от Ардино, който работи като охранител. Той печели страхотната сума от  след познаването на 9 от 9 числа в играта „Еврошанс“. Успехът му е дублиран от неговия съгражданин Сезгин Рюстемм, който също спечели  с идентична прогноза. пише върху чека и на Галина Златева от Правец. 60-годишната дама е имала предчувствието, че ще спечели и го следва безотказно, докато маркира своите 9 числа, които я довеждат до печалбата. отидоха при Цветомир Велинов от Елин Пелин, който пожъна успех с познаването на 8 от 8 числа в играта „Еврошанс“. Със сумата от  сред късметлиите се записа и участник от Твърдица. По грабнаха цели четирима играчи от Казанлък, Костенец, Елхово и Чорбаджийско, а  отпътуваха за Благоевград.Тегленията на играта  можете да следите в пунктовете на  и на . Забавлявайте се и с мобилното приложение, което можете да свалите от този .", "date": "2019.12.16", "title": "Страхотни печалби от играта „Еврошанс“"}
{"url": "http://www.cross.bg/predstaviteli-radev-rymen-1620428.html", "text": "/КРОСС/ Първата подготвителна среща на Румен Радев ще се проведе на 17 декември с Правния съвет към президента и с представители на академичната общност, а на  от държавният глава ще приеме на „Дондуков“ 2 представители на неправителствени организации и професионални сдружения на магистрати.", "date": "2019.12.16", "title": "Стартират консултациите при президента Румен Радев за необходимостта от промени в Конституцията"}
{"url": "http://www.cross.bg/yvelichenie-noemvri-tzenite-1620429.html", "text": "/КРОСС/ Индексът на потребителските цени за ноември 2019 г. спрямо октомври 2019 г. е 100.5%, т.е. месечната инфлация е 0.5%.Инфлацията от началото на годината (ноември 2019 г. спрямо декември 2018 г.) е 3.1%, а годишната инфлация за ноември 2019 г. спрямо ноември 2018 г. е 3.0% (фиг. 1, табл. 1 от приложението).Средногодишната инфлация за периода декември 2018 - ноември 2019 г. спрямо периода декември 2017 - ноември 2018 г. е 3.0%.През ноември 2019 г. спрямо предходния месец цените на стоките и услугите в потребителските групи са се променили, както следва:хранителни продукти и безалкохолни напитки - увеличение с 1.1%;алкохолни напитки и тютюневи изделия - увеличение с 0.1%;облекло и обувки - увеличение с 0.7%;жилища, вода, електроенергия, газ и други горива - увеличение с 0.2%;жилищно обзавеждане, домакински уреди и принадлежности и обичайно поддържане на дома - намаление с 0.3%;здравеопазване - увеличение с 0.2%;транспорт - цените остават на равнището от миналия месец;съобщения - увеличение с 0.1%;развлечения и култура - увеличение с 1.1%;образование - увеличение с 0.1%;ресторанти и хотели - увеличение с 0.6%;разнообразни стоки и услуги - увеличение с 0.1%.През ноември 2019 г. са се увеличили цените на следните хранителни продукти: брашно - с 0.7%, бял хляб - с 0.6%, свинско месо - с 3.0%, малотрайни и трайни колбаси - съответно с 4.0 и 2.4%, мляно месо (кайма) - с 4.0%, пълномаслено прясно мляко - с 0.7%, сирене - с 0.1%, кашкавал - с 1.4%, извара - с 0.4%, домати - с 9.7%, краставици - с 34.3%, кореноплодни зеленчуци (моркови и червено цвекло) - с 4.2%, гъби - с 0.2%, леща - с 1.4%, шоколад и шоколадови изделия - с 0.9%, оцет - с 1.1%, сол - с 0.9%, кафе - с 0.7%, минерална вода - с 0.6%, газирани напитки - с 1.6%, вина - с 0.2%, и други.През ноември 2019 г. са се намалили цените на следните хранителни продукти: ориз - с 0.8%, хляб „Добруджа“ - с 0.4%, макаронени изделия - с 1.0%, месо от едър рогат добитък - с 0.3%, месо от домашни птици - с 1.2%, риба - с 1.0%, кисели млека - с 0.4%, млечни масла - с 1.0%, маргарин - с 0.6%, олио - с 1.2%, ябълки - с 1.3%, цитрусови и южни плодове - с 6.2%, зеле - със 17.4%, зрял лук - с 0.8%, маслини - с 2.6%, зрял боб - с 1.0%, картофи - с 0.2%, чай - с 0.4%, ракии - с 0.2%, бира - с 1.0%, и други.0%, и други. През ноември 2019 г. в групите на нехранителните стоки и услугите е регистрирано увеличение на цените при: цигари - с 0.2%, обувки - с 2.4%, газообразни горива за битови нужди - с 1.2%, топлинна енергия за отопление - с 3.5%, бойлери - с 1.2%, прахове за пране - с 0.5%, нови автомобили - 0.6%, дизелово гориво - с 0.1%, автомобилен бензин А95Н - с 0.1%, автомобилен бензин А100Н - с 0.5%, газ пропан-бутан за ЛТС - с 2.3%, метан за ЛТС - с 0.1%, услуги по обработка на писма - с 6.5%, пакетни услуги за почивка и туристически пътувания в страната - с 2.3%, услуги по обществено хранене - с 0.7%, козметични продукти - с 1.6%, и други.През разглеждания месец в групите на нехранителните стоки и услугите е регистрирано намаление на цените при: облекло - с 0.2%, течни горива за битови нужди - с 0.1%, мебели и предмети за обзавеждане - с 1.3%, хладилници - с 1.6%, перални и съдомиялни машини - с 0.6%, готварски печки - с 1.0%, климатични инсталации - с 0.5%, прахосмукачки - с 2.2%, международни полети - с 5.4%, мобилни телефонни апарати - с 1.1%, персонални компютри - с 1.8%, кина и театри - с 0.1%, продукти за лична хигиена - с 0.8%, и други.През ноември 2019 г. цените на лекарствените продукти и на лекарските услуги са се увеличили съответно с 0.2 и 0.1%, а цените на стоматологичните услуги остават на равнището от предходния месец. ", "date": "2019.12.16", "title": "НСИ: Индексът на потребителските цени за ноември 2019 г. спрямо октомври 2019 г. е 100.5%"}
{"url": "http://www.cross.bg/rysofili-rysiya-beshe-1620434.html", "text": "/КРОСС/ На заседание на Националния съвет на Национално движение „Русофили“ беше представена и одобрена декларация във връзка с арестите и разпитите на представители на движението. Тя гласи:През м. септември НД „Русофили“ беше подложено на безпрецедентна атака от страна на прокуратурата. Без да бъде посочен нито един факт за противозаконна дейност, бяха извършени арести, проведени многочасови разпити на членове на ръководството и повдигнато обвинение в шпионаж на нашия председател Николай Малинов.Тази прокурорска акция беше изцяло политически мотивирана.Ние, членовете на Националния съвет на Национално движение „Русофили“ изразяваме своята морална и политическа подкрепа за всички членове на ръководството на Движението, които бяха привиквани, арестувани и разпитвани. Изразяваме своята морална и политическа подкрепа за нашия председател Николай Малинов, смехотворно и абсурдно обвинен в шпионаж в полза на руски неправителствени организации. Пожелаваме на нашите другари твърдост и вярност към общите ни ценности.За какво всъщност бяхме „виновни“? Вероятно за това, че нашата организация подкрепя „зловредното влияние на Русия“ − понятие, съчинено в западни пропагандни лаборатории?И кое точно е „зловредното“ в отношението на Русия към България? Кое е „зловредното“ в дейността ни, която подкрепя добрите българо – руски взаимоотношения? Популяризирането на руския език и на руската култура ли? Издаването на книги, провеждането на конференции и осъществяването на културни програми ли? Изграждането и поддържането на паметници, съхраняващи спомена за вековните братски отношения между двата народа ли? Или обичайните празнични срещи на хора, които са свързани емоционално с Русия?Ние, членовете на НС на НД „Русофили“, разбираме, че позициите и чувствата, които открито споделяме, са в противоречие с враждебната спрямо Русия официозна политика, както и с пропагандната теза за „цивилизационна несъвместимост“ между Запада и Русия. Независимо от това ще продължим да отстояваме разбирането, че „Европа е по-силна с Русия“. Непоколебими сме своята убеденост, че България е обречена цивилизационно, ако не поддържа приятелски отношения с Русия.В скандала, на който нашата организация беше обект, ние виждаме опасен прецедент. Презумпцията за невинност е потъпкана. С какво право представители на държавни органи, на които пригласят водещи медии, говорят за шпионаж, преди съдът да се е произнесъл? С какво право се налагат в общественото мнение квалификации, неподкрепени от никакви адекватни факти?Презумпцията за невинност е завоевание на цивилизацията, постигнато с вековни борби за правата на човека. С потъпкването на презумпцията за невинност и заместването на фактите с безпочвени определения ни връщат в мракобесни времена, за които смятахме, че са отдавна в историята.Ние, членовете на ръководството на НД „Русофили“, сме убедени, че нашите позиции са патриотични и че са проява на грижа за бъдещото добруване на българския народ. Цялата ни дейност е в подкрепа на ценности, които от векове са споделяни от нашия народ и чието преследване е носело само трагедии в нашата история.Противопоставянето между русофилство и български патриотизъм е късогледо, безперспективно, а от гледна точка на истината – просто погрешно.Изказваме дълбока благодарност за подкрепата, която получихме от политически, журналистически, неправителствени и институционални среди. Тази подкрепа доказва, че имунната система на обществото срещу политическия произвол е жива. ", "date": "2019.12.16", "title": " НД „Русофили“: Презумпцията за невинност е завоевание на цивилизацията"}
{"url": "http://www.cross.bg/stavane-denya-raboti-1620413.html", "text": "/КРОСС/ Всеобщото разбиране, че ранното ставане е добра идея, която носи производителност, енергия и повече практическо време, се оказва обикновена лъжа, пишат световни сайтове. До този резултат са стигнали учени-генетици, които смятат, че ранното ставане е стрес за организма и води до усложнения в работата на всички системи в тялото.Човешкият организъм е създаден така, че през деня да работи, а през нощта да почива. Въпреки това, не всеки жител на планетата си ляга и се събужда по едно и също време.Учените смятат, че това се дължи предимно на различията в хронотипите - някои хора заспиват по-рано и стават рано, а други предпочитат да се оттеглят в царството на Морфей по-късно и да се събуждат около 12:00 часа.Този вид „естествени часовници“ са еволюционно поставени в нашето тяло, и опитът да се коригират вероятно няма да доведе до добри резултати, освен до намаляване на общата ефективност на човека. Това заключение правят учени, работещи в университета в Алабама. Излизането от естествения, така да се каже, ритъм на сън и жизненоважна дейност неизбежно ще доведе до проявата на неврологични заболявания, наддаване на тегло и дори атеросклероза.Според всеобщоприетото разбиране за да прекара напълно пълноценно деня си, човек трябва да спи от 7 до 9 часа на ден. Въз основа на това, ако човек най-накрая реши да послуша съветите на работодателите си и се събуди в 4:30, например, то тогава трябва да си легне в 21:30.Но учените отбелязват, че това не работи. В стремежа си да постигнат потенциална ефективност, хората навиват часовника си за ранно ставане, като са си легнали късно предната вечер, а това в крайна сметка води до проблеми на вегетативно-съдовия апарат на тялото. Учените експериментално са доказали, че тези, които стават преди 5 сутринта, не само не са по-ефективни, но дори вредят на здравето си.Към момента са известни 3 основни човешки хронотипа (бухал, чучулига и гълъб), като работният ден би трябвало да е съобразен със съня на човека, а не обратното. ", "date": "2019.12.16", "title": "Учени твърдят, че ранното ставане причинява болести"}
{"url": "http://www.cross.bg/sarmat-sili-raketni-1620414.html", "text": "/КРОСС/ Стратегическите ракетни сили на Русия са започнали подготовката на първия полк за превъоръжаване с ракетния комплекс \"Сармат\". Това обяви командирът на руските стратегически ракетни сили генерал-полковник Сергей Каракаев.Руските стратегически ракетни сили отбелязват 60 години от създаването си на 17 декември.\"Тече подготовка за летателни изпитания на новия ракетен комплекс \"Сармат\", която се планира да поеме бойно дежурство в Ужурското ракетно съединение в Красноярския край\", изтъкна Каракаев в интервю за вестника на руските въоръжени сили \"Красная звезда\".\"Още днес, за да се осигури превъоръжаването на първото съединение с този комплекс, започна работа по подготовката на водещия ракетен полк за превъоръжаване. Стратегическите ракетни сили са напълно подготвени новия ракетен комплекс да бъде поставен на бойно дежурство\", добави той.През 2018 г. Каракаев заяви, че превъоръжаването със \"Сармат\" е планирано да започне в ракетните полкове на Ужурската ракетна дивизия през 2021 година.Сармат (RS-28) ще замени най-тежката стратегическа ракета в света \"Воевода\" (според класификацията на НАТО - Сатана, RS-20V). Работата по разработването на проекта \"Сармат\" започна през 2011 г.Към днешна дата в космодрума \"Плесецк\" са завършени изпитанията на ракетата.Новата ракета щяла да може да атакува цели както през Северния полюс, така и през Южния, преодолявайки системите за противоракетна отбрана.", "date": "2019.12.16", "title": "Стратегическите ракетни сили на Русия започват превъоръжаване със \"Сармат\""}
{"url": "http://www.cross.bg/samokov-poskupvaneto-obshtinata-1620415.html", "text": "/КРОСС/ В Самоков излизат на протест срещу поскъпването на водата, съобщава bTV.Местните се опасяват от водна криза като тази в Перник. Те вече са подали жалба за увеличението на цената в Административния съд.Протестиращите обясниха, че от 1,55 лева за кубик от 1 ноември цената на водата е скочила до 2,59 лева. Според тях за район като Самоков, който никога не е бил застрашаван от безводие, това е много.Жителите на града посочиха, че протестът цели решението да се преразгледа.\"Никой не е излязъл да обясни защо се увеличава водата, какви са мотивите за увеличението. Протестираме и срещу начина, по който то влиза в сила\", заяви една от протестиращите.Кметът на Самоков Владимир Георгиев също изрази несъгласие с поскъпването на водата. Той посочи, че общината от години заделя от бюджета си за ВиК. Според него е трябвало да се направи обществено обсъждане, така че хората да знаят как са правени инвестициите.По думи на Георгиев в общината не са били уведомени за поскъпването. Знаехме за общото събрание на асоциацията, на което общинския съвет на Самоков категорично не подкрепи бизнес плана, поясни той.От своя страна Иван Зашев - главен юрист на областна администрация в София-област, обяви, че решението ще се обжалва. Той бе категоричен, че преди да се вземе такова решение, то трябва да се съгласува с Асоциацията на ВиК и да се направят консултации с потребителите.От ВиК дружеството в града и от София-област съобщават, че ще присъстват на протеста в 17, 30 часа, за да отговорят на въпросите на гражданите.", "date": "2019.12.16", "title": "В Самоков излизат на протест заради драстично поскъпване на водата"}
{"url": "http://www.cross.bg/posoka-byrgas-lenta-1620417.html", "text": "/КРОСС/ До 17 ч. днес движението в участъка от км 17 до км 19 на АМ \"Тракия\" в посока Бургас се осъществява в активната лента поради ремонт на мантинели. Шофьорите да се движат с повишено внимание и съобразена скорост, като спазват пътната сигнализация.", "date": "2019.12.16", "title": "От км 17 до км 19 на АМ \"Тракия\" в посока Бургас се осъществява в активната лента"}
{"url": "http://www.cross.bg/marko-bottega-bazilikata-1620419.html", "text": "/КРОСС/ През последната година модната общност се включва в много значими каузи, давайки решение на настъпили кризисни ситуации. През април миналата година много модни гиганти дариха милиони за възстановяването на Нотр Дам в Париж, след пожара, който нанесе сериозни щети върху символа на френската столица.Сега Венеция се възстановява след големите наводнения, от които е пострадала базиликата Сан Марко – най-известната катедрална църква на италианския град, която е един от образцовите примери за византийска архитектура.Италианският моден бранд Bottega Veneta обеща да поеме разноските по възстановяването на Сен Марко, обединявайки силите си с организацията Venetian Heritage. Най-пострадали са мозаечният под и мраморните прегради на базиликата.Средствата ще бъдат събирани до 29 декември, като 30 процента от продажбите на чанти от BV Basic, Marie, BV Angle и Arco ще бъдат прехвърлени във фонда. ", "date": "2019.12.16", "title": "Bottega Veneta ще плати реставрацията на катедралата Сан Марко във Венеция"}
{"url": "http://www.cross.bg/dekemvri-kontzert-sofiya-1620416.html", "text": "/КРОСС/ Любимата ни и единствена за сега, съвременна, българска банда, която твори и живее зад граница -  ни кани на най-големия си до сега  - на  в столичния клуб “Music Jam”! Междупразничното събитие в София ще има продължение в  в клуб “Барбоса” и в  в “Bee Bop Café”.Симпатичната четворка от Манчестър (понастоящем) ще изпрати годината повече от подобаващо - с цели три концерта на родна земя и сред най-големите си фенове и приятели.Последното участие на бандата у нас бе в края на лятото, когато на открито в “Маймунарника” се събраха стотици млади хора – ценители на музиката на Hayes&Y. Тогава момчетата представиха последното си и съвсем ново тогава ЕP \"safeplace\".На 28 декември в един от най-новите и добре оборудвани музикални клубове в София - “Music Jam”, Hayes&Y ще представят добре подбран, стегнат, изцяло авторски сет.За първи път на живо пред родна публика четворката ще изпълни последния си сингъл - “Disaster” наред с най-доброто, което е създала до сега.Песента “Disaster” излезе официално през ноември тази година и определено можем да кажем, че отзивите на феновете и на критиката (и у нас и на Острова) са отлични. Видеото вече има хиляди слушания в музикалните платформи и гледания в you tube. - продължават още те.На 28 декември съпорт на Hayses&Y ще са Kраси Москов с DJ сет и друга успешна и интересна бг банда - Jin Monic. и за трите страхотни събития с главен герой Hayse&Y се продават с пълна сила, както следва: *  За концерт на  в клуб “Music Jam” билети се продават в системата на Bilet.bg.*  За концерт на  в клуб “Барбоса” билети можете да закупите направо от бар Barbossa.* За концерт на  в “Bee Bop Café” билети можете да намерите в системата на Bilet.bg", "date": "2019.12.16", "title": "Hayes&Y с голям концерт в София на 28 декември"}
{"url": "http://www.cross.bg/nyama-kantardzhiev-sofiya-1620420.html", "text": "/КРОСС/ В София вече има респираторен синцитиален вирус - вторият почти толкова опасен за децата, колкото и грипният вирус. Това заяви за БНТ проф. Тодор Кантарджиев.По негови думи в момента в страните от европейския регион на Световната здравна организация умерено разпространение на грип има само в Грузия и Северна Ирландия, не и у нас.Той обясни, че респираторният синцитиален вирус причинява инфекция на най-малките въздухоносни пътища на белия дроб. Миналата седмица са били регистрирани два случая в столицата.Проф. Кантарджиев посочи, че обикновено вирусът протича заедно с грипа. Сега обаче го е изпреварил. Той обясни, че най-сериозен риск има за недоносените деца. Инфекцията е опасна за деца до 5-годишна възраст, както и за много възрастни хора.По негови думи все още не е късно да си сложим противогрипна ваксина.Докато има отворени прозорци в градския транспорт, в София няма да има грип или поне няма да има бурно разпространение на грипа, увери той и препоръча да не се контактува с болни хора, а те да си стоят у дома с маски и да поддържат хигиена на ръцете.Относно мръсния въздух в София проф. Кантарджиев заяви, че положението не е чак толкова трагично и няма чак такова замърсяване. Той посъветва, когато има мъгла, температурите са ниски и няма вятър, да не се разхождаме дълго време и да използваме шал.", "date": "2019.12.16", "title": "В София вече има респираторен синцитиален вирус"}
{"url": "http://www.cross.bg/madrid-rezyltata-sekretar-1620421.html", "text": "/КРОСС/ Генералният секретар на ООН Антониу Гутериш заяви, че е разочарован от резултата на Конференцията за климатичните промени (COP-25) в Мадрид, съобщи Асошиейтед прес.Преговорите в Мадрид приключиха в неделя, като преговарящите отложиха за догодина ключовото решение как да регулират световния пазар за въглеродни емисии.Гутериш заяви, че „международната общност пропусна важна възможност да покаже по-голяма амбиция за намаляване на последствията от климатична криза“.В заключителната декларация от Мадрид се говори за „спешна нужда“  да се намалят емисиите на парникови газове в съответствие с Парижкото споразумение от 2015 г. Но в нея отсъства изрично изискване страните догодина да внесат по-амбициозни предложения за целите за парниковите емисии - нещо, за което настояваха развиващите се страни и природозащитниците.", "date": "2019.12.16", "title": "Генералният секретар на ООН е разочарован от резултата на конференцията за климата"}
{"url": "http://www.cross.bg/izbori-zhenite-obedinenieto-1620418.html", "text": "/КРОСС/ Преминалата кампания на местни избори отчетоха членовете на НС на Обединението на жените-социалистки. Катя Николова, председател на обединението, очерта резултатите като добри и сподели постигнатото: \"Общият брой избрани съветници от БСП в Местни избори 2019 г. е 1035, от които жените са 31,6%, като броя на избраните жени за съветнички се увеличава леко от 307 на 328 в сравнение с миналите Местни избори през 2015 година.Кметове на общини от БСП са Донка Михайлова-Троян, Любка Александрова-Левски и Соня Георгиева-Добричка община. Избраните жени – кметове на кметства са общо 56, като найголям е техният брой в област Пловдив – 7\".Членовете на обединението споделиха добри практики от преминалите избори, но и своите тревоги относно провеждането на предизборната кампания, манипулирането на изборните резултати, високия процент на корпоративен вот, особено в малките общини, в които общината е един от малкото работодатели.Избраните жени-социалистки за кметове на общини, на кметства и общинските съветнички трябва да засилят своята роля в самоуправлението на общините, да бъдат активни и коректив при вземането на решения, около това се обединиха членовете на НС на ОЖС.Тяхната отговорност е голяма, коментира Катя Николова и пожела на всички представителки на БСП да бъдат отговорни към своите съграждани и да работят за силна и отворена към хората местната власт през следващите четири години. Заседанието, което бе последно за тази година взе решение и за стартиране на отчетно изборната кампания в Обединението.Събранията на общинските и районните клубове ще се проведат в периода от 15. 01. до 15. 02. 2020 год., като на тях ще бъде направен отчет за дейността им в мандата, както и анализ на участието и резултатите отМестни избори 2019 г. Членовете на Обединението ще трябва да утвърдят и мерки за подобряване организационното състояние на общинските клубове, за разширяване на тяхното влияние и планиране на дейността им.Основен акцент ще е и активното включване на жените при решаване на местните проблеми и равнопоставеността на половете; отваряне към симпатизанти и НПО, за решаване проблемите не само на жените и децата, но и на населението като цяло и активиране на контактите с женските организации от други политически партии.", "date": "2019.12.16", "title": "Увеличение на жените в местната власт отчетоха от Обединението на жените-социалистки в БСП "}
{"url": "http://www.cross.bg/dzhonsun-premier-golemi-1620422.html", "text": "/КРОСС/ Британският премиер Борис Джонсън ще започне седмицата след изборната си победа с размествания в кабинета. Седмица, в която депутатите ще се завърнат на работа във вторник, новата парламентарна сесия ще бъде открита официално с традиционната реч на кралицата в четвъртък, а в петък ще бъде внесено законодателството за Брекзит.Очаква се Борис Джонсън да използва внушителното си мнозинство от 80 места в Камарата на общините и да изгради възможно най-добрия екип, за да извади Обединеното кралство от ЕС на 31 януари.Очакванията на този етап са, че няма да станем свидетели на големи рокади, но някои депутати могат да получат големи повишения след изявите им в предизборната кампания, докато други бъдат понижени заради сериозни гафове.В категорията на последните попада и един от най-изявените брекзитиери – лидерът на Камарата на общините Джейкъб Рийс-Мог, който изчезна от сцената след неадекватните му коментари за големия пожар в „Гренфел тауър“ в Лондон.Други застрашени са министърът на търговията Лиз Тръс и министърът за Северна Ирландия Джулиън Смит - верен съюзник на Тереза Мей, който беше изолиран по време на кампанията.Бившият министър на отбраната Пени Мордант обаче може да се завърне на бял кон като награда за това, че подкрепи сделката за Брекзит на Джонсън, след като стана премиер. Тя беше уволнена от Джонсън, защото подкрепи другия основен претендент за лидер на торите Джеръми Хънт, но за оказаната впоследствие подкрепа се очаква тя да бъде възнаградена.Хора като Майкъл Гоув и заместник министърът на финансите Риши Сунак също могат да очакват големи повишения заради отличните им медийни изяви в кампанията.", "date": "2019.12.16", "title": "Британският премиер Борис Джонсън започва седмицата с размествания в кабинета"}
{"url": "http://www.cross.bg/priklyuchi-yspeshno-operatziyata-na-godishnoto-blusnatoto-ot-kola-na-nso-1620449.html", "text": "/КРОСС/ Приключи лицево - челюстната операция на 14 годишното момче, пострадало, преди няколко дни на бул. \"Драган Цанков\" в София, съобщиха от болница \"Св. Анна\".\"Извършено беше манулано-инструментално наместване на носни кости, извадиха се парчетата от счупените зъби на горна челюст и беше фиксирана фрактурата на долна челюст\" поясни д-р Константин Димов от клиника по ЛЧХ на УМБАЛ\"Св. Анна\"-София АД.По думите му операцията е била успешна, но няма да е последна. На пациента му предстои и зъбна рехабилитация. ", "date": "2019.12.16", "title": "Приключи успешно операцията на 14-годишното, блъснатото от кола на НСО"}
{"url": "http://www.cross.bg/dzhambazki-siderov-ataka-1620403.html", "text": "/КРОСС/ „Джамбазки е хванат с 1.5 промила алкохол, отчетени от дрегер. Спокойно можеше да прегази някой, защото е карал до Боровец и обратно, а не както лъже, че само е преместил колата”, коментира Сидеров.Той запита кой крие евродепутата Джамбазки и по този начин му спестява наказателно преследване и присъда от 1 до 3 години затвор и предположи, че това може да са Каракачанов, шефът на МВР Младен Маринов, премиерът или главният мюфтия.По думите му в момента властимащите правят така, че зам.-председателят на ВМРО да получи административно наказание – глоба, вместо да понесе последствията от действията си.Сидеров се зарече, че ще направи всичко възможно, за да докаже измамата и Джамбазки да понесе пълна отговорност за деянието си.Според лидера на АТАКА евродепутатът трябва да целува ръцете на вътрешния министър, премиера и шефа си - вицепремиер и министър на отбраната, за чадъра, който опънаха заради това, че е член на ЕП.Сидеров е на мнение, че обществото и медиите трябва да настояват да разберат защо е подправена кръвната проба на Джамбазки. Председателят на АТАКА е категоричен, че Джамбазки трябва да понесе наказателна отговорност.По думите на бивш служител на МВР има много неясноти относно взетата проба на члена на ВМРО и вариантите за нейното подправяне са не един и два.„Защо телевизията на братя Домусчиеви – Нова, телевизията на Келнер – бТВ, и телевизията на Кошлуков – БНТ, не зададоха важния въпрос – кой подправи пробата на Джамбазки. Ясно е, че са се намесили от най-високо ниво. Въпросът е „Защо”. Защо само АЛФА задава този въпрос? На най-високо ниво държавната власт се е погрижила да направи чадър и да прикрие престъплението, което е извършил Ангел Джамбазки”, коментира Сидеров.Заради сериозното провинение на евродепутата от ВМРО АТАКА настоява Джамбазки да напусне Европарламента, от който получава 15 хил. евро месечна заплата.", "date": "2019.12.16", "title": "Сидеров: Кой отърва Джамбазки от затвора? Каракачанов, премиерът, МВР шефът или главният мюфтия?"}
{"url": "http://www.cross.bg/gorivo-potok-nyama-1620404.html", "text": "/КРОСС/ - Не мисля, че ще има проблеми. Газовата връзка с Турция е вече готова. Дори да допуснем, че преговорите между Украйна и Русия не доведат до продължаване на изтичащия в края на т.г. договор, ние имаме резервен вариант. Но не мисля, че ще се стигне до спиране на транзита. Заради това и Владимир Путин беше толкова лежерен в предупрежденията си към България. Съвсем друга щеше да е ситуацията, ако България се беше оказала препъни-камъкът за прекратяването на руския транзит през Украйна. Дания забави строителството на \"Северен поток 2\" и това направи невъзможно прекратяването на транзита през този сезон, защото няма никакви други алтернативи за снабдяването на Западна Европа. Има и друг момент. Във финансов план доставката на газ през Турция ни излиза по-евтино. Румънците в последните месеци драстично увеличиха транзитната такса.- Да, тази връзка позволява такъв транзит. Но проблемът в момента не е с него. Проблемът е в транзита към Сърбия и Унгария.- Докато не е построен и пуснат в експлоатация газопроводът, такава опасност има. Ние сме световноизвестни рецидивисти в провалянето на геостратегически енергийни проекти. Няма друга такава държава. Ние си проваляме собствените проекти, но страните около нас си защитават националните интереси. \"Южен поток\" няма, но има \"Турски поток\".През 2005 г. се опитвахме да убедим Русия, че не е нужно целият й транзит да минава през Турция, а да мине и през България, страна от ЕС. Беше трудно, но руснаците повярваха на България. За съжаление обаче ние сами прекратихме \"Южен поток\". Не бива да се заблуждаваме с никакви сенатори. Те дойдоха през 2014 г., а договорките по \"Южен поток\" бяха приключили седем години по-рано, а 2008 г. беше подписано междуправителственото споразумение. Какво правиха през това време българските правителства? Дори Пламен Орешарски не го спря. Той обяви, че го спира, но работите по \"Южен поток\" продължиха.Проектът го спря новото правителство на ГЕРБ. Тогава окончателно приключиха илюзиите на Русия, че Борисов като дойде на власт, работите ще потръгнат. Същата беше историята с \"Набуко\".Американците идваха тук да ни обясняват, колкото е хубав този проект, но както ни го обясняваха, така се и оказа, че подкрепят Трансадриатическия газопровод. Сега тръбата минава през Гърция. Мисля, че нещата с \"Турски поток\" вървят горе-долу добре. Съобразили сме се с изискванията на Третия енергиен пакет на ЕС. Що се отнася до американските санкции - \"Турски поток\" свършва на границата с Турция. В България ще има хъб \"Балкан\" (смее се). - Сега можем, но само частично. Тръбопроводните доставки не можем да заменим, защото нямаме изградена нужната мрежа. Чисто финансово сега втечненият газ е по-евтин от този по газопроводите. Скоро ще имаме нови цени от \"Газпром\". Мисля, че на руснаците им светна лампичката, че със сегашните цени, особено с ангажиментите, които са поели към ЕС, те губят пазари и пари. Не е казано, че сме вечно вързани за руския газ. Но няма и как да влезем в тезата на американската администрация, че доставките на газ от Русия заплашват националната сигурност на България. С какво я заплашват - че вече 40 години получаваме и транзитираме газ? - Трябва да сме наясно, че по договора за ЕВРАТОМ има създадена специална европейска агенция за снабдяване (ESA) и тя има за задача да осигури диверсификацията на ядреното гориво. Ние няма къде да избягаме от това. Тук обаче започват \"но\"-тата. Защо България трябва да плати поредния опит на \"Уестингхаус\" да разработи ядрено гориво за руски ядрени централи? Още през 90-те години един от 1000-мегаватовите реактори в чешката АЕЦ \"Темелин\" беше зареден с американско гориво, но след по-малко от две години, договорът беше прекратен. Чехия проведе нов търг, спечелен от руската компания ТВЕЛ. По-късно в Украйна беше проведен мащабен експеримент с използването на американското гориво, но резултатите не бяха задоволителни. Засега няма готово чуждо ядрено гориво, което да бъде предложено за \"Козлодуй\". Междувременно руснаците усъвършенстваха тяхното гориво, което има по-дълга кампания, зареждат се 10% по-малко касети, има по-малко отработено ядрено гориво. За да изпълним обаче задълженията си към тази европейска агенция, ние сме поели ангажимент да не зареждаме с новото гориво Пети блок на АЕЦ \"Козлодуй\". Там ще използват старото гориво от Русия. До 2025 г. САЩ трябва да изработят своето гориво, да направят разчетите за съвместимост на едното с другото гориво, да предоставят на Агенцията за ядрено регулиране оценката си за безопасността. Тя да даде своето заключение и чак тогава да започне изпитателното зареждане на Пети блок с определен брой касети. Този процес не може да приключи преди 2025 г. - Продължавам да се надявам, защото няма безплатна енергия. Колкото и да говорим за възобновяемите източници (ВЕИ), те не решават проблемите с непрекъснатото електроснабдяване на страната. Вижте Германия - над 300 млрд. евро похарчиха за ВЕИ, инсталираха над 60 хиляди мегавата мощности, но да не би да си намалиха вредните емисии? А колко се покачи цената на електроенергията? Да не говорим пък за емисиите от въглищните централи. Има ТЕЦ-ове, които са заплашени да бъдат затворени след няколко години. Това е проблем, за който нито правителството, нито опозицията казва какво ще се случи в комплекса \"Марица изток 2\". Целият регион остава без поминък. Никой няма план, но всички отиват в Стара Загора и се бият в гърдите как ще запазят българската въглищна индустрия.- Да, или както стана с малките реактори на \"Козлодуй\", дето все се борихме и ги защитавахме. Просто има някои истини дето някой трябва да се кажат, колкото и да са неприятни, и да се започне да се търси решение каква икономика, какъв поминък ще се създава този регион. Освен това, с какво ще заместим отпадащите от енергийната система ТЕЦ-ове? Освен АЕЦ \"Белене\" нямаме друга алтернатива. - Проблемът на атомната енергетика е един - огромната първоначална инвестиция. После оперативните разходи са много ниски. Затова, когато се строят АЕЦ, това се прави с някакви държавни гаранции. Нито един инвеститор не иска да харчи десет години огромни пари за строителство, а после да чака 15 години да се възвърнат. Смея се, когато чета как експертите от САЩ казвали, че \"Белене\" може да се строи на пазарен принцип. Добре, но този пазарен принцип, както е заложен, дава тази централа директно в ръцете на държавните \"Росатом\" или Китайската национална ядрена корпорация, които имат парите. Никой друг не би искал да поеме този риск, без някакво съдействие от държавата. - Ние сме си в хаос и то не от вчера. ТЕЦ \"Марица изток 2\", \"Топлофикация София\", НЕК са компании, които са в необявени фалити. Когато започне да се влошава икономическата ситуация в света, всичко това ще лъсне изведнъж, защото държавата няма да има пари да пълни \"дупки\". През 1995 г. започнахме реформа, която трябваше да прекрати субсидирането на губещите предприятия. Пак сме там в началото и трябва да спасяваме фалиралата енергетика.  *Източник: ", "date": "2019.12.16", "title": "Румен Овчаров: Провалът на енергийни проекти стана рецидив"}
{"url": "http://www.cross.bg/pernik-ypravlenie-basmadzhiev-1620405.html", "text": "/КРОСС/ Три ракии е изпил шефът на Пътното управление в Перник Петър Басмаджиев, който беше задържан да шофира пиян. Това е обяснил самият той пред патрулните полицаи, съобщи тази сутрин Слави Лазов - началник сектор \"Пътна полиция\" в ОДМВР-Перник.\"При обход на патрулите в неделя сутринта около 03:30 часа е спрян за проверка в централна градска част на Перник. Извършената проба е отчела 1,66 промила. Признал е пробата, но е отказал кръвна проба в присъствието на доктора. Признава, че е употребил алкохол, няма конфликт с полицията \", добави Лазов.В отговор на въпрос той потвърди, че служителите на реда са познали Басмаджиев, но по думите му това не би трябвало и не е имало значение. Той е бил хванат близо до дома му.Той уточни, че е започнало бързо досъдебно производство, а материалите са предоставени на разследващия полицай. По закон такова провинение се наказва със затвор от 1 до 3 години затвор и отнемане на шофьорската книжка.Петър Басмаджиев е шеф на Пътното управление в Перник едва от месец. Бил и кандидат за общински съветник. Преди това се е занимавал с частен бизнес, участвал е и в приватизационни сделки.Очаква се днес той да бъде уволнен, съобщи БНТ.Случилото се става само дни, след като да шофира след употреба на алкохол беше хванат и евродепутатът Ангел Джамбазки. Дрегерът показа 1,5 промила, но резултатът от кръвната проба е 1,2 и се очаква той да получи само административно наказание.\"Срам ме е от постъпката ми\", заяви Джамбазки, който разкри, че е пил три чаши вино.", "date": "2019.12.16", "title": "Шефът на Пътното управление в Перник шофирал след три ракии"}
{"url": "http://www.cross.bg/otpadutzi-obyasni-yavoretz-1620410.html", "text": "/КРОСС/ В габровското село Яворец се складират отпадъци, фирмата работи в селото от 2017 година. Това не са отпадъци, това е суровина – полиетилен и полипропилен, обясни в предаването „Тази сутрин” инвеститорът. Според него суровината трябва де се сортира и да се рециклира, тя идва от Италия, от Англия и от България. Има компетентни органи, които правят проверки постоянно, последната проверка беше на 11 октомври от екоинспекция, обясни още инвеститорът. \"Ако те са намерели нарушение, няма да имаме право да продължаваме да работим\", отбеляза Микеле Лоскалцо. Имаме фактури, които показват, че купуваме материали. Има сключени договори, с които се купува суровината\", каза още той. Той обясни още, че на площадката се отделят различни видове отпадъци – след сортирането им се предават на фирми за преработка в България.  По думите му след сортирането остават от 5% до 10% отпадъци, но той се депонира. Хората от селото обаче са притеснени от миризмата, която се носи и от това, че може отпадъци да попаднат в реката, от която се поливат зеленчуковите градини в селото.Местните хора са притеснени и от намерението на инвеститора да разшири дейността си.Има инвестиционно предложение от фирмата на Микеле Ласкалца, притеснява ни, че ще се ползва от 50 до 100 тона вода, безводието в Яворец е факт, лятно време минаваме на режим, отбеляза  Христо Трифонов, жител на село Яворец.В новото инвестиционно предложение се иска да бъдат обработени материалите, които се сортират, да бъдат във вана с утаител и след това отпадните води да бъдат включени в  канализацията на селото, обясни още той. От екоинспекцията все още съгласуват новото инвестиционно предложение.", "date": "2019.12.16", "title": "Защо боклук от Италия се складира в село Яворец и спазени ли са българските закони?"}
{"url": "http://www.cross.bg/raneni-teritoriyata-kozlodyii-1620452.html", "text": "/КРОСС/ Двама души загинаха, а други двама са тежко ранени при инцидент по време на строителни работи на площадка на държавното предприятие „Радиоактивни отпадъци“ в Козлодуй.Пред „Хоризонт“ директорът на АЕЦ „Козлодуй“ Наско Михов опроверга излязлата в някои медии информация, че инцидентът е станал на територията на атомната централа.Това не е на територията на АЕЦ „Козлодуй“, а на държавното предприятие „Радиоактивни отпадъци“, което е в непосредствена близост до нас. Разбрах, че става дума за работници от външна фирма, която работи по изграждането на радиоактивното хранилище. Няма никаква връзка с АЕЦ „Козлодуй“ това нещо“, каза Наско Михов.", "date": "2019.12.16", "title": "Загинали и ранени на площадка за радиоактивни отпадъци до АЕЦ „Козлодуй“"}
{"url": "http://www.cross.bg/nedyalkov-avramova-deiinosti-1620406.html", "text": "/КРОСС/ Участъци от автомагистрала \"Хемус\" се строят без разрешителни, алармира депутатът от \"БСП за България\" Милко Недялков по време на парламентарния контрол.По думите му един от тях е в района на пътен възел \"Боаза\", Тетевенска община. Разрешително има само за изграждането на 1,6 км от трасето, намиращо се в близост до река Вит. Недялков разполага с два рекламни клипа на \"Автомагистрали\" от ноември и от края на октомври, от които ясно се вижда, че има строителство.Регионалният министър Петя Аврамова се оплете в обясненията си, но призна, че в участъка са извършвани работи по реконструкции на електрическата мрежа и на водопровод и че се правят насипи, монтиране на тръби и други дейности.Преди дни стана ясно, че са започнали строително-монтажни работи по АМ \"Хемус\" в участъци и подучастъци, за които няма надлежно издадено разрешение за строеж, подчерта Недялков.По думите му един от тези е след километър 87+800 в района на пътен възел \"Боаза\", Тетевенска община. В момента има разрешително за строежа на 1,6 км от трасето, намиращи се в непосредствена близост до въпросния участък на река Вит, обясни Недялков. Народният представител попита министър Аврамова за кои части от аутобана от км 87+800 до км 166+144 до Летница има строително разрешение.Той настоя за отговор в кои участъци от трасето има извършени строителни дейности и кой е техният извършител. Недялков поиска информация има ли действия, предприети от Дирекцията за национален строителен контрол по законосъобразността на строителните дейности.\"Министър Аврамова се пооплете в отговорите си. Първо отговори, че до момента няма отсечки от магистралата, на които са извършвани строително-монтажни работи без разрешителни. После призна, че в посочения участък са извършвани работи по реконструкции на електрическата мрежа за ниско напрежение и на водопровод, както и че се изпълняват насипи, монтиране на тръби и др. дейности\", коментира за ДУМА Недялков.\"След това министърката преразказа отново хронологията около проверките за разкопаването на коритото на река Вит, които са публично известни. Аврамова поясни, че са направени необходимите изпитвания от акредитирана лаборатория, но не уточни какви са те\", разказа Недялков. Той й направил реплика, че проблемът изобщо не е като описания от нея.Има строителни дейности на магистралата непосредствено до река Вит, категоричен е Недялков.Той разполага с два рекламни клипа на \"Автомагистрали\" от ноември и от края на октомври, от които ясно се вижда строителство. Точно на това място няма строително разрешение и затова няма законно строителство, призовавам да се сезират компетентните органи, настоя Недялков. Без да конкретизира, министър Аврамова обещала да предприеме необходимите мерки и го уверила, че усилията й ще бъдат насочени към това автомагистралата да бъде образцов обект.", "date": "2019.12.16", "title": "Строят АМ „Хемус” без разрешителни"}
{"url": "http://www.cross.bg/elhovo-kraii-katastrofa-1620409.html", "text": "/КРОСС/ Мъж загина в катастрофа между автомобил и ТИР с румънска регистрация край Елхово днес. Починалият е шофьорът на автомобила. Заради инцидента движението беше ограничено за часове и се пренасочваше по обходен маршрут. По първоначална информация колата се е завъртяла и се е ударила челно в ТИР-а.Случаят се разследва.", "date": "2019.12.16", "title": "Мъж загина при катастрофа на ТИР и кола край Елхово"}
{"url": "http://www.cross.bg/nasilie-sblusutzi-stranata-1620411.html", "text": "/КРОСС/ Втора поредна вечер на насилие в ливанската столица Бейрут. Най-малко 60 души бяха ранени по време на многохиляден антиправителствен протест, след като се стигна до насилие и сблъсъци между полицията и демонстранти. Мирните протести срещу правителството и икономическата криза в страната започнаха през октомври и бързо прераснаха в сблъсъци. Заради демонстрациите министър-председателят на страната подаде оставка, но към момента опитите да бъде сформирано ново правителство остават неуспешни. Днес парламентът отново ще обсъди възможните кандидати за премиер, като се очаква бившият министър-председател отново да се върне на поста си.", "date": "2019.12.16", "title": "Насилие и десетки ранени при многохиляден протест в Бейрут"}
{"url": "http://www.cross.bg/detza-kardam-maiikata-1620408.html", "text": "/КРОСС/ Росица, майката на шестте деца от генералтошевското село Кардам, едно от които - 9-годишният Стефан, почина, е напуснала дома им преди дни. Това съобщи в социалната мрежа организаторката на благотворителната кампания в подкрепа на семейството Вили Димитрова от Генерал Тошево.\"Научихме, че са давани пари на ръка на майката, които не са стигнали нито до децата, нито до бабата и дядото\", обясни Димитрова пред \"Про нюз\"-Добрич. Тя призова пари на ръка повече на никого да не се дават, а желаещите да помогнат, да го правят чрез поставените кутии за набиране на средства или по банков път.Кметът на село Кардам Георги Събев каза, че няма информация дали майката на децата е изчезнала и с какви пари. Обясни, че от бабата научил, че Росица е отишла за няколко дни във Варна.\"Кога ще се прибере и има ли намерение да се прибира - нямам такава информация\", каза още Събев.Междувременно в социалната мрежа се появиха доста коментари на възмутени от поведението на Росица. Много от тях настояват да й бъдат отнети родителските права над петте й деца и да бъдат присъдени на бабата и дядото.Припомняме, че 9-годишният Стефан почина в дома си в с. Кардам на 27 октомври. Две от сестрите му бяха лекувани в болница във Варна, едната бе в критично състояние с увреждане на сърцето. Другите три деца от семейството бяха приети в МБАЛ в Добрич.По официални данни на прокуратурата смъртта на момчето и здравословните проблеми на другите пет деца са причинени следствие отравяне с газ фосфин, който е отделен от отрова за гризачи, поставена в къщата на семейството.Бащата на децата е в затвора.", "date": "2019.12.16", "title": "Майката на малкия Стефан от Кардам, който почина, е напуснала селото с част от парите за другите деца"}
{"url": "http://www.cross.bg/sezon-draganov-tyroperatori-1620412.html", "text": "/КРОСС/ Големите ни ски и SPA курорти имат големи надежди за зимния сезон. Сезонът обаче е заплашен от редица проблеми, а сред тях е топлата зима, която метеоролозите вещаят поне за декември.\"Тази година за пръв път имаме огромен проблем, че още не знаем цените на лифт картите в Банско и Боровец. Въпросът е какви изводи ще си направят ски туроператорите. България загуби големи туроператори в последните години. Позиционираме се като регионален ски курорт\", алармира Димитър Попов от Асоциацията на българските туроператори пред Bulgaria ON AIR.Доц. Румен Драганов от Националния борд по туризъм е изненадан, че още няма цени на лифт картите и се съгласи, че има забавяне, което тревожи туроператорите. \"Зимният сезон се движи общо взето добре. Очакваме през зимата да имаме около 1,6 млн. души, които ще влязат от чужбина. Още сме в есенния туристически сезон. Зимата за нас като сезон е между 22 декември и 22 март\", посочи доц. Драганов и подчерта, че не трябва да се концентрираме само върху ските и сноуборда, които са съсредоточени в едва няколко процента от зимните туристи.По думите му има много неща, които трябва да се направят, за да се привлекат повече туристи у нас. \"От една страна на нас ни липсва браншът. Къде са хотелиерите да управляват цялата тази политика, свързана със съответната дестинация и вид туризъм. Трябва да вървим към национална туристическа организация,която да обедини усилията на бранша и държавата\", обясни доц. Драганов в \"България сутрин\".Димитър Попов от Асоциацията на българските туроператори отбеляза, че имаме убийствена конкуренция на база на хотелиерите, както и свръхпредлагане на леглова база.Според Румен Драганов цените в курортите ще продължат да се увеличават. Въпреки това Боровец се явява на последно място в Европа като цени, уточни той.", "date": "2019.12.16", "title": "Зимният туристически сезон е заплашен, не са ясни цените на лифт картите"}
{"url": "http://www.cross.bg/rodeni-na-dekemvri-1620395.html", "text": "/КРОСС/ , актьор;, финансист;, писател, журналист;, изобретател;, скулптор;, управител на \"Българска консултантска организация\" ЕООД, член на УС на КРИБ; ", "date": "2019.12.16", "title": "Родени на 16 декември"}
{"url": "http://www.cross.bg/monitor-tryd-chasa-1620396.html", "text": "/КРОСС/  - Нов риск за парите ни, след като вече ще се плаща онлайн и без банкова карта; - 59 магазина на „Кауфланд\" осигуряват развитие на близо 5000 души в България; - Хранят болни за 3 лева на ден;- По-малко болни работници харчат повече пари от бюджета; - КАТ в масова акция за джигити по булевардите след инцидентите с деца; - Още 3 млрд. лева европари за пътища и градове; - България ще загуби стотици милиони от евро фондовете за 2019 г.; - Анонимни алкохолици влязоха зад решетките; - Вдигат с 40% пенсиите в Румъния; - Успоредно с местните налози расте и кметският щат; - 22 000 тежки машини в София минават без увеличение на данъка;- Бюджетът плати 7200 лева за хавлии на студентските лидери; - Регионалният министър Петя Аврамова обяви: Възраждат 39 града с 1,6 млрд. лева; - София - бизнес център за хора с големи заплати; - Александър Георгиев, изпълнителен директор на Фонда на фондовете: Разработихме инструменти, облекчаващи финансирането за всеки етап от развитието на една компания; - Георги Стойчев, ръководител на екипа, работил по рейтинга на висшите училища: Най-високи доходи могат да очакват студентите в инженерните и здравните направления;- Алекси Стратиев, експерт по пътна безопасност: камери да установяват автоматично нарушенията на пътя; - Племенницата на поета Мая Вапцарова: Стиховете на Вапцаров са конфискувани при обиск; - Проф. Ханс Беарбоом, шеф на клиниката по оториноларингология и пластична хирургия на \"Шарите\" Берлин пред \"Труд\": Стволовите клетки ще преборят рака; - Схемата за „умен\" транспорт; - Могат ли Илф и Петров да се нахранят в нашенска болница; - На Радев хем му се иска, хем не му стиска; - Метене на улици за фалшиви сигнали;- Време за журналистика; - Средата за бизнес в България се влошава; ", "date": "2019.12.16", "title": "Преглед на печата за 16 декември"}
{"url": "http://www.cross.bg/dyshi-shtata-vreme-1620397.html", "text": "/КРОСС/ Шестима души в два щата са загинали при произшествия, предизвикани от лошото време, заявиха властите.Зимна буря, обхванала средната част на САЩ в неделя, създаде опасни условия за шофьорите, като на някои места движението беше парализирано заради десетки катастрофи.Бурята обхвана район от Скалистите планини до Средния Запад, съобщи Националната метеорологична служба.Очаква се фронтът да удари Източното крайбрежие в понеделник, съобщи телевизия NBC.Около 13 милиона души от Колорадо до Кънектикът са под предупреждения за опасно време, тъй като фронтът може да засегне до 39 милиона души в 16 щата.", "date": "2019.12.16", "title": "Шест жертви взе страховита зимна буря в САЩ"}
{"url": "http://www.cross.bg/opasnost-temperatyrite-shotlandiya-1620398.html", "text": "/КРОСС/ До 5 сантиметра сняг в комбинация с нетипично ниските температури предизвикаха транспортен хаос и задръствания в някои части на Великобритания.Снежни виелици връхлетяха Уелс и Шотландия, като на места температурите паднаха до -8 ° C.Властите издадоха серия от предупреждения за опасност от заледявания за Шотландия, Северна Ирландия, както и за Англия и северен Уелс. Агенцията по околна среда е издала и 10 предупреждения за опасност от наводнения за цялата страна. Очаква се и силен дъжд и вятър, като температурите ще паднат до 4-6°C.Температурата в Лондон е малко по-висока отколкото в останалата част на страната, но в британската столица вали силен дъжд, придружен с бурен вятър.Метеорологичната служба на страната предупреди, че опасност от поледици ще има и в понеделник сутринта. ", "date": "2019.12.16", "title": "Снеговалеж във Великобритания предизвика хаос по пътищата"}
{"url": "http://www.cross.bg/chasa-provede-zala-1620394.html", "text": "/КРОСС/ От 9.30 ч. в Дома на Европа ще се проведе кръгла маса на тема „Финансирането на партиите и политическият плурализъм“.От 10:00 часа в Аулата на УМБАЛ „Св. Иван Рилски“ ще бъде представено уникално високотехнологично изследване, предназначено за деца с тежка форма епилепсия.От 10.00 ч. в хотел Интерконтинентал ще се проведе конференция на тема „Успелите българи в чужбина – за каузата България“.От 10.30 ч във Федерацията на научно-техническите съюзи ще се проведе работна среща за състоянието на БДЖ.От 11.00 часа в зала 1 на Столична община ще бъдат представени резултатите от проект „Регионално прединвестиционно проучване за водоснабдяване и канализация на територията на Столична община“по ОП „Околна среда 2014-202“. Ще участват Ирина Савина – заместник-кмет на Столична община и инж. Добромир Симидчиев - ръководител на Проекта.От 11.00 ч. в БСК ще се проведе пресконференция на тема „2019 г. през погледа на бизнеса“.От 17.30 часа на 16 декември 2019 г. в сектор „Изкуство“ на Столична библиотека ще бъде изнесена лекция на за „театър в театъра“.От 18:00 ч. в галерия „София“ на Столична библиотека ще бъде открита изложбата от детски рисунки на Школата по изобразително изкуство към НЧ „Д-р Петър Берон 1926 г.“ с преподавател Диана Христова.От 18.30 ч. в зала „Концертна“ на Централния военен клуб ще бъдат връчени четвъртите Годишни награди в туризма-2019, организирани от Министерството на туризма.Голямата награда ще бъде връчена от председателя на Народното събрание Цвета Караянчева.От 19.00 часа в Националния студентски дом на пл. „Народно събрание“ № 10 председателят на Народното събрание Цвета Караянчева ще връчи наградата „Студент на годината“.От 18:30 часа Драматичен театър „Никола Вапцаров” – Благоевград ще представи спектакъла „Коледна песен” по Чарлз Дикенс.От 17.00 часа на външната сцена до Народно читалище „Просвета 1888“ в Поморие ще се проведе празнична програма с участието на фолклорна група „Калгамач” към НЧ „Възраждане – Доброван-2013”, с. Бата детска танцова и фолклорна групи деца и възрастни.От 17.30 часа на външната сцена до Народно читалище „Просвета 1888“ в Поморие ще се проведе празничен танцов и хоров концерт на представителни танцови и вокални състави от ОУ „Отец Паисий” и НЧ „Иван Спасов” с. Страцин общ. Поморие.От 18.00 часа на външната сцена до Народно читалище „Просвета 1888“ в Поморие ще се проведе празничен концерт на танцов състав при Българо-гръцко дружество”Анхиало” Поморие.От 10.30 часа в зала 320 на Икономически университет – Варна ще се проведе заключителна пресконференция по повод приключването на проект BG05M2OP001- 2.009-0036 \"Инвестиции в обучението на студенти, докторанти, постдокторанти и преподаватели – гарант за по-добро бъдеще\". Проектът е с бенефициент Икономически университет – Варна и се изпълнява в рамките на ОП „Наука и образование за интелигентен растеж“ 2014 – 2020 г. с финансовата подкрепа на Европейския социален фонд.От 11.00 ч. в Щаба на Военноморските сили, на ул. „Преслав” № 16, ще бъдат връчени традиционните годишни награди на редакцията на списание “Клуб Океан” за най-добър корабен екипаж, офицер, старшина, матрос и цивилен служител от ВМС.От 17.45 часа в читалище „Просвета 1927“ ще се състои спектакъл „Коледна бъркотия”.От 17.00 ч. в голямата зала на Община Велико Търново ще се проведе ежегоден коледен концерт и отбелязване на 117 години от учредяване на Туристическо дружество „Трапезица“.От 18:00 ч., салон на Народно читалище „Искра“ ще се проведе спектакъл на Театрално студио „Усмивка“с ръководител Милен Иванов и концерт на Балетна формация „Полиденс“ с ръководители Виргиния, Сергей и Мария Казарини.От 18.30 ч. в ДМТ „К.Кисимов” ще се състои коледен концерт на балетна школа „Класико” при НЧ”Надежда 1869”.От 18.30 ч. в салона на ЦПЛР – ОДК ДЮФА „Българеч“ ще представи коледен концерт.От 10.00 ч. коледари от ОУ „Иван Вазов“ ще посетят кмета на Община Видин д-р Цветан Ценков и ще наричат за здраве и берекет.От 16.30 ч., в залата на Симфониета - Видин заместник-кметът Десислава Тодорова ще бъде гост на традиционния „Коледно-новогодишен калейдоскоп“ на учениците от ППМГ „Екзарх Антим I“.От 18.00 ч., в спортна зала „Фестивална“ общинското ръководство и служители от администрацията ще присъстват на благотворителния концерт на ОУ „Любен Каравелов“, който се организира в помощ на 32-годишната Моника Димитрова, която се нуждае от трансплантация на бъбрек.От 18.30 часа в НЧ „Напредък-1869“ ще се състои „Коледна приказка” – спектакъл с Коледни песни от цял свят представя Симфониета Враца с диригент Христо Павлов.От 17.30 часа в местен хотел ще се състои среща с алпиниста Атанас Скатов и представяне на книгите му.От 19.00 часа в „Неврокоп арена“ ще се проведе „Светът на Златните момичета“ – спектакъл на националния отбор по художествена гимнастика със специалното участие на Искрата и под патронажа на кмета на община Гоце Делчев Владимир Москов.От 11.00 ч. във фоайето на Младежки център – Добрич ще се проведе официално награждаване на отличените участници в III Областен конкурс за есе „Какво е за мен щастливото детство?“.От 15.30 ч. в Центъра за настаняване от семеен тип за деца и младежи ЖК „Балик“ ще се проведе куклен спектакъл „Топла приказка от сняг“ на Държавен куклен театър „Дора Габе“ по приказката „Слънцето и снежните човеци.\"От 18.30 ч. в Народно читалище „Йордан Йовков“ ще бъде представена изложбата на Школата по изобразително изкуство при читалището с преподавател Румяна Стоянова.От 19.00 ч. в Драматичен театър „Йордан Йовков“ ще бъде представен спектакълът „Дамски шивач“.От 09:00 ч. пиеската \"Принцесата и граховото зърно“ ще гостува в село Старово в Детска градина \"Мир\".От 11:30 ч. ще бъде в село Хаджийско, в Детска градина „Мечо пух“ и от 15:30 - в село Бенковски, Кирково в Детска градина „МикиМаус“.От 19.00 ч. в Драматичен театър – Ловеч ще се проведе премиерата на постановката „Илинден“.От 10.00 ч. в зала номер 1 на Районен съд Пловдив ще бъде разгледано дело НОХД 2982/2017г. срещу подсъдимата Запрянка Н., обвинена за престъпление по чл.290 ал.1 т.5 вр. чл.209 ал.1 вр. чл.26 ал.1 от НК.От 10.00 ч. в зала номер 1 на Апелативен съд Пловдив по обжалване на доживотна присъда за двойно убийство на В. К.От 13.30 ч. в зала 2 на Окръжен съд – Пловдив ще бъде разгледано дело срещу всеки от подсъдимите Иван Х. и Николай Цв. Затова за търсене на археологически обекти без разрешение.От 13.30 ч. Апелативен съд Пловдив ще разгледа дело по обжалване на условната присъда на д-р А. Н. от 1 година лишаване от свобода с 3 години изпитателен срок и лишаване от право да упражнява лекарска професия за срок от 1 година.От 12.00 часа в зала 308 кметът на Община Разград Денчо Бояджиев ще връчи парични награди на трима разградски лекоатлети с високи постижения в спорта през годината в направление детско-юношески спорт.От 9 до 20 декември във фоайето на ПБНЧ \"Еленка и Кирил Д. Аврамови - 1856\" , гр. Свищов се провежда Коледен благотворителен базар.От 18.00 часа в салона на ПБНЧ \"Еленка и Кирил Д. Аврамови - 1856\" ще се състои празничен читалищен концерт „Коледа дошла е“.От 18.00 часа на 16 декември в зала „Сливен“ ще се проведе тържествената церемония по награждаването на най-добрите спортисти и треньори на Сливен за 2019 г.От 17.30 часа в Регионален исторически музей „Стою Шишков“ – Смолян ще бъде представена книгата на Филип Синапов „Село Гърнати – кътче от рая“.От 10.30 ч. в Оперен театър ще се състои спектакълът за деца на Държавна опера Стара Загора „Коледната мечта на Музичко“.От 14.00 часа, в зала 203 на Община Стара Загора ще се състои пресконференция на председателя на Общинския съвет (ОбС) Мария Динева.От 18.00 ч. в зала „Байер“ ще бъде открита Коледен базар – изложба на Съюза на българските художници – Стара Загора.От 18.00 ч. в Зала III ет. на Народно читалище „Родина“ ще се проведат коледни концерти на учениците от Музикална школа при читалището.От 18.00 ч. в музей „Литературна Стара Загора“ ще се проведе творческа среща на Дружество на писателите Стара Загора и Дружество на писателите Хасково.От 11.00 часа в къща музей „Панайот Волов“ ще бъдат представени обичаите от Игнажден до Коледа“.От 16.00 часа в залата на Регионалната библиотека „Стилиян Чилингиров“ ще се състои връчване на Националната награда за лирика на името на Иван Пейчев за 2019 година. ", "date": "2019.12.16", "title": "Предстоящи събития в страната на 16 декември"}
{"url": "http://www.cross.bg/borisov-ilieva-meditzinskite-1620399.html", "text": "/КРОСС/ Участниците в започналия вчера протест на медицински специалисти с искане за реформи и по-достойни възнаграждения са изпълнили заканата си и са пренощували в палатките, разпънати пред Министерския съвет. Това съобщи за \"Хоризонт\" медицинската сестра Мая Илиева, лидер на наскоро създадения Синдикат на медицинските специалисти. По думите ѝ цяла нощ са останали около 15 души. Желанието на протестиращите медици е да бъдат приети днес от министър-председателя Бойко Борисов.“И ще стоим тук, докато г-н Борисов ни приеме. Дано да има смелостта да се срещне с едни врякащи жени“, каза Мая Илиева в предаването \"Преди всички\" и предупреди, че са търпеливи и ще чакат.\"Дано да успеем да се срещнем с г-н Борисов. Имаме една заложена точка в исканията си и това е КТД (колективен трудов зоговор - б.р.) да бъде задължителен за всички. Това КТД наистина е договорка и работодателят е длъжен да договаря, но той не е длъжен да го подпише. Аз лично съм договаряла КТД 6 години, смених 3-ма директори и нито един от тях не го подписа. Ако КТД не стане задължителен, няма да има същия ефект, на който се залага. В България проблемите се решават еднолично, само когато той нареди, тогава нещата се случват. В останалите случаи се правят, че проблеми няма и хората, каквото и да правят, не ги забелязват\". Тя бе категорична, че не само на здравния министър Кирил Ананиев, а на никого не вярват:\"До момента за 10 месеца нищо не се е променило. Дори това, което се говори - за договорки в НРД (Национален рамков договор - б.р.), все още не е разписано\".Илиева обясни, че в някои болници има увеличение на работните заплати на медицинските сестри, но това е за сметка на допълнителното материално стимулиране. Така, по думите ѝ, на някои места дори се получават по-ниски възнаграждения.\"Нещата вече с главоломна сила се рушат. Няма какво да губим\", подчерта още Мая Илиева. ", "date": "2019.12.16", "title": "Медици нощуваха пред МС на палатки с искане да бъдат приети от Борисов"}
{"url": "http://www.cross.bg/biznes-godina-rezyltatite-1620400.html", "text": "/КРОСС/ Българската стопанска камара (БСК) ще представи днес резултатите от годишното си проучване за състоянието на бизнес климата през 2019-а и очакванията за следващата година.Анкетата обхваща още икономическата среда, инвестициите и работните места.Проучването се осъществява за петнадесета поредна година сред членовете на БСК, а целта е да се изследва състоянието на бизнеса в настоящите макроикономически условия.Основните теми са свързани с отражението на политическите процеси в международен и национален план върху бизнеса в България, както и с бизнес планирането за следващата година.Резултатите от анкетата ще представят председателят на БСК Радосвет Радев и заместник-председателите Димитър Бранков и Станислав Попдончев.", "date": "2019.12.16", "title": "БСК представя резултатите от годишното си проучване за бизнес климата у нас"}
{"url": "http://www.cross.bg/masa-vuprosi-partiite-1620401.html", "text": "/КРОСС/ Кръгла маса „Финансирането на партиите и политическия плурализъм“ ще се проведе днес в Дома на Европа в столицата.През последната година в България бяха направени реформи, които драстично намалиха държавната субсидия за политическите партии и им разрешиха да получават неограничени корпоративни дарения. Тази реформа повдига много въпроси по отношение на своята целесъобразност.Кръглата маса цели да разгледа тези въпроси, като даде възможност на експерти от научните среди, журналисти и общественици да изложат своите възгледи за ефектите от промените и мерките, които е необходимо да се предприемат в бъдеще в тази област, посочват организаторите.", "date": "2019.12.16", "title": "Обсъждат финансирането на партиите на кръгла маса в София"}
{"url": "http://www.cross.bg/tyrizma-tzveta-karayancheva-1620402.html", "text": "/КРОСС/ Председателят на Народното събрание Цвета Караянчева ще вземе участие в церемонията по връчване на Четвъртите годишни награди в туризма за 2019 г. Организатор е Министерството на туризма.Очаква се сред официалните гости да бъдат и министрите на икономиката и на младежта и спорта - Емил Караниколов и Красен Кралев.А по-късно вечерта  Цвета Караянчева ще връчи наградата \"Студент на годината\" на официална церемония  в Националния студентски дом.", "date": "2019.12.16", "title": "Цвета Караянчева ще участва в церемонията по връчване на годишните награди в туризма"}
{"url": "http://www.cross.bg/ageii-vremeto-plena-1620232.html", "text": "/КРОСС/ Св. Пророк Агей е един от Дванадесетте тъй наречени малки пророци.Родил се във Вавилон по времето на плена и пророчествувал след връщане от плена (около 520 г. пр. Хр.). Тогава завърналите се от Вавилон в Йерусалим юдеи започнали да възстановяват Йерусалимския храм.Но поради силната съпротива на самаряните и на персийските управители те изоставили наченатото дело в продължение на 14 години.От това изпаднали в униние и започнали да мислят, че още не е дошло времето за възтановяване на храма Господен.Тогава Господ, проявявайки милост към тях, чрез устата на пророк Агей ги ободрил и обещал, че вторият храм ще бъде по-славен от първия, понеже в него ще се яви Царят на мира, Спасителят на всички народи.", "date": "2019.12.16", "title": "Св. пророк Агей"}
{"url": "http://www.cross.bg/branya-zatova-dobro-1620231.html", "text": "/КРОСС/ \"Аз ти желая добро, затова и те браня - така винаги ще узнаеш истинските си приятели.\"Ханс Кристиан Андерсен", "date": "2019.12.16", "title": "Аз ти желая добро, затова и те браня"}
{"url": "http://www.cross.bg/voiina-nezavisimost-stava-1620233.html", "text": "/КРОСС/  - Започва понтификатът на папа Йоан XII. - Оливър Кромуел става лорд-протектор на Англия, Шотландия и Ирландия. - Избухва Войната за австрийското наследство. - В израз на протест срещу водената от британското правителство данъчна политика, американски търговци изхвърлят голямо количество чай в залива на Бостън, което става известно като Бостънско чаено парти. - В Южна Африка се състои кървава битка между армията на племето Зулу и белите заселници - Бури. - В Южна Африка започват бурските войни, в които Великобритания цели установяване на контрол върху териториите Трансваал и Орания, заселени от 70 години с бури. - Руал Амундсен достига Южния полюс. - България става член на Обществото на народите. - Официално са завършени и осветени сградите на ректората и библиотеката на Софийския университет. - Втората световна война: Италианските войски обединени в Първа моторизирана бойна група командвана от генерал Виченцо Дапино разгромяват германските войски в започналата на 8 декември Битка за Монте Лунго северно от Неапол. - Втората световна война: Започва германска офанзива в планинската област Ардени. - В резултат на Индо-пакистанската война армията на Пакистан се изтегля от Бангладеш, което е начало на процеса на независимост.- Бахрейн получава пълна независимост от Великобритания и престава да бъде неин протекторат - денят се чества като Ден на нацията и национален празник. - По време на военното положение в Полша жандармерията и специалните служби атакуват мина Вуек, загиват 9 демонстранти и 21 са ранени. - В Тимишоара (Румъния) избухват бунтове против диктатурата на Николае Чаушеску. - Казахстан обявява независимост от Съветския съюз. - Полша, Чехословакия и Унгария подписват договор за сътрудничество с ЕС. - В Япония бива излъчен епизод на Покемон - Електрическият воин Поригон, който кара 700 японски деца да страдат от припадъци и повръщане. Този епизод не е излъчван никога повече и е включен в рекордите на Гинес като анимационното филмче, което може да увреди здравето ти най-жестоко. ", "date": "2019.12.16", "title": "16 декември в историята"}
{"url": "http://www.cross.bg/tehnika-bulgarskata-kniga-1620423.html", "text": "/КРОСС/ Аз съм колекционер на стара техника от около 2003 г., а от 2009 г. основно на българска такава. Разбрах, че в други страни има сайтове, които се занимават с популяризиране, съхраняване и реставриране на старата техника, но за българската не се отделя внимание. Това каза Антон Оруш, изследовател и колекционер на българска техника, автор на \"Голяма книга за българската техника\", в предаването „Бизнес старт“ с водещ Живка Попатанасова.Гостът сподели, че неговата колекция до момента се състои от 400 апарата, сред които телевизори, радиоприемници, телефони, грамофони и компютри, както и бяла и медицинска техника.Оруш разказа, че най-старата техника, която притежава е български телефон от средата на 20-те години на миналия век.Авторът на „Голяма книга за българската техника“ обясни какво го е накарало да създаде подобна книга.„Много години пишех статии по история на българска техника в моя сайт, но е хубаво нещата да се фиксират и на хартия. През годините много се говори за военната, политическата и обществената техника на България, но техническата остава на заден план“.Според Антон Оруш най-голямото технологично постижение на страната е създаването на апаратура, която бива изпратена в космоса, за да направи снимки и изследания на Марс.", "date": "2019.12.16", "title": "За първи път на пазара излиза книга за българската техника"}
{"url": "http://www.cross.bg/izdatelstvo-zlaten-bulgarski-1620407.html", "text": "/КРОСС/ Асоциация \"Българска книга\", организатор на Софийския международен панаир на книгата, по традиция връчи по време на изложението годишната награда за най-добър издателски проект \"Златен лъв\" в две категории.\"Златен лъв\" за издателски проект с най-голяма обществена значимост и с широк медиен интерес бе присъден от журналистическо жури в състав д-р Андрей Захариев, Гриша Атанасов, Светлана Дичева, Стефан Джамбазов и Петко Тодоров.Голямата награда - плакет \"Златен лъв 2019\", то отреди за издателство \"Егмонт\" за юбилейните издания на романите за Хари Потър с художник Любен Зидаров, за майсторския и нетривиален подход към оформлението.В същата категория с грамоти бяха удостоени издателство \"Книгомания\" за поредицата \"Любимци на публиката\" и книгата \"Идеи без граници, 30 интервюта със световни артисти\" от Даниел Ненчев, за представянето на забележителни български творци; издателство \"ICU\" за сборника \"Истории от 90-те\", за пресъздаване на атмосферата на 90-те чрез автентични истории на съвременници; издателство \"Изток-Запад\" за достолепното представяне на най-достолепния съвременен български литературовед проф. Никола Георгиев с тритомника, завършен с \"Литературоведският Вавилон\" (2019). Журналистическото жури реши да \"удостои\" с антинаграда издателство \"Византия\" за \"Под игото на съвременен български език\", за профанирането на българската литературна класика. ", "date": "2019.12.16", "title": "Асоциация \"Българска книга\" връчи наградата \"Златен лъв 2019\""}
{"url": "http://www.cross.bg/tema-zashto-prof-1620393.html", "text": "/КРОСС/  На пътя - между правилата и отговорността - коментар на комисар Росен Рапчев; Рецепта за здравеопазване - проф. Генчо Начев; Грипът и вирусите настъпват - как да се справим? - проф. Тодор Кантарджиев; Екологични казуси - бившият министър на околната среда и водите Нона Караджова; Езикът, историята и добросъседството - думи между София и Скопие;Спомен НЛО - актьорите Георги Мамалев и Ева Данаилова за предстоящия концерт в НДК; Драматична развръзка в Кардам. Защо майката на отровените деца напусна семейството с парите им?; Каква е причината за разцеплението в БСП и възможно ли е „Турски поток\" да заобиколи България? Гостува Румен Овчаров; Защо боклук от Италия се складира в село Яворец и спазени ли са българските закони?; Криза в българското пчеларство. Защо родният мед залежава и ядем ли вносен с ниско качество?; Победителят в „България търси талант\" след големия финал на шоуто; Кое е кръстовището, което е национален рекордьор по пътни произшествия? Румен Бахов с \"Пълен абсурд\"; Системата или болестта уби малкия Алекс в столичната педиатрия? Говори доктор Елена Георгиева; Има ли виновен при инцидента с кола на НСО и трябва ли да се реформира стуктурата?;В \"На твоя страна\". Изпочупени врати и студени стаи вместо четири звезди в хотел. Защо осми декември се превърна в кошмар за десетки студенти?; Коя е пернишката народна певица, възпяла водната криза в града?; ", "date": "2019.12.16", "title": "Теми и гости в сутрешните блокове на телевизиите на 16 декември"}
