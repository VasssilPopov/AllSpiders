{"url": "http://www.cross.bg/ostavki-mihail-prezident-1615878.html", "text": "/КРОСС/ Членовете на Изпълкома на БФС подадоха оставки, следвайки примера на вече бившия си президент Борислав Михайлов. Залата на Националната футболна база в \"Бояна\" напусна един от членовете Камен Костадинов, който обяви новината.Това означава, че ще бъде насрочен нов Конгрес.Временните функции на президент на футболната централа ще поеме Михаил Касабов .\"Целият Изпълком подаде подаде оставки. Най-вероятно ще има конгрес. Целият Изпълком ще остане, докато не бъде избран нов. Конгресът е нещо, което не е елементарно. Надявам се, че няма да има юридически препятствия. За мен оставката е морален акт\", заяви Камен Костадинов.", "date": "2019.10.18", "title": "Михаил Касабов поема БФС, членовете на Изпълкома подадоха оставки"}
{"url": "http://www.cross.bg/bregovo-purvi-milcho-1615880.html", "text": "/КРОСС/ \"Брегово е емблема за БСП.Пет мандата кмет на БСП, избиран на първи тур - Милчо Лалов е изключителен човек.Един от най-всеотдайните хора, които познавам.Ще бъде кмет за шести път.Милчо, екипът му и БСП работят неуморно за добруването на хората в малката северозападна община.Те имат доверието на съгражданите си и печелят всички избори - първи са и на парламентарни, и на европейски, и на местни.Пожелавам им да са здрави и все така борбени! Гордея се с вас!\" - каза Корнелия Нинова в Брегово. ", "date": "2019.10.18", "title": "Корнелия Нинова: Брегово е емблема за БСП (СНИМКИ)"}
{"url": "http://www.cross.bg/pyciya-miliapda-tyndpata-1615883.html", "text": "/КРОСС/ Kлимaтичнитe пpoмeни ce пpeвpъщaт в oгpoмeн пpoблeм зa Pycия. Paзмaзpявaнeтo нa тyндpaтa, ĸoятo пoĸpивa пo-гoлямaтa чacт oт cтpaнaтa, пocтaвя cгpaди, тpъби и дpyгa инфpacтpyĸтypa в pиcĸ, пишe Вlооmbеrg, цитиpaйĸи зaм.-миниcтъpa Aлeĸcaндъp Kpyтиĸoв.Apĸтиĸa ce зaтoпля двa пъти пo-бъpзo oт ocтaнaлaтa чacт oт cвeтa. И зa Pycия зaгyбитe щe възлизaт нa мeждy 50 милиapдa pyбли и 150 милиapдa pyбли ($2,3 милиapдa) гoдишнo, пocoчвa тoй. \"Πpoблeмът тpябвa дa бъдe paзpeшeн, зaщoтo щeтитe щe pacтaт вcяĸa гoдинa\", ĸaзвa pycĸия зaм.-миниcтъp. \"Maщaбът e cepиoзeн. Tpъби eĸcплoдиpaт, ĸoлoни ce cpивaт\".Koмeнтapът нa Kpyтиĸoв ca oщe eдин знaĸ, чe Pycия (чeтвъpтaтa пo paзмep дъpжaвa, пoдpeдeни пo изпycĸaнe нa пapниĸoви гaзoвe) щe зaпoчнe peaлни дeйcтвия cpeщy пpoмянaтa в ĸлимaтa. Πpeз пo-гoлямaтa чacт oт yпpaвлeниeтo cи пpeзидeнтът Bлaдимиp Πyтин ocпopвaшe твъpдeниeтo нa yчeнитe, чe зaтoплянeтo ce дължи пoчти изцялo нa чoвeшĸaтa дeйнocт. Bce пaĸ, тaзи гoдинa тoй нaй-нaĸpaя peши дa пoдпишe Πapижĸoтo cпopaзyмeниe oт 2015 г. и зaяви, чe Pycия тpябвa дa нaпpaви вcичĸo пo cилитe cи, зa дa нaмaли влияниeтo.Πoвишaвaщитe ce тeмпepaтypи ca изĸлючитeлнo пpитecнитeлни зa миннoтo дeлo, ĸaĸтo и зa пeтpoлнитe и гaзoви ĸoмпaнии. B тyндpaтa ce нaмиpaт 15% oт пeтpoлнитe и 80% oт гaзoвитe oпepaции нa cтpaнaтa. Tя e дoм и нa ММС Nоrіlѕk Nісkеl РЈЅС, нaй-гoлeмият пpoизвoдитeл нa ниĸeл и пaлaдий.Pycия oтдaвнa изгpaждa cтpyĸтypи въpxy ĸoлoни, зa дa пoдoбpи cтaбилнocттa. Ho тъй ĸaтo зeмятa ce зaтoпля, имa знaци, чe пpoблeмитe ce yвeличaвaт.Дo 2050 г. зaтoплянeтo мoжe дa зaceгнe eднa пeтa oт cъopъжeниятa и инфpacтpyĸтypaтa в тyндpaтa, ĸoeтo щe cтpyвa oĸoлo $84 милиapдa. Taзи cyмa ce paвнявa нa oĸoлo 7,5 пpoцeнтa oт бpyтния вътpeшeн пpoдyĸт нa cтpaнaтa. Haд пoлoвинaтa oт жилищнитe cгpaди, нa cтoйнocт oĸoлo $53 милиapдa, cъщo щe бъдaт зaceгнaти. ", "date": "2019.10.18", "title": "Paзмpaзявaнeтo нa тyндpaтa щe cтpyвa нa Pycия нaд $2 милиapдa гoдишнo"}
{"url": "http://www.cross.bg/evropa-pendarovski-vsichki-1615874.html", "text": "/КРОСС/ Македония категорично продължава по европейския път. Основателно е разочарованието, защото ние изпълнихме всички необходими условия за започване на преговори. Договорите с България и Гърция ще бъдат изпълнявани, защото те са в основата на добросъседските ни отношения.Това заяви македонският президент Стево Пендаровски в извънредно обръщение, след като стана ясно, че Франция е блокирала започването на преговори за присъединяване към ЕС.Държавният глава съобщи, че в неделя 20 октомври под негово ръководство ще се проведе лидерска среща за анализ на новата ситуация. Според Пендаровски в момента е най-важно всички заедно да демонстрират единство и да препотвърдят безалтернативността на евроатлантическата интеграция на Македония.“, заяви президентът.", "date": "2019.10.18", "title": "Президентът Стево Пендаровски: Европа е нашето бъдеще, оставаме приятели с България"}
{"url": "http://www.cross.bg/shamfustuka-organizma-yadka-1615881.html", "text": "/КРОСС/ Шамфъстъкът е една от най-полезните ядки. Той доставя важни вещества на организма, благодарение на които органите и системите работят по-добре.Шамфъстъкът е страхотна ядка, която има не само хранителни качества, но и вкусови предимства, заради които е любима на мнозина.Шамфъстъкът е изключително богат на важни въглехидрати, протеини, аминокиселини, мазнини и фибри. В състава си съдържа завидни количества фосфор, калий, калций, желязо, магнезий, манган, цинк, мед, натрий, селен.Тази прекрасна ядка осигурява на организма още витамини А, К, С, Е, В6, тиамин, рибофлавин, ниацин, фолати, пантотенова киселина, холин и бетаин.Една от най-важните функции на веществата в шамфъстъка е, че предпазват сърцето и кръвоносните съдове от дегенеративни заболявания. Шамфъстъкът има свойството да понижава холестерола, което ограничава риска от натрупване на плаки по стените на артериите.Полифенолите, антиоксидантите и ненаситените мастни киселини в тези ядки също допринасят за здравето на сърдечносъдовата система.Шамфъстъкът е идеален за вашата диета за отслабване, тъй като регулира обмяната на веществата и помага за топене на мазнините.Шамфъстъците съдържат така важните за очното здраве зеаксантин и лутеин. Те са основни съставки на лекарства и хранителни добавки за здрави очи.Вкусната ядка премахва сухотата по кожата, обогатявайки я с полезни ненаситени мазнини. Неслучайно маслото от шамфъстък се използва главно за ароматерапия, масажни терапии и в козметични продукти.Фибрите в шамфъстъка са полезни за храносмилането и отслабването. Те контролират перисталтиката на червата и освобождаването на токсините.Според изследванията шамфъстъкът влияе върху половата мощ на мъжете. Участниците в проучване от 2011 година, които са консумирали всеки ден по 100 г шамфъстък в продължение на 3 седмици, са подобрили еректилната си функция с до 50%.Шамфъстъкът съдържа невероятно мощни антиоксидантни вещества, които се борят с възпаленията, свободните радикали, стареенето, злокачествените процеси в клетките.Тъй като шамфъстъкът има свойството да контролира нивата на инсулин и глюкоза в кръвта, той е полезен и в борбата с диабета, както и в превенцията му.Високото съдържание на мед в шамфъстъка помага в абсорбцията на желязо в организма, което предпазва от анемия.", "date": "2019.10.18", "title": "Незаменими ползи от шамфъстъка"}
{"url": "http://www.cross.bg/skenera-bolnitzata-laborantka-1615872.html", "text": "/КРОСС/ Рентгенова лаборантка забрави за 6 часа пациентка, заключена в скенера на общинската болница в Павликени. Жената е била обявена за издирване от полицията. За случая близките на болната сезират Прокуратурата и възнамеряват да съдят болницата. Проверка ще направи и Районната здравна каса във Велико Търново. Рентгеновата лаборантка е в отпуск и не беше открита за коментар.На 30 септември с белодробно заболяване в общинската болница в Павликени постъпила 70-годишната Асенка Христова.На 7 октомври по обяд на пациентката бил направен скенер заради съмнения за по-тежко заболяване. Само че болната не излязла от скенера след изследването и останала там заключена 6 часа. „Случи се нещо ужасно“, разказа Стефка Събинова, дъщеря на забравената в скенера жена:„За съжаление, бива оставена там цели 6 часа. Вечерта я намира медицински работник от болницата и я освобождава от скенера. Няма човек, който не би се притеснил от такова нещо. Ние всъщност не знаехме какво се случва. Това, което изпитахме и направихме с моя баща  - в 17 часа отидохме на свиждане, разбрахме, че я няма“.През това време в търсенето на болната се включили медиците от вътрешното отделение, защото пациентката не се прибрала в стаята си след изследването. 70-годишната жена била обявена за напуснала болницата, уведомена е полицията, а близките ходили да търсят болната дори на гробищата. „Трябваше да отидем в Районното управление, за да я обявим за издирване. Къде ли не я търсихме, на гарата ходихме, по приятели ходихме, до близката река също. Къде ли не сме я търсили. Накрая, за съжаление, ходихме и в гробищата“, добави Стефка Събинова.Забравената в скенера пациентка била намерена след 18.30 часа от рентгенова лаборантка, която била на разположение.Като нелеп инцидент определи случилото се управителят на болницата в Павликени д-р Ренета Кръстева и допълни:„Рентгеновата лаборантка каза, че я е забравила. Наказах я. Немарливостта на една жена да се съсипва всичко на мен ми е обидно и болно. Много неприятна ситуация, наистина“.Работещите в скенера са дали писмени обяснения, а рентгеновата лаборантка, която забравила пациентката 6 часа в апаратурата, е наказана със забележка и глоба от 50 лева, колкото е допълнителното ѝ материално стимулиране, посочи д-р Кръстева.Тя обясни какви мерки са предприети, за да не се случват подобни инциденти:„Първото, което направих, е да купят един звънец от тези, които са преносимите и да го сдават на пациент, който влезе в скенера, ако нещо такова се случи, зная ли вече, да може да реагира и да звъни на територията на рентгена и извън. Поисках веднага от фирмата, която ни обслужва рентгена, има ли остатъчно излъчване на рентгена след спирането. Няма да има здравословни последици за пациентката. Наказах я финансово (рентгеновата лаборантка), но това не мога да го върна и по тази причина съм си потърсила адвокат“.Близките на забравената в скенера жена ще съдят Павликенската болницата.„Няма начин това да бъде простено“, коментира дъщерята Стефка Събинова.„Нещата трябва да излязат наяве, няма как да се потулват проблемите, да се замитат. Не само рентгеновата лаборантка е виновна, много виновни има, оказа се при срещата ни с управителя на болницата, видях, че много неща куцат. Ще предприема  мерки към прокуратура, след това към Изпълнителната агенция, която се надявам, че ще си свърши работата и съответно след това в съда ще се видим. Няма да оставя нещата така“, добави тя.70-годишната пациентка е напуснала Павликенската болница и продължила лечението си в софийска клиника.Няма опасност за пациент при изключена апаратураНяма опасност от за здравето на пациент, оставен в скенер продължително време след приключване на процедурата, защото апаратурата няма остатъчно излъчване. Това каза пред „Хоризонт“ д-р Марин Пенков, началник на отделението по Образна диагностика в болница „Свети Иван Рилски“, коментирайки случая.", "date": "2019.10.18", "title": "Проверка в болницата в Павликени заради забравената жена в скенера"}
{"url": "http://www.cross.bg/leva-chisla-stotinki-1615879.html", "text": "/КРОСС/ Мнозина играчи усетиха тръпката да бъдат късметлии в играта . За кратко време в различни пунктове на паднаха страхотни четири и петцифрени печалби.Най-големият щастливец от тях е Радослав Велинов от София. Той прави безапелационно точно предвиждане и с краен резултат 10 от 10 познати числа, при залог от 30 стотинки, той отнася .Безспорно отличен е и резултатът на Исмет Исмаил от Бургас. Той също играе с 10 числа и познава всички без едно, но в съчетание със залога му от 2 лева и 20 стотинки сумата в банковата му сметката набъбва с печалбата от .Това не е единствената голяма печалба в Бургас. Страхотен късмет демонстрира и Мирослав Димитров, който закръгля печалбата си на , отново при игра с 10 числа.Формулата за успех в „Еврошанс“ при Стоян Николов от Лесново се основава на 9 случайно избрани числа и залог от 20 стотинки, които заедно му носят .С голяма печалба може да се похвали и участник от Дрангово, който грабва . На суми от по се зарадваха играчи от Варна, Сандански и Старцево, а отидоха при друг участник от Лесново.Тегленията на играта  можете да следите в пунктовете на  и на . Забавлявайте се и с мобилното приложение, което можете да свалите от ТУК. ", "date": "2019.10.18", "title": "Нови печалби за участниците в играта „Еврошанс“ "}
{"url": "http://www.cross.bg/zhivota-poveche-putyvaniyata-1615882.html", "text": "/КРОСС/ Ако не обичате да пътувате, не виждате смисъл да се разкарвате до забележителност, която можете да видите в интернет или мразите опашките по летищата, както и дългите часове в самолета по време на полет, може би трябва да прочетете това. Ще се изненадате, че има връзка между честите пътувания на различни места по света и това да станете успешни в личния и професионалния ви живот, но е така. Колкото повече пътувате, толкова повече разширявате хоризонтите си на мислене, което ви помага да се справяте по-добре с всички предизвикателства на живота. Ето как.Вероятно не си давате сметка, че тези две неща може да са свързани, но е така. Колкото повече пътувате, толкова повече калявате психиката си срещу всички страхове и предразсъдъци, които имате към дадена страна или култура. Това ви помага косвено да се борите със страховете в живота си, в професионалния си път и във взимането на решения.Когато пътуването е любимото ви занимание и често се отправяте нанякъде, вие се потапяте в чужди култури, срещате се с различни възгледи и разбирания, обогатявате хоризонта си и правите мирогледа си по-широк. Всички тези ползи от пътуванията няма как да не се отразят положително на схващанията ви за цялостната картина, която ви обгражда и да подобри способностите ви за успешно постигане на целите в личен и професионален план.Успешните хора винаги имат широк поглед над нещата и съумяват да впрегнат всичките си качества и таланти в името на една главна цел. Те никога не се вглъбяват в дреболии и незначителни подробности, които могат да се окажат спънка по пътя на успеха.Стресът е главен двигател на различни болестотворни влияния в тялото. Пътуванията доставят удоволствие и освобождават от стреса, като стимулират секрецията на серотонин, противодействащ на стреса. По този начин здравословното състояние на пътуващия човек се подобрява. Имунната система успешно се бори със заболяванията, стимулира се и креативността, продуктивността в работата и живота, благодарение на „презаредените батерии“ от хубавите емоции.Всеки опит е от значение. Можете да вземете наученото от опита си по време на пътувания и планирането им, което изисква каляване на специфични умения, и да го приложите в професионалното си развитие без значение дали работата ви е свързана с това или не. Много често преживяванията в свободното ни време и предизвикателствата, пред които се изправяме сами при организация и реализация на пътуванията ни, ни развиват като професионалисти в работния ни свят.", "date": "2019.10.18", "title": "5 причини пътуващите хора да са успешни в живота"}
{"url": "http://www.cross.bg/borisov-reshenie-sofiya-1615873.html", "text": "/КРОСС/ Премиерът Бойко Борисов е посъветвал македонския премиер Зоран Заев да не си подава оставката заради това, че не се очертава решение за даване на дата за преговори за присъединяване на Северна Македония и Албания към ЕС. Министър-председателят е в Брюксел за заседанието на лидерите на страните-членки. По-рано македонският премиер беше заявил, че правителството ще падне, ако това не се случи. По този повод премиерът Борисов заяви:\"Нищо не е приключило, просто е отложено така, както в София на Съвета и това беше формалното обяснение, отива май месец по време на Хърватското председателство. Това са и заключенията в София. Да, има страх от разширяването, безспорен, но по никакъв начин нито Берлинският процес, нито този процес е приключил снощи. Фактът, че не се договорихме да има писмено решение на Съвета, показва, че огромната част от държавите са за тези две държави да получат своята перспектива\".Среща за европерспективите на Западните Балкани в ЗагребЛидерите на страните-членки са приели заключение, според което приетото в София решение за европейската перспектива на Западните Балкани ще продължи и в Загреб, на втората среща ЕС-Западни Балкани. Инициативата е била на българския премиер Бойко Борисов, който съобщи новината пред журналисти:\"Малко емоционално беше, но накрая всички се съгласиха да напишем едно изречение, всъщност, това, което решихме в София, да продължим да го разискваме в Загреб на следващата Среща на върха за Западните Балкани и по-специално за Северна Македония и Албания. Прие се, така че имаме вече няколко изречения, които дават тази перспектива, за която толкова много настояваме\".Министър-председателят каза още, че не вижда причина след договореното примирие в Сирия снощи България сама да си налага ембарго за износ на оръжия в Турция. Оптимизъм за мониторинговия докладБорисов изрази оптимизъм за очаквания скоро доклад по механизма за сътрудничество и проверка:\"Доклад ще има. Ние сме изпълнили абсолютно всички препоръки. Оптимист съм, защото абсолютно всичко, което искаха, ние с решение на Министерски съвет, с нарочни писма до Европейската комисия, с поети ангажименти за Венецианската комисия, така че няма нито една дума, по която Брюксел да е искал наше решение и ние да не сме го изпълнили в момента\". ", "date": "2019.10.18", "title": "Борисов съветва Заев да не подава оставка"}
{"url": "http://www.cross.bg/tzska-spetzialnite-sili-1615863.html", "text": "/КРОСС/ Ръководството на ЦСКА уважи празника на военния парашутист. Легендите Димитър Пенев и Пламен Марков, както и финансовият директор Трифон Попов, присъстваха на тържествен военен ритуал и поднесоха почетен венец пред паметната плоча на загиналите парашутисти на площад \"Народно събрание\". Те бяха поканени лично от бригаден генерал Явор Матеев, който ръководи Командването на силите за специални операции на Българската армия.По този начин за пореден път ЦСКА и военните от Специалните сили демонстрираха уважение помежду си.Парашутистите бяха част от празненствата по случай 70-годишния юбилей на тима, а няколко пъти футболистите на \"червените\" бяха гости на поделението в Пловдив.През месец юни десетки военни от Специалните сили дариха безвъзмездно кръв и подкрепиха каузата на ЦСКА и ВМА \"Дари кръв, спаси живот!\".", "date": "2019.10.18", "title": "ЦСКА уважи празника на военния парашутист"}
{"url": "http://www.cross.bg/ansambul-poveche-ansambul-1615865.html", "text": "/КРОСС/ Завладяващи български ритми, вихрени танци, пъстри фолклорни носии и повече от 150 професионални танцьори, музиканти и певци на една сцена, ще разпалят емоциите на ценителите на българския фолклор на 11 март 2020 г.Спектакълът НОЩ НА АНСАМБЛИТЕ 4 с трите най-големи професионални ансамбли у нас – ансамбъл „Филип Кутев“, „Тракия“ и „Пирин“ ще поднесат неповторимо изживяване за всички присъстващи в зала 1 на НДК догодина.С нова богата и разнообразна програма и след поредица изнесени спектакли през последните години (изигран e пред пълни зали вече над 10 пъти в София, Пловдив и Варна), НОЩ НА АНСАМБЛИТЕ 4 ще представи за първи път в София.Трите ансамбъла - емблеми в музикалното и танцовото ни изкуство, ще ни подарят още по-вълнуващо и зрелищно изживяване.На 11 март догодина отново ще станем свидетели и ще се насладим на майсторството и професионализма на състави съхранили традициите на българския фолклор през годините. В една единствена вечер ще се потопим в тяхната съкровищницата за повече от два часа, за да се заредим с неповторими емоции и положителна енергия!Билетите за НОЩ НА АНСАМБЛИТЕ 4 на 11 март 2020 г. в зала 1 на НДК се пускат в продажба от днес (18.10.2019) в системата на Ticketportal.bg. Цената им е от 15 до 40 лв. според мястото в залата. Билети могат да се закупят още от Билетен център в НДК, касата на зала “Арена Армеец”, книжарници Booktrading и бензиностанции ОМВ в цялата страна. Насладете се и на живо на специалното издание на НОЩ НА АНСАМБЛИТЕ 4!Ето и повече информация за всеки от участниците:Националният фолклорен ансамбъл “Филип Кутев” е създаден през 1951 г. от знаменития български композитор Филип Кутев, чието име носи днес. Мисията на Ансамбъла е да съхрани, възроди и преведе във времето огромното многообразие на традиционния български фолклор, представяйки го чрез автентични, обработени или съчинени на базата на фолклора - песни, танци, инструментални пиеси, обреди и обичаи. С аранжиментите и авторските песни на Филип Кутев и танците на Маргарита Дикова, се създава цяла една школа, залегнала в изкуството на фолклорните ансамбли не само в България, но и по света. От създаването си до днес ансамбъл “Филип Кутев” е изнесъл повече от 7000 концерта из цяла България, а също в Европа, Азия, Африка и Америка.Фолклорен ансамбъл \"Тракия\" – гр.Пловдив е създаден през 1974г. от именития проф. Кирил Дженев. Спектаклите на ансамбъл \"Тракия\" представят по неповторим начин огромното фолклорно богатство на България от всички етнографски области, с което покоряват сърцата на публиката вече повече от 40 години и в над 50 страни по света. Съществен принос за този неувяхващ заряд и младежко излъчване на ансамбъла винаги са имали и изпълнителите, които са настоящи студенти или вече завършили специалисти от Академията за музикално и танцово изкуство в града.Ансамбъл “Пирин” е един от най-известните български фолклорни ансамбли, посланици на българското народно изкуство по света. Създаден през 1954 г., от своето съществуване до днес, ансамбъл ”Пирин” е изнесъл над 7000 концерта пред повече от 6 милиона зрители и слушатели у нас и в над 60 страни по света. В своята творческа биография и репертоар ансамбъл ”Пирин” има над 400 заглавия от песни, оркестрови пиеси, музика за хор, солисти и танцови постановки. Множество записи на ансамбъла се пазят в златните фондове на БНР, БНТ, Радио Благоевград и други.", "date": "2019.10.18", "title": "Трите най-големи наши ансамбъла - “Филип Кутев”, “Тракия” и “Пирин” ще разлюлеят зала 1 на НДК"}
{"url": "http://www.cross.bg/-live-singul-1615864.html", "text": "/КРОСС/ Ливърпул ще победи Манчестър Юнайтед на „Олд Трафорд“ с 1-0 или 2-0 или двата отбора ще завършат наравно 1-1 – това е най-вероятният Точен резултат в дербито от английската Висша лига е на 20.10.2019 г. от 18.30 часа:Ман. Юнайтед – Ливърпул                       Сингъл, Live, ТОП           „1“-4.58 „Х“-3.65 „2“- 1.59Най-вероятните резултати са 0-1, 0-2 или 1-1, които са с коефициент 6.00.Вижте по-интригуващите футболни сблъсъци в идните дни:Айнтрахт Фр. – Леверкузен                     Сингъл, Live, ТОП          „1“-2.70 „Х“-3.50 „2“- 2.37Ница – Пари Сен Жермен                       Сингъл, Live, ТОП           „1“-6.50 „Х“-4.30 „2“- 1.44Евертън – Уест Хям                                 Сингъл, Live, ТОП           „1“-1.83 „Х“-3.44 „2“- 3.55Лацио – Аталанта                                  Сингъл, Live, ТОП           „1“-2.09 „Х“-3.45 „2“- 2.84Атлетико Мадрид – Валенсия                  Сингъл, Live, ТОП            „1“-1.56 „Х“-3.50 „2“- 5.25Ботев Пловдив – Лудогорец                    Сингъл, Live, ТОП           „1“-6.20 „Х“-4.00 „2“- 1.35Легия Варшава – Лех Познан                  Сингъл, Live, ТОП            „1“-2.07 „Х“-3.22 „2“- 3.06Дортмунд – М’Гладбах                             Сингъл, Live, ТОП             „1“-1.40 „Х“-4.42 „2“- 5.55Левски София – Арда Кърджали              Сингъл, Live, ТОП             „1“-1.40 „Х“-3.55 „2“- 6.50Локомотив Пловдив – ЦСКА София         Сингъл, Live, ТОП             „1“-2.50 „Х“-3.10 „2“- 2.35Монако – Рен                                          Сингъл, Live, ТОП             „1“-1.72 „Х“-3.42 „2“- 4.08Хофенхайм – Шалке 04                         Сингъл, Live, ТОП               „1“-2.49 „Х“-3.25 „2“- 2.43Шефилд Юнайтед – Арсенал                  Сингъл, Live, ТОП              „1“-3.60 „Х“-3.48 „2“- 1.80 Жител на Сандански грабна 2705,48 лева от два тенис двубоя в права колонка, единият от които е загубата на Григор Димитров от Сам Куери на старта на турнира в Стокхолм, а другият е от АТП в Антверп. Варненец заслужи 3575,25 лева с предвиждане за седем мача в права колонка.Други двама варненци във вторник прибраха съответно 5703 лева и 5061 лева от Спортмакс с прогноза за Секунда на 1-ви гол и Точен резултат + Секунда на 1-ви гол. Благоевградчанин си тръгна с 3420 лева след предвиждане за Сбор голове.Варненци са първенци и от предвиждания за Надбягвания с коне – 3880 лева с 1 лев залог прибра един от тях, а вторият взе 2802 лева за Победител с 3 коня.Изключенията в последните три дни от Варна са печалбите от Гонки с хрътки, където първенци са жители на Руси и Кърджали. За там заминаха суми от 2700 лева, 2000 лева, 2250 лева и др.Към 14.00 часа на 18.10.2019 г. сумата в Джакпот 13 е на стойност 14 262 лева, а срещите от него можете да видите . ", "date": "2019.10.18", "title": "Ливърпул ще победи Манчестър Юнайтед според \"ЕВРОФУТБОЛ\""}
{"url": "http://www.cross.bg/taka-merki-zhelyazkov-1615866.html", "text": "/КРОСС/ Ще се създаде контролирана среда, така че да се пресекат всички възможни корупционни практики при провеждането на практическия изпит на кандидатите за водачи. Това заяви министърът на транспорта, информационните технологии и съобщенията Росен Желязков по време на работна среща, организирана от Асоциацията за квалификация на автомобилистите в България. Събитието бе инициирано във връзка с обявените мерки за подобряване на дейността на Изпълнителна агенция „Автомобилна администрация“, които включват и такива за организацията и провеждането на изпити на кандидатите за водачи.„Основната ни задача е да създадем контролирана среда в рамките на практическия изпит, така че да бъдат ясно идентифицирани грешките, които прави водачът. Те трябва да бъдат анализирани и да има обективност при оценяването от изпитващия като бъдат премахнати възможностите за субективна преценка. Затова разглеждаме варианти за изграждане и въвеждане на единна интегрирана информационна система, която да обхване целия процес – от подготовката до изпита“, обяви министър Росен Желязков. Той бе категоричен, че всичко се прави, за да се подобри системата, така че чрез корупция да не се прикрива лошата подготовка.Министър Желязков информира участниците, че всички набелязани мерки са основани на много сериозен анализ за цялостната дейност на ИА „Автомобилна администрация“. Той бе категоричен, че няма да се допуска субективност. Също така отбеляза, че има набелязани мерки, които са свързани със самата нормативна уредба. „Всички мерки, които ще намерят отражение в съответната нормативната уредба, на ниво наредби, ще бъдат детайлно обществено обсъдени с всеки един от Вас – косвено и пряко в такива формати“, каза в заключение министърът към участниците в дискусията.В събитието участваха още председателят на Държавната агенция „Безопасност на движението по пътищата“ Малина Крумова, заместник-министърът на транспорта, информационните технологии и съобщенията Ангел Попов, изпълнителният директор на ИА „Автомобилна администрация“ Бойко Рановски, председателят на УС на Българска асоциация на пострадали при катастрофи Владимир Тодоров и други.", "date": "2019.10.18", "title": "Министър Росен Желязков: Ще бъде създадена контролирана среда за практическите изпити за шофьори"}
{"url": "http://www.cross.bg/godina-den-premine-1615867.html", "text": "/КРОСС/ За седма година Балканският 1000-километров ултрамаратон ще предизвика издръжливостта и волята на състезателите. Надпреварата започва в събота, като и тази година събитието ще премине с набиране на дарения за благотворителни каузи.За 11 дни участниците ще изминат 1050 км в Румъния и България, като два пъти ще преминат Дунав и Стара планина. Денивелацията на трасето е 7500 метра. Участниците ще се движат с велосипед в първите четири дни (по 160 км на ден), а след това им предстои бягане в продължение на седем дни (по 60 км на ден).Само 5 души досега са преминали успешно изпитанието. Състезателите могат да се регистрират онлайн за участие в цялата дистанция или за отделните дисциплини.Старт-финалът е в Букурещ, като предизвикателството ще започне в 7 ч. в събота. Състезателите се очаква да стигнат до София. на 22 октомври, а на територията на България маршрутът ще премине още през Видин, Белоградчик, Берковица, Своге, Ботевград, Луковит, Плевен, Бяла и Русе.Тази година ултрамаратонът ще подкрепи три български каузи на Multi Kulti Collective (МултиКулти), Фондация \"Дечица\" и Фондация \"Джамба\", като всички са насочени към подкрепа на деца от различни социални групи.Всеки участник ще избере кауза, за която ще набира средства до достигане на поставената от него цел. От предишните шест състезания са събрани общо над 131 хиляди евро. Набирането на даренията става онлайн на .", "date": "2019.10.18", "title": "Да предизвикаш тялото и духа: започва Балканският 1000-километров ултрамаратон"}
{"url": "http://www.cross.bg/mihaiilov-zayavi-vreme-1615869.html", "text": "/КРОСС/ Борислав Михайлов обяви, че от доста време е обмислял да се оттегли от управлението на родния футбол. Президентът на БФС заяви това пред журналисти в Национална футболна база в Бояна.Дългогодишният председател на Българския футболен съюз Борислав Михайлов си подава оставката и това е окончателно решение. Той заяви, че от тук нататък смята да ходи на лов и да лови риба., заяви Михайлов.Очаквайте подробности.", "date": "2019.10.18", "title": "Борислав Михайлов отива на лов и риболов"}
{"url": "http://www.cross.bg/spacex-nasa-purvoto-1615870.html", "text": "/КРОСС/ След кратко прехвърчане на искри между НАСА и SpaceX, двете организации изглежда се върнаха към добрия тон, а от космическата агенция са убедени, че през първото тримесечие на 2020 ще бъде извършена първата съвместна пилотирана космическа мисия.НАСА има договори със SpaceX и Boeing за разработката на капсули, които могат да бъдат използвани за полети до МКС от наземни съоръжения в САЩ. В момента агенцията плаща на Русия по 80 милиона долара за всеки пътник, който достига до станцията, предава Mobile Bulgaria.Капсулата Crew Dragon на SpaceX е фокус на програмата, но миналия април тя изгоря при един от тестовете, което доведе до разследване, но резултатите от него не бяха обявени публично.Въпреки изоставането в графика на програмата от НАСА остават оптимисти, че планираната за първото тримесечие на 2020 пилотирана мисия до МКС ще бъде осъществена. Това ще е и първото извеждане в Космоса на човек от SpaceX, която иначе има сериозни успехи в изстрелването на сателити и повторното използване на ракетите си.", "date": "2019.10.18", "title": "НАСА се готви за пилотиран космически полет съвместно със SpaceX"}
{"url": "http://www.cross.bg/huawei-watch-lalova-1615871.html", "text": "/КРОСС/ Най-бързата българка Ивет Лалова и модерната фитнес верига Next Level Fitness Club бяха домакини на българската премиера на новия смарт часовник Huawei Watch GT 2. Залата Sport Box събра на едно място посланици на марката, журналисти, спортисти и любители на новите технологии и здравословния начин на живот.Huawei Watch GT 2 е базиран на първия специализиран за носими устройства чипсет на компанията – Kirin A1, на който са базирани и премиум Bluetooth слушалките FreeBuds 3, също демонстрирани на събитието. Двата продукта са представители на т. нар. „1+8+N“ стратегия на компанията, описваща „Internet of Everything” екосистемата от гледна точка на крайния потребител.Чипсетът Kirin A1 позволява много ниска консумация на енергия и ненадминат живот на батерията, при цялостна производителност и функции от ново поколение спрямо предишния модел Huawei Watch GT, радващ се на голяма популярност на нашия пазар.Новият Huawei Watch GT 2 предоставя функции за мониторинг на 15 спортa – от бягане и колоездене, до плуване, гребане, крос тренажор, планинско катерене и триатлон. Освен това разполага с вградена памет, в която можете да заредите около 500 песни, и възможност за възпроизвеждане на висококачествен звук директно към Bluetooth слушалки, без нужда от смартфон около вас, когато тренирате.За първи път у нас ще бъде налична и дамска (42mm диаметър) версия, с изключително тънък и елегантен дизайн. Мъжката (46mm) от своя страна позволява и Bluetooth обаждания. Watch GT 2 е първото носимо устройство на Huawei, което има „all-in-one“ стъклен 3D екран, формиращ по-широк дисплей.Ивет Лалова сподели по време на събитието, че е любител на смарт технологиите.Спортната шампионка, която ползва флагман смартфона Huawei P30 Pro още от представянето му в началото на годината, ентусиазирано сподели, че смарт часовникът Watch GT 2 и безжичните слушалки FreeBuds 3 ще са перфектната комбинация по време на усилените ѝ подготовки за Олимпиадата в Токио през лятото на 2020 година.Талантливата българка беше отправила редица предизвикателства към посланици на марката, журналисти и фитнес инструкторите от Next Level Fitness Club, които преди събитието имаха 2 седмици да тестват часовника и да споделят впечатленията си от него.Така Крис Захариев описа своите 2 седмици, в които е бил „изгубен нарочно“ в серия от места и ситуации, звучащи като поне 2 месеца, а фитнес инструкторът Александър Кирилов от Next Level Fitness Club сподели, че Huawei Watch GT 2 е смарт часовникът, който отчита най-точно пулса при тренировки, на база на тестовете му с него самия и негови клиенти.Той наблегна специално и на бързото му зареждане и на функционалността за следене и анализ на съня, защото качественият сън е важен както за нормализиране на нивата на стрес, също следени от часовника, така и за чисто физическото възстановяване и изграждане на мечтаното тяло.За финал, Huawei и Ивет Лалова анонсираха следващото събитие „Тренирай с Ивет Лалова и Huawei Watch GT 2”.На 30 октомври от 14 до 16 часа, залата на Next Level Fitness Club в Park Center ще бъде отворена за всички фенове на Ивет Лалова и Huawei, с които тя в свободна форма ще споделя своите съвети за добра форма на духа и тялото.Следете събитието във Facebook за повече информация.Продажбите на 46mm версия започват от понеделник на препоръчителна цена от 479 лева.Дамската, 42мм, версия се очаква малко по-късно на нашия пазар.  ", "date": "2019.10.18", "title": "Новият HUAWEI WATCH GT 2 бе представен в България със специалното домакинство на Ивет Лалова (СНИМКИ)"}
{"url": "http://www.cross.bg/bannotata-emiciya-ppomyana-1615875.html", "text": "/КРОСС/ Бългapcĸaтa нapoднa бaнĸa пycĸa в oбpaщeниe втopaтa бaнĸнoтa oт нoвaтa cepия бaнĸнoти, ĸoятo e c нoминaлнa cтoйнocт 50 лeвa и eмиcия 2019 г. Бaнĸнoтaтa щe бъдe в oбpaщeниe oт 1 нoeмвpи 2019 г. ĸaтo зaĸoннo плaтeжнo cpeдcтвo.Oбщият дизaйн и ocнoвнитe eлeмeнти нa бaнĸнoтитe oт нoвaтa cepия ce зaпaзвaт бeз cъщecтвeни измeнeния cпpямo бaнĸнoтитe, ĸoитo ca в oбpaщeниe. Πpoмeнитe ca cвъpзaни c въвeждaнeтo нa нoви зaщитни eлeмeнти, ĸoитo в бaнĸнoтaтa c нoминaлнa cтoйнocт 50 лeвa, eмиcия 2019 г., ca:Дoпълнитeлeн знaĸ зa нeзpящи гpaждaни - cъcтoи ce oт чeтиpи дeбeли и ceдeм тънĸи линии, paзпoлoжeни пoд ъгъл нa двeтe ĸъcи cтpaни нa бaнĸнoтaтa.Xoлoгpaмнa лeнтa c oптични eфeĸти - peдyвaщи ce пpи пpoмянa нa ъгълa нa нaблюдeниe изoбpaжeния нa птицa и Иĸap; цвeтeн xoлoгpaмeн пopтpeт нa Πeнчo Cлaвeйĸoв; ĸнигa, пpoмeнящa цвeтa cи oт злaтиcтo ĸъм зeлeнo пpи пpoмянa нa ъгълa нa нaблюдeниe; динaмичeн eфeĸт \"плaмъĸ\" c пpoмянa нa цвeтa oт злaтиcтo ĸъм зeлeнo пpи пpoмянa нa ъгълa нa нaблюдeниe и oбeмнo тpиизмepнo изoбpaжeниe нa чиcлoтo 50.Macтилo c oптичeн eфeĸт - чиcлoтo 50 e oтпeчaтaнo c пpoмeнящo цвeтa cи мacтилo c динaмичeн eфeĸт \"плaмъĸ\", ĸoeтo пpи пpoмянa нa ъгълa нa нaблюдeниe ce пpoмeня oт злaтиcтo ĸъм зeлeнo.Ocигypитeлнa нишĸa - вгpaдeнa в xapтиятa и чacтичнo излизaщa oт oбpaтнaтa cтpaнa cъc cвeтъл пoвтapящ ce тeĸcт \"БHБ 50\" и c динaмичeн eфeĸт \"плaмъĸ\", пpoмeнящa цвeтa cи oт злaтиcтo ĸъм зeлeнo. Изoбpaжeниeтo нa пoвтapящия ce тeĸcт \"БHБ 50\" ce чeтe oт лицeвaтa cтpaнa пpи пocтaвянe нa бaнĸнoтaтa cpeщy изтoчниĸ нa cвeтлинa.Boдeн знaĸ c виcoĸa peзoлюция - нaблюдaвa ce пpи пocтaвянe нa бaнĸнoтaтa cpeщy изтoчниĸ нa cвeтлинa. Cъcтoи ce oт пoлyтoнoвo изoбpaжeниe c виcoĸa peзoлюция нa пopтpeтa нa Πeнчo Cлaвeйĸoв. Изoбpaжeниятa ce нaблюдaвaт и oт oбpaтнaтa cтpaнa нa бaнĸнoтaтa.Бaнĸнoтитe c нoминaлнa cтoйнocт 50 лeвa, eмиcия 1999 г. и eмиcия 2006 г., пpoдължaвaт дa бъдaт в oбpaщeниe зaeднo c бaнĸнoтитe c нoминaлнa cтoйнocт 50 лeвa, eмиcия 2019 г. ", "date": "2019.10.18", "title": "БНБ показа новите 50 лева "}
{"url": "http://www.cross.bg/meiiur-kosmosa-otkritiya-1615876.html", "text": "/КРОСС/ Астронавтите от НАСА Кристина Кук и Джесика Мейър стартираха първото в историята изцяло женско излизане в открития космос, което НАСА излъчи на живо.Кук и Мейър, които ще работят в космоса под номерата EV1 и EV2, приведоха скафандрите под ръчно управление в 14:38 московско време – това бележи времето на официалния старт на излизането им в космоса. Сега дуетът се готви да напусне шлюзовия отсек „Куест“, като Кристина Кук е първата, която излиза в космоса, а Мейър я следва.За Кук това е четвъртото излизане във външната повърхност на станцията, за Мейър – първото. В НАСА едновременното излизане на две жени в космоса е наречено „историческо“. Това трябваше да се случи през март, но тогава МКС нямаше два скафандъра с нужния размер.Днешната работа в космоса ще бъде посветена на замяната на повредена миналия уикенд батерия с блок за зареждане и разреждане на батерията в системата за захранване на американския сегмент на МКС. Отказът на частта, работеща на МКС 19, внесе изменения в първоначалния график за планираната подмяна на батериите на американския сегмент на станцията. По-рано през октомври на това бяха посветени две излизания в открития космос и бяха планирани още три.В края на април бе отстранена подобна неизправност на елемента за захранване на МКС без участие на астронавтите, като авариралото устройство бе заменено с помощта на работна техника, контролирана от Земята. Този път, за да се замени частта, която оперира на МКС през последните 19 години, са нужни астронавти.Кук и Мейър са 14-ти и 15-и представители на „слабия пол“, пребиваващи в открития космос. Първата жена беше съветският космонавт Светлана Савицкая през 1984 година.", "date": "2019.10.18", "title": "Стартира първото в историята изцяло женско излизане в открития космос"}
{"url": "http://www.cross.bg/blizkiya-iztok-korabi-1615841.html", "text": "/КРОСС/ Япония обяви днес, че няма да се присъедини към водената от САЩ коалиция за защита на търговските кораби в Близкия изток. Вместо това ще изпрати свои сили, включващи кораби и самолет, за да охраняват доставките по вода за страната от ключовия за производство на петрол регион, предаде Ройтерс.„Няма да се присъединим към САЩ, но тясно ще сътрудничим с тях“, заяви главният секретар на японското правителство Йошихиде Суга. „Силите за самоотбрана ще осигуряват безопасността на съдовете, свързани с Япония“, добави той пред репортери в Токио.Въпреки че Япония е най-близкият съюзник на САЩ в Азия, страната се колебае да обедини силите си си с Вашингтон в Близкия изток, тъй като поддържа близки дипломатически и икономически връзки с Иран. Токио предложи да посредничи между двете страни, за да помогне да бъде намалено напрежението в региона.Иран критикува усилията на САЩ да създадат коалиция и казва, че страните в региона могат да защитават ключовите водни пътища, използвани от танкери за доставки на значителна част от износа на петрол в света.Япония вероятно ще изпрати в Близкия изток кораби и самолет, които ще патрулират в Оманския залив, Северно Арабско море и други водни пътища в региона, добави правителственият говорител Суга. Той добави, че Токио тепърва ще определя състава на контингента и кога ще бъде разположен.", "date": "2019.10.18", "title": "Япония праща свои кораби в Близкия изток, не се включва в US коалицията"}
{"url": "http://www.cross.bg/kostov-reshenieto-vchera-1615850.html", "text": "/КРОСС/ До куриозна ситуация се стигна в Българското национално радио /БНР/, след като днес то все още е с двама директори. Досегашният шеф Светослав Костов все още не е получил решението на СЕМ за предсрочното му освобождаване, докато в същото време посоченият за временно изпълняващ генерален директор на БНР Антон Митов вече е назначен. Нещо повече - той е бил назначен веднага, още вчера следобед, само няколко часа след гласуването в медийния регулатор за прекратяването на мандата на Костов.Аз решение за прекратяване на договора нямам\", коментира Светослав Костов по обед днес. Той уточни, че още вчера следобед Антон Митов е получил своето решение за назначаване.  \"Явно много са бързали с назначаването\", коментира Костов нелогичната ситуация. По думите му нормалното би било първо единият директор да бъде освободен, а след това другият да бъде назначен.Юристката на СЕМ Емилия Станева също коментира казуса. \"Ще си получи решението по надлежния ред\", увери тя във връзка с липсата на документа.В отговор на въпроса защо все още не е в ръцете му решението за освобождаване, юристката обясни: \"Официалното получаване на решението не отлага във времето неговото изпълнение\".\"Считано от днес, той не е генерален директор, а е Митов\". , добави Станева по повод казуса с двамата шефове на радиото, които и в момента са под неговия покрив.Светослав Костов вече е отстъпил кабинета си на вр. и. д. Антон Митов, но не си тръгва от радиото, защото си чака решението от СЕМ.По повод информацията, оповестена вчера, че журналисти, които бяха опонентите на Костов при избухването на скандала, са препоръчали в писмо до СЕМ именно бащата на своя колега, съдебен репортер, юристката на СЕМ категорично го отрече. \"Това са инсинуации. Никакви предложения не са правени\", заяви Емилия Станева.Светослав Костов бе освободен вчера с единодушно гласуване в СЕМ и от петимата му членове заради спирането на \"Хоризонт\" за пет часа на 13 септември. От медийния регулатор се мотивираха с нарушение на Закона за радио и телевизия. Според адвоката на Светослав Костов обаче решението на СЕМ няма законово основание и то ще бъде обжалвано в съда още следващата седмица.  ", "date": "2019.10.18", "title": "БНР с двама шефове: СЕМ назначи новия, но още не е освободил стария"}
{"url": "http://www.cross.bg/detza-raiiona-planinskata-1615849.html", "text": "/КРОСС/ Спасители откриха изгубено семейство с четири деца в района на Каньона на водопадите край Смолян. Това дежурният в Планинската спасителна служба към Българския червен кръст в Пампорово.Сигнал е получен на телефон 112 в 19:30 ч. снощи от жена от Израел, която била на разходка в района с четирите си деца и съпруга си.Час преди подаването на сигнала, жената с трите деца, а мъжът с четвъртото се разделили и не могли да установят връзка един с друг, след което подали и сигнал в полицията.Благодарение на бързите действия на спасителите и полицията и напътствия по телефона, около 20:00 ч., само половин час след подаване на сигнала, жената с трите деца е открита в района на Помпена станция по пътя за връх „Перелик“. По същото време е открит и мъжът с другото дете, които били в района на конна база.Семейството е в добро състояние, като след откриването им, полиция е отишла на място, за да ги прибере, каза още дежурният в Планинската спасителна служба - Пампорово.", "date": "2019.10.18", "title": "Oткриха изгубено семейство с 4 деца до водопадите край Смолян"}
{"url": "http://www.cross.bg/bulgariya-yefa-angliya-1615855.html", "text": "/КРОСС/ Дисциплинарната комисия на УЕФА възнамерява да наложи най-тежките наказания на националния отбор на България след расисткия скандал.Той се разигра в понеделник, когато Англия ни размаза с 6:0 насред София, за да нанесе най-тежката домакинска загуба в историята на \"лъвовете\". През първото полувреме мачът на два пъти беше прекъсван заради подвиквания от трибуните и цяла Европа коментира случката с отвращение.Заради нея президентът на БФС Борислав Михайлов подаде оставка, последваха го и двама от заместниците му - Атанас Фурнаджиев и Михаил Касабов.УЕФА ще разгледа инцидентите на мача България - Англия на заседание на 28 октомври. Срещу страната ни са повдигнати 4 обвинения за расистко поведение, нацистки поздрави и други нарушения на реда.Президентът на евроцентралата Александер Чеферин предупреди, че комисията е твърдо решена да отстрани расизма във футбола и допълни, че наказанията, които ще продължат да се налагат в битката с него, ще са от най-тежките, което ни застрашава сериозно, пише gol.bg.Големият проблем на България е лошото досие от последните години. Само в тези квалификации отнесохме две санкции за расизъм от домакинството на Косово (2:3). Тогава нашите скандираха \"убий шиптъра\" по адрес на гостите.  ", "date": "2019.10.18", "title": "УЕФА решава на 28 октомври за наказанието на България"}
{"url": "http://www.cross.bg/bulgariya-gabrovo-slychi-1615854.html", "text": "/КРОСС/ Европейската комисия е изпратила писмо на България, с което настоява да й бъдат възстановени над 11 млн. лв. (5.66 млн. евро) за строящия се в момента обход на Габрово. Стойността на целия участък от 23 км е близо 93 млн. лв. Това става ясно от отговора на министъра на транспорта Росен Желязков до депутатите Кристина Сидерова и Росен Данчев от БСП.Строителството на обхода на Габрово е първата фаза от изграждането на бъдещия тунел под Шипка и началото беше дадено през май 2013 г. Той се финансираше със средства от оперативна програма \"Транспорт\" 2007 – 2013 г. и 23-километровата отсечка трябваше да бъде готова до края на 2015 г. Това обаче не се случи. Причината беше обжалването на част от трасето от екоорганизации и от жители на града, пише Медиапул.Съдебните спорове спряха изграждането на трети и четвърти участък от трасето. България поиска разделяне на обекта на фази, за да бъде доизграден със средства от настоящия програмен период по програма \"Транспорт\" 2014-2020 г.Еврокомисията прие доводите ни, но срещу обещание обектът да бъде завършен до края на 2018 г. Това обаче не се случи поради форсмажорни обстоятелства – открити бяха археологически обект при 19-ия км и свличания на земни маси между 16 и 19 км през септември 2018 г.Така строителството на обекта отново спря. Това лято са направени археологическите проучвания, а в момента усилено се работи по завършването на 23-те километра път. Той е готов над 90% и трябва да бъде пуснат в експлоатация до 26 ноември 2019 г., обещава Росен Желязков.Междувременно обаче Еврокомисията изпраща писмо през лятото до България, с което настоява да възстановим над 11 млн. лв. за недовършените трети и четвърти участък, които са около десетина километра.България ще настоява ЕК да преразгледа процедурата си за наложената финансова корекция, като за целта ще предостави допълнителна информация през декември 2019 г.Според отговора на транспортния министър, стараната ни има \"неформално уверение от европейските служби, че при завършване на обекта в рамките на 2019 г., финансовата санкция по проекта ще бъде оттеглена\". Предстои да видим дали това ще се случи.Строител на обхода на Габрово е консорциум \"ПСВТ\", в който влизат варненската \"Хидрострой\" АД, \"Пътни строежи – Велико Търново\" АД, \"Пътинженерингстрой – Т\" Търговище. Договорът за строителство с тях е за 92.9 млн. лв. с ДДС.Строителният надзор се осъществява от ДЗЗД \"Обединени консултанти\", в което влизат \"Трансконсулт БГ\"ООД, \"Рубикон Инженеринг\" ООД и \"Трафик Холдинг\" ЕООД. Стойността на договора с тях е 1 096 032 лв. с ДДС.", "date": "2019.10.18", "title": "ЕК иска да върнем 11 милиона лева за обхода на Габрово"}
{"url": "http://www.cross.bg/albaniya-severna-makedoniya-1615856.html", "text": "/КРОСС/ На срещата на върха на ЕС в първия ден на преговорите не можа да се вземе решение за началото на преговорите за присъединяване на Албания и Северна Македония. Това съобщи източник в кулоарите на срещата. Въпросът за началото на преговорите беше един от ключовите въпроси във външнополитическия блок, първоначално се планираше лидерите да координират изявлението, ако не с решение, то поне с обяснение за по-нататъшни стъпки.След резултатите от преговорите беше прието изявление за Турция, но текстът на заключенията за разширяване не беше договорен, каза източникът, припомняйки, че срещата на върха продължава и днес.По-рано източник в една от националните делегации заяви, че лидерите на ЕС на срещата на върха в Брюксел не са успели да убедят Франция, която се противопостави на започването на преговори за присъединяване към организацията с Албания и Северна Македония.Редица държави предложиха възможността да започнат преговори на този етап само със Северна Македония, отлагайки въпроса с Албания, но той не намери подкрепата на мнозинството.Албания и Северна Македония имат статут на кандидати за ЕС. Преди това Европейската комисия препоръча започване на преговори с тях. Но през 2018 г., а след това и през юни 2019 г., Министерският съвет на ЕС отложи приемането на окончателното решение. През юни страните от ЕС се съгласиха да вземат решение за започване на преговори за присъединяване със Северна Македония и Албания “не по-късно от октомври 2019 г.”", "date": "2019.10.18", "title": "Евролидерите отложиха разширяването на Балканите"}
{"url": "http://www.cross.bg/sara-braiitmun-kontzerta-1615857.html", "text": "/КРОСС/ Kонцертът на Сара Брайтмън на 20 октомври в зала 1 на НДК е част от световното й турне \"HYMN: Sarah Brightman In Concert\". Спектакълът с продължителност над два часа включва великолепни светлинни и сценични ефекти, а певицата ще заблести със зашеметяващи костюми. Освен великолепните музиканти от бенда на Сара Брайтмън, в концерта ще вземат участие и музикантите, и хорът на Софийската филхармония. Поради огромния интерес организаторите от \"София мюзик ентърпрайсис\" и \"Лайв нейшън\" пуснаха допълнителни билети от всички ценови категории, вкл. втори балкон. В неделя входовете на НДК ще бъдат отворени в 19 ч., а Сара Брайтмън ще излезе на сцената в 20 ч.", "date": "2019.10.18", "title": "Пуснаха допълнителни билети за концерта на Сара Брайтмън"}
{"url": "http://www.cross.bg/borisov-sega-sekretar-1615861.html", "text": "/КРОСС/ \"Имаше емоционална дискусия. Накрая написахме едно изречение, че за Западните Балкани и в частност за Северна Македония, ще продължим темата в Загреб на следващата среща на върха. Има няколко изречения, които вече дават тази перспектива, за която толкова много настоявах. Аз го предложих и, за радост, Доналд Туск го подложи на гласуване и мина, така че мисля, че добре стана\", това заяви пред журналисти в Брюксел премиерът Бойко Борисов след обсъждането на присъединяването на Северна Македония и Албания към ЕС.То вече е изпратено към европейските институции с цел да се преразгледа. „, коментира още Борисов. коментира още премиера, отговаряйки на журналистическите въпроси.", "date": "2019.10.18", "title": "Борисов: 6 страни искаме преразглеждане на пакета „Мобилност“"}
{"url": "http://www.cross.bg/liza-dzheiisun-aktyorstvoto-1615859.html", "text": "/КРОСС/ Харизматичният Джейсън Момоа е на корицата на ноемврийския брой на списание Esquire. Заразителният му чар струи не само от страхотните кадри, дело на Ерик Рей Дейвидсън, а и в думите му, които са лишени от всякакви превземки.Пред списанието Джейсън говори за двете си най-големи любови – Лиза Бонет и актьорството. 40-годишният хавайски красавец е щастливо женен за Лиза от 2017 г. и я нарича любов на своя живот. Бонет е с 12 години по-голяма от него, а Джейсън се влюбва в нея, още когато е едва осемгодишен.Момоа гледа шоуто на Бил Козби, където Лиза играе през 80-те. Тогава той се зарича, че някой ден ще успее да я спечели и ще бъде с нея. Днес можем да кажем, че той е сбъднал детската си мечта, а с Лиза се радват на две деца. „Когато някой ми говори за невъзможни неща, директно го контрирам с това: „Та аз съм женен за Лиза Бонет! Не, няма невъзможни неща!“, категоричен е той.Със същото упорство той си пробива път и в кариерата – с много труд, търпение и даване на максимума от себе си. „Влюбих се в изкуството на актьорството, когато участвах в „Спасители на плажа – Хавай“. Признавам – сериалът не е известен с добрата си актьорска игра. Но тогава това беше възможността, с която разполагах. Не можех да си намеря добър агент, който да ме измъкне. Но така се научих на упоритост“, разказва той.Последният проект на Джейсън е „Аквамен“, където той играе едноименния персонаж от Ди Си Комикс. Лентата се превърна в същински хит, чиято обща печалба достигна до 1,148 милиарда долара след премиерата си през 2018 г.", "date": "2019.10.18", "title": "Джейсън Момоа за двете му най-големи любови: Лиза и актьорството (СНИМКА)"}
{"url": "http://www.cross.bg/ostavka-podade-sushto-1615862.html", "text": "/КРОСС/ Бившият президент на БФС Валентин Михов също подаде оставка. В момента той е член на Изпълнителния комитет на футболния съюз.За оставката се разбра малко преди очакваното заседание на Изпълкома.На него ще бъде обсъдена оставката на президента Борислав Михайлов. Ако тя бъде гласувана, неговият пост трябва да бъде зает от някой от вицепрезидентите.Тъй като Йордан Лечков е кандидат за кмет на Сливен, той няма право да оглави съюза. Другият вицепрезидент Атанас Фурнаджиев също подаде оставка, а Михаил Касабов става фаворит да застане начело на организацията до насрочването на нов конгрес, за какъвто призова Фурнаджиев.На теория съществува и възможност да бъде свикан извънреден конгрес, на който да бъде избрана личност извън Изпълкома. До този вариант може да се стигне, ако на заседанието бъде прието такова решение или ако една трета от футболните клубове го поискат.Очаквайте подробности!", "date": "2019.10.18", "title": "Бившият президент на БФС Валентин Михов също подаде оставка"}
{"url": "http://www.cross.bg/glasa-brekzit-prognozira-1615836.html", "text": "/КРОСС/ Водещата британска компания за спортни залози Sporting Index, която прогнозира доста точно и трите неуспешни вота на предишната Брекзит сделка, договорена от Тереза Мей, обяви в петък, че по време на утрешното гласуване в Камарата на общините новата сделка на Борис Джонсън ще спечели подкрепата на 313 депутати. Това обаче няма да бъде достатъчно, тъй като са необходими поне 320 гласа, за да бъде одобрено договореното в четвъртък споразумение с ЕС.Фирмата отбелязва: \"Най-вероятният проблем може да се окаже подкрепата за новата Брекзит сделка на Демократичната юнионистка партия (ДЮП), като досегашните сигнали предполагат, че Арлин Фостър (лидерът на ДЮП) и компания  няма да одобрят преминаването на сделката през парламента\".Компанията за спортни залози Sporting Index направи доста точно преценки за изхода от предходните три парламентарни гласувания на Брекзит сделката на бившия премниер Тереза Мей.На първото гласуване, провело се през януари, фирмата за залози прогнозира, че Тереза Мей може да загуби с 218 гласа, като реално тя загуби с 220 гласа.На следващото гласуване през март Тереза Мей загуби със 149 гласа, като преди това компанията Sporting Index прогнозира загуба със 148 гласа, а на последното гласуване на предишната Брекзит сделка фирмата за залози прогнозира загуба с 60 гласа, докато реално споразумението не беше прието със загуба от 58 гласа.", "date": "2019.10.18", "title": "Британска заложна къща очаква Джонсън да загуби утрешния вот за Брекзит сделката със 7 гласа"}
{"url": "http://www.cross.bg/danailov-stefan-iska-1615848.html", "text": "/КРОСС/ Стефан Данаилов е изваден от медикаментозната кома и вече е контактен. Това съобщи доведеният му син Росен Цанков след посещение във Военномедицинска академия, където е настанен обичаният актьор.По думите му Данаилов се чувства добре и \"иска да гледа мачове на Челси\", пише бТВ.Лидерът на БСП Корнелия Нинова също потвърди новините за здравето на актьора. На страницата си във Facebook тя публикува снимка със Стефан Данаилов и написа, че той е излязъл от комата. Тя посочва, че той диша самостоятелно и се чувства много добре.Скъпи приятели, много съм щастлива да ви кажа, че Стефан излезе от комата. Контактен е, диша самостоятелно и е много по-добре. Даже иска да се прибира у дома. На лекарите от ВМА - огромно благодарим!Тази сутрин премиерът Бойко Борисов изрази притеснение за здравословното състояние на Стефан Данаилов. Борисов показа подкрепата си за легендата на българското кино с коментар в профила си във Facebook. \"С теб съм!\" написа министър-председателят под своя снимка с Ламбо, на която двамата са прегърнати.  ", "date": "2019.10.18", "title": "Стефан Данаилов вече е в съзнание"}
{"url": "http://www.cross.bg/ninova-obshtinski-korneliya-1615846.html", "text": "/КРОСС/ \"Много хора се питат- с какво нашата политика е по-различна от тази на опонентa ни. Има огромна разлика. Те отдават комуналните услуги на концесионери. Ние- на общински дружества. Резултатът от нашите действия е, че вие ще плащате по-ниска цена на водата, например. Те продават общински имоти , пасища и гори. Ние ги внасяме като апортна вноска в общи предприятия с бизнеса. Резултатът е развитие на местно производство, работа и приходи за общината. Те увеличават местни данъци и такси. Ние- не. Даже освобождаваме от такси детските градини. Правителството раздава природните ресурси на общините за ползване или концесии на приближени. Ние смятаме, че всяка община трябва да стопанисва и управлява минералните води, пещери и други природни богатства сама\", това каза председателят на НС на БСП Корнелия Нинова пред жителите на град Смолян.Тя бе в планинския град, за да подкрепи кандидата за кмет на общината, издигнат от „БСП за България”, Стефан Сабрутев и кандидатите за общински съветници от листата на левицата.Корнелия Нинова добави, че част от социалната община е и здравеопазването, което е в тотален колапс.Тя заяви, че държавните и общински болници трябва да бъдат лечебни заведения, а не търговски дружества.Нинова бе категорична, че за да се случат всички тези предложения, е важно да се развие местната икономика.„В нашите програми е записано, че кметовете ни ще създадат условия на фирмите, като на първо място намалят местните данъци за тях. Правителството делегира задължения на общините, без да им дава дори един лев, за да ги изпълняват. Затова много от тях решават да увеличат местните данъци и такси. Нашите кметове обаче няма да го направят, а ще заложат на създаването на общински предприятия, които да изпълняват поръчките по-евтино, но качествено и ще спрат кражбите\", добави Нинова.„Промяната в Смолян е във вашите ръце и аз вярвам, че тук можем да се поздравим с победа след изборите на 27-ми октомври\", заяви още Корнелия Нинова и призова жителите на Смолян да гласуват с № 56. Тя беше посрещната в Смолян и Чепеларе с родопски песни и кабагайди.", "date": "2019.10.18", "title": "Корнелия Нинова: Не правителството, а всяка община трябва да управлява своите природни богатства (СНИМКИ)"}
{"url": "http://www.cross.bg/zabrana-zadurzhanite-macha-1615834.html", "text": "/КРОСС/ Задържаха още петима мъже за расистките прояви по време на мача България-Англия, съобщиха от МВР.Продължава издирването и на други участници в проявите. След задържането на още петима души, общият брой на установените до момента става 16.От началото на годината, при провеждане на футболни срещи на територията на София са задържани общо 78 лица. Спрямо 48 от тях са наложени принудителни административни мерки.31 са със забрана за посещение на спортни мероприятия за срок от 2 години и 1 000 лева глоба, 9-има имат наложена забрана за 1 година и 1 000 лева глоба, 1 е с 2-годишна забрана и санкция от 60 часа обществено полезен труд, 1-с наложена забрана за посещение на спортни мероприятия за срок от 3 месеца.Шестима от задържаните са оправдани от съда. Спрямо 29 от задържаните са образувани бързи производства за притежание на наркотици, а спрямо 1 има образувано досъдебно производство за хулиганство.Припомняме, че вчера стана ясно, че единият от задържаните може да получи 5 години затвор за расистките прояви по време на мача с Англия.На 16 октомври стана ясно, че задържаните футболни фенове са шестима.Във връзка със случая президентът Румен Радев заяви, че футболът е огледало на състоянието на държавата. Той поиска драконовски мерки за футболното хулиганство.", "date": "2019.10.18", "title": "Задържаха още петима за расистките прояви на мача с Англия"}
{"url": "http://www.cross.bg/dolapa-cled-valyta-1615838.html", "text": "/КРОСС/ Kypcът нa фyнтa cтepлинг ĸъм дoлapa в пeтъĸ ce пoнижaвa cлeд pъcтът нa бpитaнcĸaтa вaлyтa тpи пopeд дини зapaди нoвинитe oĸoлo cпopaзyмeниeтo зa Вrехіt.Днec cyтpинтa тoй ce paзмeня нa нивo 1,2851 дoлapa зa пayнд в cpaвнeниe c ĸypca пpи зaĸpивaнe нa тъpгoвиятa в чeтвъpтъĸ - 1,2888 дoлapa зa пayнд.Aмepиĸaнcĸaтa вaлyтa ce пoнижaвa cпpямo япoнcĸaтa дo 108,55 йeни зa дoлap в cpaвнeниe c 108,65 йeни зa дoлap дeн пo-paнo.Kypcът нa дoлapa ĸъм eвpoтo днec cyтpинтa cтaбилeн и ocтaвa нa нивo $1,1124 eднo eвpo.Πoнижaвaнeтo нa бpитaнcĸaтa вaлyтa e пaзapнa ĸopeĸция cлeд peзĸия pъcт нa пayндa, пpeдизвиĸaт oт oптимизмa зa Вrехіt. B чeтвъpтъĸ бe oбявeнo пocтигaнe нa cпopaзyмeниe мeждy Лoндoн и Бpюĸceл зa ycлoвиятa, пpи ĸoитo Beлиĸoбpитaния щe нaпycнe EC. Kypcът нa фyнтa нaвeднъж pязĸo пoдcĸoчи дo мaĸcимaлнo oт пpoлeттa нивo 1,2988 дoлapa зa пayнд.Ho cлeд пъpвoнaчaлнaтa eyфopия нa пaзapитe нacтъпи бeзпoĸoйcтвo, дaли cпopaзyмeниeтo щe пoлyчи нeoбxoдимaтa пoдĸpeпa oт бpитaнcĸия пapлaмeнт в cъбoтa.Cтoйнocттa нa злaтo ce пoнижaвa нa фoнa oптимизмa oĸoлo Бpeĸзит. Цeнaтa нa дeĸeмвpийcĸитe фючъpcи зa cĸъпoцeнния мeтaл нa нюйopĸcĸaтa бopca Соmех cпaдa c 2,45 дoлapa, или нa 0,16% - дo 1495,85 дoлapa зa тpoйyнция. Дeĸeмвpийcĸитe ĸoнтpaĸти зa cpeбpoтo пoeвтинявaт c 0,37% - дo 17,547 дoлapa зa yнция.B cъщoтo вpeмe тpeйдъpитe oбpъщaт внимaниe въpxy нeeднoзнaчнaтa cтaтиcтиĸa oт Kитaй - втopaтa нaй-гoлямa иĸoнoмиĸa в cвeтa. Oт eднa cтpaнa pъcтът нa БBΠ ce зaбaвя пpeз тpeтoтo тpимeceчиe дo 6%, ĸoeтo e 30-гoдишeн минимyм. Oт дpyгa cтpaнa oбeмът нa пpoмишлeнoтo пpoизвoдcтвo в cтpaнaтa пpeз ceптeмвpи ce пoвишaвa нaд oчaĸвaнoтo.Ho ĸaтo цялo дaннитe зa нeгaтивнитe пepcпeĸтиви нa гoлeмитe cвeтoвни иĸoнoмиĸи пpeдизвиĸвaт бeзпoĸoйcтвo y yчacтницитe нa пaзapитe и cъoтвeтнo opиeнтиpaнe ĸъм пo-бeзoпacни aĸтиви, ĸaĸъвтo e злaтoтo. Зaтoвa вpъщaнeтo нa цeнaтa нa цeнния мeтaл ĸъм нивa нaд 1 500 дoлapa зa yнция e caмo въпpoc нa вpeмe, cмятa cтapши aнaлизaтopът нa ОАNDА Eдвapд Moйя, цитиpaн oт МаrkеtWаtсh. ", "date": "2019.10.18", "title": "Фунтът стерлинг спря възхода след три дни на растеж"}
{"url": "http://www.cross.bg/yilyam-keiit-pakistan-1615839.html", "text": "/КРОСС/ Кейт Мидълтън и принц Уилям продължават своето приключение в Пакистан, радвайки се на невероятни гледки.Херцогинята и херцогът на Кеймбридж се отправиха към град Лахор, намиращ се в провинцията Пенджаб. Там членовете на британското кралско семейство посетиха една от най-големите джамии в света - „Бадшахи“.30-години след като покойната принцеса Даяна посети същото място, Уилям върви по стъпките на своята майка, наслаждавайки се на красотата на Пакистан.Кейт отново бе облечена в традиционно - с костюм „шалвар-камиз“ и забрадка в ярък изумруден цвят.", "date": "2019.10.18", "title": "Кейт и Уилям в джамията Бадшахи (СНИМКИ)"}
{"url": "http://www.cross.bg/demonstranti-grad-zaradi-1615842.html", "text": "/КРОСС/ Ливанското правителство е изправено пред призиви да подаде оставка, след като снощи хиляди гневни демонстранти излязоха на улиците в страната да протестират срещу тежките икономически условия, предаде АФП.Общественият гняв се разпали, след като парламентът прие бюджет със строги икономии, а вчера недоволството избухна заради план за въвеждане на данък върху приложения за смартфони.В четвъртък министърът на информацията Джамал Джарах обяви 20-центова такса на ден за използването на платформи като „УотсАп“ и „Вайбър“. Според него тя щяла да донесе на хазната 200 млн. долара годишно.В реакция в цялата страна демонстранти скандираха популярен от Арабската пролет през 2011 г. - „Народът иска режимът да падне“.Протестиращите в столицата Бейрут блокираха пътя към летището с горящи гуми, заради което бяха изпратени органите на реда.Край правителствените сгради в центъра на града избухна насилие между демонстранти и органите на реда, които използваха сълзотворен газ.Акции на недоволство имаше и в град Сидон, в северния град Триполи и в Долината Бекаа, както и в други райони.Днес премиерът Саад Харири отмени заседание на кабинета. Очаква се той да направи изказване по повод възникналата криза. ", "date": "2019.10.18", "title": "„УотсАп“ революция назрява в Ливан"}
{"url": "http://www.cross.bg/izbori-predstoyashtite-nomera-1615843.html", "text": "/КРОСС/ \"Различното на бюлетините на предстоящите местни избори спрямо тези през 2015 г. е, че има опция „Не подкрепям никого“, която беше въведена през 2016 г. заради задължителното гласуване. Също така номерата на преференциите започват от 101, за да не се получава дублиране на номера на партията или коалицията с номера на преференцията от листата с кандидати за общински съветници\", това каза Александър Андреев, говорител на ЦИК, в предаването \"Бизнес старт\" с водещ Христо Николов.Той коментира и отпадането на машинното гласуване на предстоящите избори.", "date": "2019.10.18", "title": "Какви са особеностите на предстоящите местни избори?"}
{"url": "http://www.cross.bg/nedelya-praznik-kvartala-1615844.html", "text": "/КРОСС/ На 20-и октомври, в неделя от 11,00 часа на голямата поляна до популярния ресторант \"Бъфало\" на бул. \"Панчо Владигеров\" 20, в микро-район \"Люлин-7\", ще се проведе голям спортен празник, в който участие ще вземат именити инструктори по фитнес, лека атлетика, kangoo jumps и kangoo jumps зумба. Топ-спортистите от най-известните фитнес центрове в квартала ще проведат серия от демонстрации, като по този начин ще привлекат младите хора от квартала към по-здравословен начин на живот.За най-малките са предвидени занимания по рисуване, моделиране с пластелин и други забавни игри. Празникът ще бъде съпроводен от много музика и атрактивни състезания. За най-активните са предвидени множество награди, най-голямата от които е градски велосипед.Спортният празник е специален подарък за люлинчани от кандидата за кмет от БСП Мая Александрова.\"Спортът е изключително важен за поддържането на добрия дух и здраво тяло, затова нека всички заедно се потопим в атмосферата на леката атлетика, фитнеса и Kangoo Jumps. Нашите треньори ще покажат лесни упражнения, с които всички да сме във форма. Ще има много състезания, забавления и награди. Елате с цялото си семейство и станете част от Спорния ден на Люлин! Очаквам ви в неделя, на 20-и октомври, от 11,00 часа на голямата поляна до ресторант \"Бъфало\", каза Мая Александрова.", "date": "2019.10.18", "title": "Спортен празник и забавни игри за деца в \"Люлин\" в неделя"}
{"url": "http://www.cross.bg/dekemvri-real-barselona-1615825.html", "text": "/КРОСС/ Дербито от 10-и кръг на Ла Лига между Барселона и Реал няма да се играе на 26 октомври, а през декември. Преместването на Ел Класико е заради протестите и безредиците в столицата на Каталуния. Вчера бе четвъртият пореден ден на хаос.Ръководството на Ла Лига е взело решението вчера вечерта.Точният ден и началният час на мача ще бъдат определен по-късно. Първоначално бе съобщено, че двубоят ще е на 18 декември. После обаче като фаворит се оказа 7 декември, защото не е дата през седмицата.Реал е на първо място в класирането с 18 точки, а Барселона има две по-малко. Утре каталунците гостуват на Ейбар и вероятно ще пътуват с автобус. Кралския клуб гостува на Майорка, който е в зоната на изпадащите.Освен отлагането, се обсъждаше и идеята мачът да се проведе на „Сантяго Бернабеу“. И двата клуба обаче отхвърлиха тази идея.", "date": "2019.10.18", "title": "\"Барселона\" – \"Реал Мадрид\" бе отложен за декември"}
{"url": "http://www.cross.bg/hlapeta-trump-nyzhda-1615827.html", "text": "/КРОСС/ Американският президент Доналд Тръмп приветства спирането на огъня в Сирия и обясни, че съзнателно е решил да остави турците и кюрдите да се впуснат в тази жестока битка, защото те са \"като две хлапета\", които имаха нужда \"да се посбият\", предаде Франс прес.\"Казах: те имат нужда да се поступат малко. Като две хлапета - оставяш ги да се посбият, после ги разтърваваш\", каза той на митинг в Далас, щата Тексас.\"Те воюваха няколко дни, доста ожесточено. Кюрдите са наши приятели, Турция също е наш приятел, но те воюваха... това беше ужасно... Те не можеха да се споразумеят... Отидохме там и казахме, че искаме пауза\", заяви американският президент, цитиран от ТАСС.Брет Макгърк, бивш специален пратеник на Белия дом към международната коалиция за борба с групировката \"Ислямска държава\" (ИД), определи коментарите на Тръмп като \"непристойни и просташки\".\"200 000 изселени невинни, стотици жертви, заслужаващи доверие данни за военни престъпления, затворници от ИД, които бягат, а САЩ евакуират и бомбардират собствените си позиции или ги отстъпват на руснаците. Две хлапета, които се бият ли?\", написа Макгърк в Туитър.\"Биха се те значи няколко дни и то доста грубо\", добави той, като изтъкна, че \"не бе пролята нито капка американска кръв\".Тръмп улесни турската офанзива срещу кюрдите в Сирия, като изтегли американските войски от североизточните райони на страната.Операцията, продължила една седмица, взе над 500 жертви, предимно кюрди, включително десетки цивилни, и доведе до изселването на 300 000 души, сочат данни на неправителствената мониторингова организация Сирийски център за наблюдение на правата на човека.", "date": "2019.10.18", "title": "Турците и кюрдите са \"две хлапета\", които имаха нужда \"да се поступат\""}
{"url": "http://www.cross.bg/trafik-hora-zhertvi-1615826.html", "text": "/КРОСС/ 387 българи са станали жертви на трафик за първите 9 месеца на 2019 г. 258 от тях са трафикирани с цел развратни действия, 56 с цел принудителен труд и 51 са спрямо бременни жени с цел продажба на новородено. Това обяви секретарят на Националната комисия за борба с трафика на хора Камелия Димитрова по повод 18 октомври – Европейски ден за борба с трафика на хора.На фона на данните се наблюдава спад на непълнолетните лица, станали жертва на трафик.Повече от половината – 56%, е бил трафик с цел сексуална експлоатация. Около 1/4 от трафика е бил с цел трудова експлоатация, а около 18% – принудителна просия, трафик на хора с цел изваждане на органи и други форми на трафик. 68% от регистрираните жертви са жени и момичета. 44% от регистрираните жертви са граждани на Европейския съюз.Водещите 5 държави според гражданство на жертвите на трафика на хора са Румъния, Унгария, Нидерландия, Полша и България, съобщи Николай Проданов. Усилията на Комисията са както устойчиви, така и системни. Провеждаме се политики по превенция и повишаване информираността на обществото. Извън превенционните дейности, тази година успяхме да изградим нови партньорства, както и все по-забележимо въвличане на частния сектор, спортни и академични организации в противодействието на трафика на хора, каза още Николай Проданов.", "date": "2019.10.18", "title": "387 българи са жертви на трафик от началото на годината, всяка осма – е бременна жена"}
{"url": "http://www.cross.bg/evro-taksite-samoletnite-1615824.html", "text": "/КРОСС/ Германското правителство одобри снощи проектозакон, предвиждащ увеличение на таксите за самолетните билети, съобщава в. \"Фигаро\" в електронното си издание.Текстът, който предстои да бъде представен пред Бундестага (долната камара на парламента), предвижда увеличаване на таксите със 74 процента за вътрешните и европейските полети и с 41 процента при полетите на далечни разстояния. Това представлява такси от 13 евро за вътрешните и европейските полети, 33 евро за полетите на средни разстояния и около 60 евро за дългите полети.Проектозаконът бе приет на основата на плана за борба с климатичните промени, представен от канцлера Ангела Меркел през септември в отговор на масовите демонстрации в защита на климата в големите германски градове. Позовавайки се на младата шведска екоактивистка Грета Тунберг, канцлерът обеща мащабни мерки за намаляване на парниковите емисии с 55 процента през 2030 година спрямо 1990 година. Целта е много амбициозна за Германия, която изостава в тази област, отбелязва \"Фигаро\". Проектът включва преразглеждане на таксите за силно замърсяващия авиационен сектор.Климатичният план на стойност 100 милиарда евро не може да се осъществи без финансови постъпления. По изчисления на германското правителство само от таксата върху самолетните билети ще се осигурят допълнителни постъпления от 740 милиона евро годишно от 2020 година.Тези приходи би трябвало да позволят да се компенсират отчасти данъчните намаления за железопътния сектор. Целта е секторът да стане по-конкурентоспособен чрез намаляване на таксите от 19 до 7 процента при влаковете на дълги разстояния. Климатичният план на германското правителство предвижда да бъдат предоставени 20 милиарда евро на жп дружеството \"Дойче бан\" (Deutsche Bahn) до 2030 година.Страните, които облагат с най-големи такси самолетните билети, са Великобритания (14 евро за полетите на къси дистанции и 86 евро за далечните полети) и Швеция (съответно 6 и 40 евро). Общо шест европейски страни, сред които Австрия, Италия и Норвегия, са въвели такова облагане. Франция също планира да наложи екотакса за самолетните билети. ", "date": "2019.10.18", "title": "Германия значително увеличава таксите за самолетните билети"}
{"url": "http://www.cross.bg/pokolenie-skoda-ostavia-1615829.html", "text": "/КРОСС/ Пo-мaлкo oт мeceц прeди oфициaлнaтa прeмиeрa нa 11 нoeмври Skоdа публикувa първитe oфициaлни изoбрaжeния нa нoвoтo пoкoлeниe нa Осtаviа.", "date": "2019.10.18", "title": "Skoda разпространи скици на новата Octavia"}
{"url": "http://www.cross.bg/kmet-plovdiv-radev-1615828.html", "text": "/КРОСС/ \"Общината има три задачи - да изгражда и да поддържа, да осигурява ред и сигурност и да санкционира нарушителите\", посочи кандидатът за кмет на Пловдив от „БСП за България\" Николай Радев.Той разговаря с живеещите на ул. Копривките в квартал Христо Смирненски, район Западен. Те споделиха: „Всичко е занемарено, направеното не се поддържа, няма никакъв контрол\".Хората бяха особено критични към чистотата в квартала, както и към сметосъбирането и сметоизвозването.По думите им през уикендите казаните и контейнерите „преливат\", а през лятото зловонията от тях са нетърпими.\"Общината плаща над 34 милиона за поддържане чистотата в града, но навсякъде има оплаквания от гражданите. Време е общината да поеме изцяло дейността и отговорността за чистота, зеленитеплощи и за замърсяването на въздуха\", каза Радев и заяви, че като кмет ще бъде безкомпромисен в товаотношение.Презастрояването като проблем също е във фокуса на неговото внимание, стана ясно от думите му, арешението вижда в спазването и прилагането на закона.Кандидатът с № 56 гарантира, че опазването на междублоковите пространства и съхраняването им катомалки зелени дробове на Пловдив е сред основните му управленски задачи.„Междублоковите пространства  имат сонди, които не се използват, растенията в зелените площи загиват. Единственият начин това да се промени е вотът с номер 56\" - категоричен бе директорът на Английската гимназия.\"В ключови за района места няма осигурен достъп за възрастните жители и хората в неравностойно положение. Спазването на това законово установено право на гражданите е приоритет за нас\"- допълни кандидатът за районен кмет Десислава Йорданова.", "date": "2019.10.18", "title": "Николай Радев: Време е общината да поеме изцяло дейността за чистота в Пловдив "}
{"url": "http://www.cross.bg/dzhonsun-boris-bulgariya-1615830.html", "text": "/КРОСС/ Отношенията ни с Великобритания са приятелски и са на много високо ниво.Това констатираха министър-председателят на България Бойко Борисов и премиерът на Великобритания Борис Джонсън, които се видяха в Брюксел, където се провежда Европейския съвет.\"Двамата с британския премиер категорично осъдихме расистките прояви. Борис Джонсън има най-добри чувства към нашата страна, и както самият той каза, е първият британски министър-председател с българско име\", написа на фейсбук страницата си Бойко Борисов.Само преди дни британското правителство осъди остро расистките прояви на българските фенове по време на мача между България и Англия в София.Англичаните спечелиха квалификацията за Евро 2020 с 6:0, но двубоят бе помрачен от расистки скандирания от трибуните през първото полувреме, заради които на два пъти срещата бе прекъсната от главния рефер от Хърватия Иван Бебек.\"Расизмът, който чухме и видяхме вчера, бе отвратителен и няма място във футбола или където и да е другаде\", се казваше в изявление на официалния говорител на премиера Борис Джонсън. Той похвали английските футболисти, които показали забележително достойнство, а атаките срещу тях определи като жалки.Снимката на двамата политици се появява няколко дни, след като България влезе в световните медии с расистки прояви, насочени към чернокожите футболисти в отбора на Англия по време на евроквалификацията, провела се в София. Дни след това се стигна и до арести. 18-годишен запалянко е с повдигнато обвинение за хулиганство след избухналия расистки скандал на мача България-Англия. ", "date": "2019.10.18", "title": " Борисов и Джонсън осъдиха расизма"}
{"url": "http://www.cross.bg/eksploatatziya-detza-solyn-1615831.html", "text": "/КРОСС/ Шокиращи данни за експлоатация на българчета в Солун представи гръцка неправителствена организация, съобщава БНР. Поводът е Европейският ден за борба с трафика на хора.Децата са принуждавани със заплахи да продават цигари и наркотици. Има случаи и на сексуална експлоатация.Гръцката организация отчита 50% увеличение на бездомните деца в Солун, които са подложени на експлоатация. По нейни данни има 137 деца от България и Албания - предимно момичета, които са принудени нелегално да продават цигари и наркотици или са подлагани на сексуална експлоатация.По информация ва психолози, разговаряли с пострадалите, децата се страхуват да разкрият имената на лицата, които ги принуждават да извършват тези деяния.За първите девет месеца на годината са регистрирани 750 бездомни деца - най-често малолетни мигранти, които работят по 15 часа дневно, получавайки за труда си единствено храна.Организацията, която се намира в Солун, често оказва помощ и на малтретирани жени, след които има българки с малки деца.Агенцията по закрила на децата и властите вече са уведомени за случаите на детска експлоатация.", "date": "2019.10.18", "title": "Експлоатация на българчета в Солун"}
{"url": "http://www.cross.bg/detzata-detza-mrezha-1615833.html", "text": "/КРОСС/ От Националната мрежа за децата (НМД) изпратиха открито писмо до премиера Бойко Борисов за разясняване на политиките за децата и семействата на гражданите и противодействие на пропагандата и дезинформацията срещу държавните политики за децата и семействата в България.Те искат ДАНС, МВР и прокуратурата да разследват кой води политика срещу Стратегията за детето. \"Тези движения се наблюдават не само в България, но и на европейско ниво\", пише в писмото. Повод за писмото им е слухът, който опразни няколко училища в Сливен, Карнобат и Ямбол. Заради споделен видеоклип в социалните мрежи на 7 октомври родители спешно изведоха децата си от учебни занятия в трите града.Те са категорични, че кампанията срещу социалните и законовите промени са игра със страховете и тревожността на българските родители - тя е игра със съдбата на деца и семейства.За първата половина на 2018 година 30 деца са жертви на убийство или друг вид причиняване на смърт, като 26 от тях са малолетни; 241 деца са жертви на блудство, изнасилване и други сексуални посегателства. Само през лятото на 2019 година има два знакови трагични случая на деца, жертви на убийство, за които говори цялата страна, дават пример от Националната мрежа на децата.Според тях публикациите в социалната мрежа и активната кампания срещу Стратегията за детето е не сблъсък на идеологии, а организирана съпротива срещу политиката на легитимните институции на държавата. Те смятат, че това са подривни действия с потенциал да имат характер на престъпления.Без да споменават конкретно случаите, в които родители по спешност изведоха децата си от училище, авторите на писмото заявяват, че пропагандата и дезинформацията доведоха до пряко посегателство срещу основно право на децата на образование. Те засягат и правото на родителите да отглеждат спокойно децата си и да ги подкрепят в обучението им.От неправителствената организация уточняват, че кампанията срещу детските политики не води началото си от изминалата седмица, визирайки фейсбук група, организирана в началото на 2019 г., които, по мнението на Националната мрежа за децата ежедневно представят едностранчиво клипове, статии, тълкувания на законови норми. Там законите се представят като \"анти-семейни\", пишат в писмото.Тиражират се манипулативно описани случаи на извеждане на деца, в които се смесват полуистини и неверни факти, пишат от организацията.Видима е и ясна връзка между провежданата пропаганда и радикални религиозни общности. Не на последно място, сред основните говорители, разпространяващи този тип материали в публичното пространство и сред местните общности, са и държавни служители и представители на политически партии, пишат от Националната мрежа за децата.В същото време те подчертават, че системата за закрила на детето има нужда от спешна реформа, за което алармират повече от десет години. Слабостите на системата предпоставят грешки, които удобно биват използвани в кампаниите против държавните политики за децата, констатират от НМД. Тези случаи представляват и изключително удобна възможност за създаване на съдебна практика и трупане на имидж на \"спасители\" от отделни адвокати. Причината е, че добре организираното дело срещу отдел \"Закрила на детето\" (ОЗД) има големи шансове да спечели поради чести процесуални нарушения, дължащи се на ниския капацитет на системата и липсата на подходящо квалифицирани адвокати, които да защитават решенията на Отделите в съда, обясняват пропуските в социалната система авторите на писмото. Като явен резултат от кампаниите срещу Стратегията за детето те описват и атаки срещу Националната телефонна линия за деца, на която годишно търсят помощ стотици деца и още повече родители. Бяхме свидетели и на организиран \"протест\" пред услуга, управлявана от неправителствена организация, работеща директно с възрастни и деца, жертви на насилие.В социалните медии и общественото пространство непрестанно се тиражират обвинения, внушения и откровени лъжи, насочени към дискредитиране на работата на организации и конкретни личности. Тези процеси застрашават както гражданската активност, така и помощта и подкрепата, която всички ние осигуряваме ежедневно на хиляди български деца и родители.От Националната мрежа за децата се опасяват, че ще бъде разрушено доверието в държавните институции, които провеждат политики за децата.", "date": "2019.10.18", "title": "Искат ДАНС и МВР да разследват кой оспорва държавните политики за децата"}
{"url": "http://www.cross.bg/dypnitza-horata-momenta-1615877.html", "text": "/КРОСС/    - Ние към настоящия момент сме преодолели абсолютно всички противоречия, които сме имали. Те са били винаги принципни - за позиции, никога не са били лични нападки. Имали сме принципни различия, но стигнахме до извода, че те са работили в поза на хората. Твърдо сме решени да дадем отпор на безхаберното управление на общината от ГЕРБ в продължение на два мандата. Партийната организация е решена да стигнем до успех в предизборната битка. - Аз винаги съм имал последователна позиция и съм защитавал онова, което е справедливо за хората и за обществото. Винаги съм бил на страната на онези, които са били потискани, онеправдани, винаги съм казвал всичко на глас публично и съм отстоявал своите позиции. Разбира се, за всичко това съм си носил и последствията - и в държавната служба, и в обществено-политическия живот. - Дупница има два основни проблема. Единият е влошената екологична обстановка и продължаващото вече 8 години горящо сметище. Този проблем и към днешна дата стои с особена острота. Управляващите от ГЕРБ абсолютно неглижират проблема с  оползотворяването на битовите отпадъци и не предлагат никакво решение. Дори напротив - имаше податки за реализиране на един голям проект за регионално депо, упорството им стигна дотам да изберат неподходящ терен в близост до с. Джерман, което се превърна наистина в боклукчарник. От това пострада и магистралата около Дупница преди около два месеца. И един от най-големите жилищни квартали в Бистрица всекидневно е обгазяван от горящото сметище. Там в момента се води като площадка за транспортиране на битовия отпадък до сметището във Филиповци, като общината е задължена с нормативни документи от държавата да го извозва дотам. Само че вместо това да се прави, сметището се запалва и битовият отпадък гори на място. Това са факти, които притесняват хората. Ние имаме готово решение за това, в спешен порядък там може да бъде изградена сепарираща инсталация, с което да бъдат осигурени и работни места, където да се отделя всичко, което подлежи на преработка като суровина и минимално количество да бъде транспортирано до сметището във Филиповци, като се спази законовата рамка. И там вече да бъде реализиран проект за рекултивация на старото сметище. Теренът е преотреден и няма никаква пречка да се реши проблемът с битовите отпадъци. - А вторият проблем е това, че Дупница в момента е на воден режим - не само градът, а и селата. Нещо, което беше забравено. Винаги съм казвал, че управляващите от ГЕРБ не решават нито един проблем трайно, напротив - действа се на парче, а ако нямат някакъв личен интерес, свързан с обществени поръчки и дивиденти за местния екип в лично качество, с нищо не се захващат. Давам за пример веднага близкото с. Баланово, което отстои на около 4 км от града, там от май месец водата е негодна за пиене, негодна е за битови нужди, алтернатива няма, селото е на воден режим. Нито е отишъл на място директорът на ВиК, нито пък настоящият кмет. Хората са забравени и не вярват, че някой може да им помогне. Управляващите от ГЕРБ съсипаха институциите. Една институция като ВиК, която е призвана да решава проблема с питейното водоснабдяване и за битови нужди, не работи ефективно. Такова е положението и в с. Самораново -голямо село, с около 2000 жители, такова е положението и в с. Крайници, и в с. Джерман, и в града. Вместо проблемите да бъдат решавани, те се задълбочават. И то от недалновидни управленски решения и липса на каквато и да било социална чувствителност и отговорност.- С моя екип имаме готови решения последователно да се заемем с всичко, което е належащо, и на първо място - проблема с битовите отпадъци и водоснабдяването.- Спешни действия се налагат и за цялостното реализиране на инфраструктурния проект в жилищен квартал Бистрица. Това е пример за лошо управление на пари от европейските фондове, които общината е спечелила. Този проект включваше подмяна на цялата подземна инфраструктура, ВиК и мръсен канал, само че изпълнението е крайно некачествено и там се носи в момента зловонна миризма, когато хората вървят по улиците и тротоарите. Заустването на дъждовната вода в мръсната канализация и непоставянето на предпазни съоръжения на шахтите, които да предотвратяват излизането на миризмите в атмосферния въздух, доведе дотам да се усеща неприятна миризма в целия квартал. Първата работа ще бъде фирмата да бъде незабавно извикана, за да си отстрани проблемите при некачественото изпълнение на проекта. Той беше за около 11 млн. лв., никакъв контрол не е оказван от страна на общината, да не говорим, че в хода на изпълнението бяха създадени редица неудобства на гражданите, свързани с недопускането на противопожарни услуги, линейки. Там има например един блок 59, който в момента е ограден от високи тротоари и предпазни съоръжения, до който нямат достъп нито машините на пожарната, нито линейките. - Смятам за свой дълг да провокирам у хората активна гражданска позиция и публично говорене. Наистина се управлява със страх и заплахи, например за уволнение на държавни и общински служители, за да се чува само една позиция. Смятам като кмет да организирам ежедневни приемни в населените места, особено в селата, за да може управлението да има коректив.  И важни въпроси, които засягат големи инфраструктурни проекти, екологията, да бъдат решавани на консултативни референдуми, инициирани от нас, за да може гражданското общество да има позиция. Сега никой не обръща внимание на хората и те нямат вяра, че изборите променят нещо, ето това е голямото предизвикателство. Има апатия в хората и те не искат да гласуват. А високата избирателна активност е гаранция, че гражданското общество е живо и е в състояние да взима решения. В крайна сметка то ползва облагите на всичко онова, което се прави. - Ние излизаме с послание за справедливост, защото в момента много хора се чувстват пренебрегнати, несправедливо захвърлени в ъгъла. Справедливост на улицата, справедливост в работата, справедливост, ако щете, за хората на наемния труд за справедливи доходи и заплащане. Справедливостта обаче може да дойде само и единствено с промяна на статуквото в момента не само в Дупница, но и в държавата. За да можем да бъдем добра алтернатива на лошото. Смятаме да предложим визия за добро управление в близките 10-15 години оттук нататък.  ", "date": "2019.10.18", "title": "Първан Дангов: Искаме в Дупница да сме алтернатива на лошото"}
{"url": "http://www.cross.bg/hari-pyblikata-megan-1615823.html", "text": "/КРОСС/ Той е кралска особа, предан съпруг и горд баща. Той не се притеснява да говори открито пред хората за това през какво е преминал през годините. Говорейки пред публиката на галавечер, на която бяха наградени деца с увреждания, принц Хари се разплака и разчувства присъстващите с думите си.Херцогът на Съсекс призна нещо много лично за връзката си с Меган. „Миналата година, когато аз и съпругата ми присъствахме на наградите, знаехме, че очакваме първото си дете. Никой друг не знаеше“, каза той и не сдържа сълзите си. Реакцията му предизвика ръкопляскания от страна на публиката и накара водещата на събитието да го прегърне.„Спомням си как стиснах ръката на Меган толкова силно на наградите и двамата си мислехме какво би било да бъдем родители един ден. И как бихме могли да помогнем на детето си, ако то се роди с проблеми или се разболее с течение на времето. И сега, като родители, да съм тук и да говоря с всички вас, кара сърцето ми да бие по начин, който никога не бих могъл да разбера, преди да стана баща“, продължи емоционалната си реч той.Принц Хари посочи, че се възхищава на родителите на деца с увреждания за силата и куража, който имат.", "date": "2019.10.18", "title": "Сълзите на Хари"}
{"url": "http://www.cross.bg/blok-apartament-etazh-1615818.html", "text": "/КРОСС/ Голям пожар е избухнал в апартамент на блок 12 блок в софийската Зона Б-5 в квартал „Сердика“. Пламъците са тръгнали от апартамент на 16-тия етаж.Горящият апартамент е на последния етаж, което затруднява гасенето.На място са вече 3 пожарни коли, два полицейски патрулки.  Към момента няма данни за пострадали, провежда се евакуация на живущите.", "date": "2019.10.18", "title": "Пожар в жилищен блок в София, има пострадали"}
{"url": "http://www.cross.bg/prof-panaiiotov-kardiohiryrgiya-1615816.html", "text": "/КРОСС/ Проф. Панайотов е началник на Клиниката по кардиохирургия в Университетската болница „Св. Марина“ във Варна, преподавател в Медицински Университет „Проф. д-р Параскев Стоянов“ – Варна.Първите стъпки в хирургията проф. Панайотов прави в Института за спешна медицинска помощ „Пирогов“.Работил е в Клиниките по кардиохирургия в „Болница Лозенец“ и в Националната кардиологична болница.Той е от онези медици, които заминават да  работят в чужбина – Кувейт, но се връщат в България. През 2005 година проф. Панайотов става част от екипа на новата клиника по кардиохирургия  в Университетската болница „Св.Марина“ – Варна, а през 2008 г и нейн ръководител.", "date": "2019.10.18", "title": "Званието „Лекар на годината 2019“ получи  проф. Пламен Георгиев Панайотов (СНИМКИ)"}
{"url": "http://www.cross.bg/ezeroto-rilski-sotzialnite-1615817.html", "text": "/КРОСС/ За пореден случай на нарушение на правилата в Национален парк \"Рила\" сигнализира потребител в социалните мрежи.", "date": "2019.10.18", "title": "Мъже се изкъпаха в едно от седемте рилски езера"}
{"url": "http://www.cross.bg/kirov-bivshiya-leva-1615813.html", "text": "/КРОСС/ Комисията за противодействие на корупцията и отнемане на незаконно придобито имущество (КПКОНПИ) поиска над един милион и сто хиляди от бившия шеф на разузнаването Кирчо Киров и семейството му. Основание за това са двете дела срещу Киров за присвояване на общо около 10 милиона лева, докато ръководеше службата, пише правният портал \"Лекс\".Според твърденията на Антикорупционната комисия, присвояваните пари били представяни като разходи за дейност на службата, която обаче е била преустановена след присъединяването на България към Европейския съюз.Делото за конфискация ще се гледа в началото на другата година в Софийския градски съд. Кирчо Киров има една условна присъда за разгласяване на държавна тайна.", "date": "2019.10.18", "title": "КПКОНПИ иска 1,1 млн. лева от бившия шеф на разузнаването Кирчо Киров"}
{"url": "http://www.cross.bg/maiichin-dom-osteoporoza-1615819.html", "text": "/КРОСС/ По случай Световния ден за борба с остеопорозата (20 октомври) „Майчин дом“ организира безплатни прегледи за остеопороза от 21 до 23 октомври включително. Изследванията ще се извършват в Консултативнодиагностичен блок към болницата (кабинет 206) между 09:00 и 12:00 часа, а записванията ще стават на телефон: 02/9172311.Остеопорозата е заболяване с много лица и няколко проявления, което се изразява в намаляване на костната плътност и повишен риск от настъпване на фрактури. Позната е като „тихият крадец“, защото не е съпроводена с болка. Сигналът за заболяването идва при счупване, найчесто при незначителна травма. При остеопорозата могат да се използват много методи за лечение. От голямо значение обаче е поставянето на точна диагноза. Днес това е възможно с остеодензитометър – скринингов метод, който действа на принципа на ултразвук и дава резултат изключително бързо. Уредът е безболезнен, поставя се в областта на петата и измерва количеството костна плътност, като само след минути показва дали има настъпило изменение в нормалните стойности и дали е нарушена здравината на костите.Остеопорозата няма възраст. Рисковите фактори се свързват с настъпването на менопауза или ранна менопауза, късен пубертет, нерационалното хранене, ниска двигателна активност, ендокринни заболявания, хронични заболявания и др.Кабинетът за остеопороза към „Майчин дом“ е отворен всеки ден. Стандартната цена на прегледа е 20 лева. Само от 21 до 23 октомври желаещите могат да се изследват безплатно.„Майчин дом“ е най-голямата и най-старата специализирана АГ болница у нас, където се проследяват най-сложните медицински случаи от цялата страна. Тя е единствената АГ болница с комплексна услуга за женско здраве и профилактика на бременността, включваща ехографски изследвания, биохимичен скрининг и неинвазивни ДНК тестове за диагностика. ", "date": "2019.10.18", "title": "Майчин дом провежда безплатни прегледи за остеопороза"}
{"url": "http://www.cross.bg/kostadinov-varna-kostadin-1615820.html", "text": "/КРОСС/ Днес от 18.00 ч. в Арт салона на радио Варна ще се проведе  отворена среща с Костадин Костадинов и неговия екип от \"Възраждане\".На срещата ще бъдат представени някой от акцентите в предизборната програма на председателя на партията и кандидат за кмет на град Варна.Сред тях е изграждането на нова индустриална зона, и възстановяване на сегашната чрез привличане на инвеститори. Това ще доведе до разкриването на от 5000 до 7000 нови работни места за варненци и то само в рамките на един кметски мандат.С увеличаването на работните места ще се осигури поминък за гражданите и постепенно градът отново ще започне да просперира.За  грижата за децата и повишаването на раждаемостта също са предвидени реално приложими мерки. Встъпвайки на кметския пост Костадинов ще настоява за увеличаването на бюджета на общинската програма Инвитро от 100 000 лв., какъвто е в момента, на 300 000 лв., за да могат да се родят повече варненчета.Предвижда също финансова помощ от общинския бюджет, за семейства, в които се ражда дете. Децата на Варна ще могат да ползват напълно безплатни ясли и детски градини, а за младите и многодетни семейства е предвидено въвеждането  на програма за строеж на общински жилища.В образователната сфера в града ще се наблегне на културно-просветната работа и безплатната кръжочна дейност, за да могат деца и младеж да разкриват своите таланти и да развиват дарбите си.  В здравеопазването се предвижда подобряване на материалната база, ремонт на Общинските поликлиники и закупуването на нова модерна  техника.За професионалния спорт  ще се изградят нови спортни бази, а   съществуващите ще се модернизират. Относно зелените площи в града са заложени мерки за опазването и увеличаването им.Ще бъдат създавани нови паркове, докато бъдат изградени такива във всеки варненски квартал, обновяване на лесо-цветната система на града, развитие на еко-транспорта, обособяване на паркинги и спиране на движението в Морската градина са съвсем постижими управленски задачи, които Костадинов поставя пред себе си и своя  екип от опитни и изявени професионалисти, всеки експерт в областта си. Именно до тях кандидатът за кмет се допитва при структурирането на програмата си.По отношение на инфраструктурата Костадинов планира изграждане на кръстовище на три нива на възлите, където бул. \"Левски\" пресича трите основни булеварда в града, разширяване и довършване на околовръстния пръстен на Варна, разширяване на бул. \"Цар Освободител\" до изхода на града  и връзката му с автомагистрала \"Хемус\", довършване на връзката на бул. \"Сливница\" с \"Хемус\".Заложени са още  разширяването на кръстовищата в град Варна и повишаване на пешеходните пространства в някой от централните зони.Преди да бъдат направени инфраструктурните и градоустройствени промени, а и в процеса на тяхното реализиране,  Костадин Костадинов планира да се допитва до мнението на професионалните гилдии във Варна- архитекти, урбанисти, строители и други.Той се надява те да бъдат независими експерти, които да подпомагат процеса и връзката с гражданите. Кандидатът за кмет вярва, че само така ще бъде осигурено професионално изпълнение и прозрачност на процеса.Костадин Костадинов е историк, който отлично познава културно-историческите предимства на града и предвижда развитие на туристическия сектор, според което Варна ще се превърне в целогодишна туристическа дестинация.Желанието на Костадин Костадинов да работи за Варна вслушвайки се в нуждите на народа и поставяйки го на преден план го превръщат в основен опонент на управляващите. И докато те се стараят всячески да прикрият делата си, Костадинов реално работи, като сформира силен екип, с който ще осъществи видими промени, заемайки кметския пост.Силната кандидатура на опонента, неговото родолюбие и морал, явно притесняват управляващите, които от началото на предизборната кампания на кандидата вече три пъти му нанасят цензура като принуждават медиите да свалят направените с него интервюта и посветените му публикации.С това  се опитват за пореден път да подтиснат народния глас.Статистиките обаче твърдят, че във Варна ще има балотаж и  гражданите ще избират между управляващите и Костадин Костадинов.Единствено с избора на Костадин Костадинов варненци имат шанс да спасят града си и да върнат неговото управление в ръцете на народа.", "date": "2019.10.18", "title": "Костадин Костадинов в отворена среща с гражданите"}
{"url": "http://www.cross.bg/dell-technologies-resheniya-1615821.html", "text": "/КРОСС/ Dell Technologies (NYSE:DELL) обяви, че най-големият технологичен форум на компанията ще се проведе в София на 25 октомври под името „Реална трансформация“. Ежегодната среща на Dell е безплатно еднодневно събитие, което ще разкрие мощта на седемте технологични екипа на Dell, събрани на едно място. Участниците могат да обменят информация с хора от сферата, да общуват с лидери на знанието и да открият как реалната трансформация може да бъде създавана всеки ден.Експерти от цяла Европа идват на форума, за да представят иновативните технологични решения на Dell и да отговорят на въпросите на участниците. Основен лектор по време на технологичния форум DELL е Сербан Зирнован, старши директор GCN на Dell Technologies за Централна и Източна Европа. „Свидетели сме на преломен момент в историята на технологиите.Валутата на утрешния ден не е пари, скъпоценни камъни или притежанието на земя – валутата са данните. Компаниите, които очертаят IT пейзажа си така, че да се пригодят към притока на данни, ще бъдат тези, които ще си създадат убедително конкурентно предимство.“, сподели той. Г-н Зирнован е завършил Политехническия университет в Букурещ и Военния институт за противовъздушна отбрана в Брашов, Румъния.Други лектори, лидери в областта на технологичните решения на Dell EMC Европа, са Александър Антик, директор по продажбите на Dell Technologies за Адриатика и България; Калин Димчев, мениджър за България на Microsoft; Младен Кривокуца, старши мениджър на VMware за Адриатика и България, и др. Също така приветственото слово към присъстващите ще бъде отправено от Петър Иванов, изпълнителен директор в AmCham България.Участниците ще имат възможност да вземат участие в 6 основни сесии и 10 технологични презентации. Някои от специализираните сесии ще се проведат от компании, част от Dell Technolgies, като VMware и Microsoft.Като част от програмата компанията ще бъде домакин на сесия на тема „Жените в технологичния свят“ - време, което ще бъде отделено за нетуъркинг и споделяне на опит, където както жените, така и мъжете ще бъдат еднакво приветствани за  участие.Друг фокус на тематичните сесии ще бъде портфолиото за защита на данните на Dell Technologies – облачно базирани, софтуерно дефинирани и VMware интегрирани.Събитието ще изследва и цялостното портфолио на Dell Technologies от периферията, през опорната мрежа до облака. Друга сесия ще отрази къде се намира новата граница в обединеното работно пространство и ще представи Dell Technologies Unified Workspace.Специално внимание ще бъде обърнато на иновативните възможности на DELL EMC PowerEdge сървърите и мрежовите решения PowerSwitch, както и на облачните технологии на Dell. Основен фокус ще бъде хвърлен и върху повишаването на продуктивността на служителите.По време на форума ще се представи продуктовото портфолио за съхранение и управление на данни на Dell EMC.В заключителната сесия ще се разгледа обединеното работно пространство и модерното му управление. Чрез събирането под един покрив на водещите лидери на знанието в индустрията, стратегическите партньори и клиентите, форумът ще представи следващата технологична революция.Технологичният форум на Dell се ръководи от глобалните спонсори Intel и Microsoft и се подкрепя от водещи технологични спонсори. Dell Technologies дава възможност да се открие как бъдещето може да бъде оформено и помага на участниците да продължат уверено напред в своето дигитално пътуване.Dell Technologies е световен лидер в областта на информационните технологии, създавайки иновативни решения в дигиталната ера. Иновативните технологии на компанията превръщат дигиталната трансформация в реалност.", "date": "2019.10.18", "title": "Dell Tech Forum обяви, че най-големият технологичен форум ще се проведе в София"}
{"url": "http://www.cross.bg/onlaiin-trenyor-yprazhneniyata-1615822.html", "text": "/КРОСС/ Има куп причини все повече хора да избират да тренират у дома пред компютъра, отколкото да ходят във фитнеса. Сред основните е, че те не знаят точно какво да правят там, ако не са с личен треньор, а видеата с готови тренировки, които могат да си намерят, им дават съвсем структурирана тренировка. На практика, следвайки нечия програма онлайн, вие се сдобивате с личен треньор, за когото дори може да не се наложи да плащате.Този тип програми обещават бърза загуба на тегло и ви позволяват да се движите със собствено темпо, без да изпитвате чувство за срам, ако не можете да се справите с някое от упражненията или се забавите.Когато физически имате до себе си треньор, той наблюдава дали изпълнявате правилно упражнението и така се застраховате от контузии и неефективни движения. Копирайки това, което виждате на екрана (колкото и добре да обяснява съответният треньор на него), вие все пак може да го направите грешно без дори да разберете. Това прави следването на онлайн тренировки до известна степен опасно.Много хора не успяват да разберат правилно интензивността на упражненията и се нараняват. Часове след края на тренировката те усещат болки в кръста, коленете и гърба, които в общия случай пренебрегват и същевременно продължават да тренират, докато накрая не се сковат съвсем.„Една тренировка за всички – това лежи в основата на повечето онлайн тренировки. Истината е, че всеки човек се нуждае от индивидуален план с различна интензивност, темпо и сложност на движението, за да работи ефективно за него и да не доведе до контузии“, коментира д-р Гарима Анандани, старши специалист по гръбначни контузии и изкривявания и директор на клиника QI Spine Clinic.Онлайн тренировките може да изглеждат привлекателни, но трябва да подхождате към тях доста внимателно. Ако има модификации на упражненията, по-добре започнете с тях, докато прецените дали тялото ви е готово и може да смогне на съответното натоварване и интензивност. В случай че усетите някакъв дискомфорт и болежки, веднага спрете да тренирате и се консултирайте с лекар. ", "date": "2019.10.18", "title": "Внимавайте с онлайн тренировките!"}
{"url": "http://www.cross.bg/nova-leva-banknota-1615804.html", "text": "/КРОСС/ БНБ ще представи нова банкнота с номинал 50 лева. Тя ще е с подобрени защитни елементи. На банкнотата е изобразен Пенчо Славейков.", "date": "2019.10.18", "title": "БНБ представя нова банкнота от 50 лева"}
{"url": "http://www.cross.bg/septemvri-teroristichen-samolet-1615805.html", "text": "/КРОСС/ Френските полицаи са арестували заподозрян за подготовка на терористичен акт в стила на Световния търговски център в Ню Йорк от 11 септември 2001 г., съобщи френският вътрешен министър Кристоф Кастанер, цитиран от РИА Новости.По думите му, заподозреният се вдъхновил от 11 септември и планирал да открадне самолет. С този арест става 60-ият предотвратен терористичен акт във Франция от 2013 г., каза Кастанер. Полицейски източници съобщиха, че става дума за 30-годишен гражданин на Франция, арестуван през септември 2019 г.На 11 септемри 2001 года в САЩ стана най-мащабният терористичен акт в съвременната история. Два пътнически самолета, управлявани от камикадзета се врязаха в кулите-близнаци на Световния търговски център в Ню Йорк. Още един самолет падна върху част от сградата на Пентагона във Вашингтон. Четвъртият пътнически самолет, също откраднат от терористи, падна и се разби в близост до град Питсбърг, щата Пенсилвания. По официални данни загинаха 2 976 души. ", "date": "2019.10.18", "title": "Арестуваха французин, планирал атака като на 11 септември 2001 г."}
{"url": "http://www.cross.bg/siriya-tyrtziya-erdogan-1615803.html", "text": "/КРОСС/ Турция ще замрази за 120 часа военните действия в Сирия. През това време САЩ ще помогнат на кюрдските войски да се изтеглят.Това съобщи вицепрезидента на САЩ Майк Пенс след срещата си с турския президент Ердоган., заяви той.Една от целите на турската офанзива бе да изтласка кюрдските бойци от границата и да създаде „безопасна зона“ за преселване на сирийски бежанци.По-късно Пенс обясни, че „президента Тръмп е много благодарен на президента Ердоган за взетото решение“.Макар все още да няма официално изявление от т.н. Народни отряди за защита, американският вицепрезидент съобщи, че е говорил с тях и те са съгласни да започнат изтеглянето.Съединените щати не планират въвеждането на допълнителни санкции срещу Турция заради Сирия. Той допълни, че Доналд Тръмп е готов да оттегли икономическите санкции, въведени срещу Анкара, в зависимост от прекратяването на огъня в Сирия.Почти три часа продължиха разговорите между турската и американската делегации при затворени врати в Анкара.Тя бяха предшествани от среща между президента Реджеп Тайип Ердоган и американския вицепрезидент Майк Пенс.", "date": "2019.10.18", "title": "Турция и САЩ се договориха за прекратяване на офанзивата в Северна Сирия (СНИМКИ)"}
{"url": "http://www.cross.bg/skenera-bolnitzata-zaklyuchena-1615806.html", "text": "/КРОСС/ Лекари забравиха пациент в скенер и дори го обявиха за издирване. Случаят е отпреди 10 дни в общинската болница в Павликени. 70-годишната Асенка Христова била изследвана за заболяване на белите дробове, след което - забравена, заключена и оставена да лежи в скенера в продължение на шест часа.Дъщерята на пациентката случайно разбира, че майка й липсва от болницата. Лекарите също били в недоумение къде би могла да е отишла възрастната жена. И роднини, и лекари подават сигнал  в полицията за изчезнал пациент. Започва акция по издирването й. Няколко часа по-късно Асенка е открита вързана за скенера и заключена в залата за изследвания.Управителят на лечебното заведение Анета Кръстева каза пред камерата на NOVA, че е извършена проверка по случая. Тя установява, че възрастната жена е забравена в скенера от рентгеновия лаборант Камелия Кръстева. В момента тя е в отпуск, а управителят заяви, че ще бъде наказана.От болницата уверяват, че престоят на пациентката в скенера за толкова дълго време не бил опасен за здравето, защото апаратът бил изключен. По настояване на роднините в епикризата е записано изрично, че жената напуска болницата, защото е била забравена в скенера. Близките са категорични, че ще съдят болницата. А 70-годишната Асенка Христова вече се лекува в болница  в столицата.", "date": "2019.10.18", "title": "Жена заключена седем часа в скенер. Лекарите и близки я обявиха за издирване"}
{"url": "http://www.cross.bg/novi-sanktzii-iskat-1615807.html", "text": "/КРОСС/ \"По-добра организация, за да се предотвратява проблемът в зародиш, а не да се коментират грешки\", настоя Димитър Пенев пред БНТ.По-сериозни санкции иска той за хулиганите.Димитър Пенев се почувствал неприятно от расисткия скандал в българския футбол. Той се надява да се размине със санкции от ФИФА. Стратегът от Мировяне иска чиста игра.Преди години фенове и клубове искали промяна във футбола. Промяната обаче не се случила. Явно е имало пропуски, за да се стигне до тук, убеден е Пенев. Федерацията трябва да бъде за пример, поясни още той.", "date": "2019.10.18", "title": "Димитър Пенев: Както хората искат нови плочки, феновете искат нови в БФС"}
{"url": "http://www.cross.bg/mita-stoki-amerikanskiya-1615809.html", "text": "/КРОСС/ Съединените щати въвеждат от днес мита на редица стоки от Европейския съюз по силата на решение на администрацията на президента Доналд Тръмп.Това стана, след като в началото на октомври Световната търговска организация (СТО) разреши на САЩ да наложат наказателни мита върху стоки от ЕС за 7,5 млрд. долара заради незаконно отпуснати субсидии на \"Еърбъс\". Решението е пореден етап от дългогодишния конфликт между европейския самолетостроител и американския му конкурент \"Боинг\".САЩ ще наложат мита от 10 % за самолетите и от 25 % за редица други стоки от Европейския съюз. Самолетните части обаче ще бъдат изключени от наказателните мерки, за да не пострада заводът на \"Еърбъс\" в американския щат Алабама и да не бъде оскъпено производството на \"Боинг\", което включва европейски компоненти.", "date": "2019.10.18", "title": " САЩ налагат мита на европейски стоки за 7,5 млрд. долара"}
{"url": "http://www.cross.bg/ninova-korneliya-komentira-1615810.html", "text": "/КРОСС/ „Навсякъде, където се срещаме с хората усещам енерията за промяна и положитеното отношение към нашите кандидати за кметове и общински съветници. В поседните три години в БСП има една тенденция за победи – първо избрахме президент, след това увеличихме депутатите си от 38 на 80, а след това увеличихме и евродепутатите си. За тези избори сме си поставили за цел да удвоим кметовете и общинските си съветници в страната и да предложим различна местна политика. Трябва обаче хората да преодолеят страха, за да постигнем промяната, която всички искаме”, това заяви председателят на НС на БСП Корнелия Нинова на среща с жители на община Чепеларе.Тя добави, че това, което отличава кандидатите на БСП от останалите е, че за тях социалната община стои на първо място.„Освен на национално ниво, по решаването на социалните проблеми и преодоляването на демографската криза, трябва да се работи и на общинско ниво”, коментира лидерът на левицата.Нинова каза още, че това може да се случи, ако има безплатни детски градини и ясли, еднократна помощ при раждане на дете, общински жилища и данъчни облекчения за млади работещи семейства, данъчни облекчения за начинаещ бизнес, преизчисляване на всички пенсии, развитие на социалния патронаж и много други.„Чепеларе има 61 паметници на културата, а това е една много добра основа за по-голямо, целогодишно развитие на туризма заедно със зимните спортове. Спортното училище, обаче е пред закриване поради липса на деца”, коментира още Корнелия Нинова.", "date": "2019.10.18", "title": "Корнелия Нинова: Навсякъде усещаме енергията за промяна (СНИМКИ)"}
{"url": "http://www.cross.bg/zaedno-chepelare-kandidatut-1615811.html", "text": "/КРОСС/ „Хората, които сме подбрали в листата си за общински съветници е съставен от хора, които са изявени общественици и специалисти в своите професии. След изборите заедно с тях ще работим по програма ни за развитие на Чепеларе”, това заяви кандидатът за кмет на община Чепеларе издигнат от „БСП за България” Пантелей Мемцов.Той добави, че тези хора имат една мисия – общината да се превърне в по-добро място за живот и развитие на бизнеса.„Няма да ни е лесно, но когато сме обединени и работим заедно с жителите на общината, родното ни място ще се развива. Чепеларе е наш дом и заедно с вас трябва да го подредим”, каза още кандидатът за кмет.", "date": "2019.10.18", "title": "Пантелей Мемцов: Чепеларе е наш дом и заедно трябва да го подредим"}
{"url": "http://www.cross.bg/chasa-pametnika-provede-1615793.html", "text": "/КРОСС/ Министър-председателят Бойко Борисов участва в заседанието на Европейския съвет.Вицепрезидентът Илияна Йотова ще се срещне с председателя на Европейския съд по правата на човека, с генерални секретар на Съвета на Европа и с генералния секретар на Парламентарната асамблея на Съвета на Европа.Посланикът на Гърция в България ще връчи акредитивните си писма на президента Румен Радев.От 09.30 часа в НДК ще се проведе дискусия за най-новите тенденции в развитието на зеленитеградове.От 10:00 часа в заседателна зала на НКБТХ, бул.\" Г. М. Димитров\"-52 А, Националната комисия за борба с трафика на хора ще се състои пресконференция по повод 18 октомври - Европейския ден за борба с трафика на хора.От 10.00 часа в БТА ще се проведе пресконференция, организирана от НД „Традиция\" по повод извършените действия от страна на органите на КОС и ГДБОП-МВР, както и изземването на частни колекции на исторически оръжия, използвани във възстановките на дружеството.От 10.30 часа в Сити Марк Арт Център на бул. „Янко Сакъзов\" № 30 ще се проведе дискусия във връзка с обучението и изпитите на кандидатите за водачи на МПС.От 12.00 часа пред Паметника на парашутиста до сградата на Народното събрание президентът Румен Радев ще приеме почетния караул по случай Празника на военните парашутисти и ще поднесе венци пред Паметника на парашутиста.От 17.00 часа в Зала № 3 \"инж. Стоимен Сарафов\" на Федерацията на научно-техническите съюзи на ул. „Георги Раковски\" № 108, ет. 2 ще се проведе дискусия на тема „Честно за образованието\", в което ще вземат участие кандидати за общински съветници от БСП, учители и директори на столични училища.От 09.30 часа в пункт за базиране Бургас ще се проведат ритуали по изпращане на кораби от състава на Флотилия бойни и спомагателни кораби с участието на военнослужещи от военните формирования, дислоцирани в Пункт за базиране Бургас.От 11.00 часа в Пункт за базиране ще се състои церемония по приемане на подводен движител и демонстрация на възможностите му от водолази от военно формирование 28580 - Варна.В 11.00 часа с полагане на венци и цветя на паметника на Гоце Делчев на Попови ливади ще започне програмата за отбелязването на 107-та годишнина от освобождението на град Гоце Делчев.В 12.00 часа ще бъдат положени цветя пред паметника на Пейо Яворов в Градския парк с участието на ученици от ПГ по МСС „Пейо Яворов\".В 16.00 часа ще се положат венци и цветя на паметника на ген. Стилян Ковачев, а след това на паметната плоча на Пейо Яворов на улица „Търговска\" и паметника на Христо Ботев.В 17.00 часа Негово Високопреосвещенство Неврокопският митрополит Серафим ще отслужи заупокойна молитва и благодарствен молебен в катедралния храм „Св. св. Кирил и Методий\".Програмата ще продължи с полагане на венци и цветя на паметника на Гоце Делчев на централния площад в 17.30 часа, а в 18.10 часа и на паметника на загиналите във войните.От 11.00 часа с тържествен водосвет за здраве и успех на жителите ще бъде отбелязан празника на града.От 09.30 часа в Съдебна палата ще се проведе работна среща и ще бъде направена презентация на предстоящи инициативи на Окръжния и Районния съд.От 18.00 часа в Балабановата къща ще се проведе фестивалът „Международни фотографски срещи\".От 10.00 часа пред гарнизонния военен клуб в Смолян ще бъде отбелязан празника на военно формирование 28330 с водосвет на бойното знаме и празничен концерт.От 14.00 часа министър Теменужка Петкова ще посети Индустриалната зона.  ", "date": "2019.10.18", "title": "Предстоящи събития в страната за 18 октомври"}
{"url": "http://www.cross.bg/rodeni-na-oktomvri-1615794.html", "text": "/КРОСС/ , драматург и кинорежисьор;, продуцент и тв водещ;, актьор;, главен редактор на в. \"Култура\";, писател;, световен и европейски шампион по класическа борба; ", "date": "2019.10.18", "title": "Родени на 18 октомври"}
{"url": "http://www.cross.bg/pychdemon-premier-ispaniya-1615835.html", "text": "/КРОСС/ Живеещият в изгнание в Белгия бивш каталунски премиер Карлес Пучдемон се предаде на властите, след като Испания издаде нова заповед за ареста му след постановените присъди срещу 12 други сепаратистки лидери, предаде АП.Пучдемон „се яви доброволно пред белгийските власти, придружаван от адвокатите си“, съобщи канцеларията му в изявление във връзка с издадената заповед за арест. В текста пише, че бившият каталунски премиер отхвърля заповедта и се противопоставя на всякакви опити да бъде екстрадиран в Испания.Не е ясно дали в момента Пучдемон е задържан и разпитван.Бившият каталунски премиер и други лидери на сепаратисткото движение избягаха в Белгия през октомври 2017 г., след като бяха призовани да се явят пред съда, за да отговарят за опита си за отделяне на областта от Испания. Каталунските сепаратисти организираха референдум за независимост, който испанското правителство определи като незаконен, припомня АП.", "date": "2019.10.18", "title": "Карлес Пучдемон се предаде на белгийските власти"}
{"url": "http://www.cross.bg/sega-chasa-monitor-1615795.html", "text": "/КРОСС/  - Партийният контрол на изборната администрация минира вота; - Само един хулиган от мача отива на съд, и то заради събут панталон; - Милиардерът Келнер купи Би Ти Ви, политикът Слави - телевизия „Стара Загора\", а БНР остана без началник; - Червената Мая вече лъже без да мисли; - 1.7 млрд. лв. губим от пакет мобилност; - Дилъри пуснаха кръвта на промоция; - Баща преби съученичка на дъщеря си; - Пуснаха порно на рекламно табло; - Борисов поиска от Плевнелиев да спре да натиска „Фолксваген\"; - Борисов: Преговорите с Македония трябва да започнат; - Стефан Данаилов в критично състояние; - Посрещаме руския премиер Медведев в понеделник; - Генсекът на НАТО идва у нас с огромна делегация; - Откриха надпис на 100 години под кралски трон; - 770 чужденци гласуват за кмет и общинари; - Само 1 от 200 туроператора с максимална защита срещу фалит;- Доц. Александър Оскар, председател на Организацията на евреите Шалом: Фенове расисти не трябва да се допускат до стадионите; - Ралица Ганева - Доц. в СУ „Св. Климент Охридски\": Търговците ще намалеят със 150 хил. след 15 г., ще търсят 28 хил. лекари и 53 000 медицински сестри; - Юристът Иван Драганов, дългогодишен деятел на БСП, пред „Труд\": Мъртви души гласуват за спуснатите от Централата послушковци; - Режисьорът Васил Барков: Четири месеца четох архивите на Гешев; - Владимир Тодоров, председател на Асоциацията на пострадалите при катастрофи: Загиналите при катастрофи у нас намаляха с 10 %; - На един юмрук разстояние; - Кой води хорото; - Поколението Z и политиката; - Поручика отиде при героите си; - Хвани го, ако можеш; ", "date": "2019.10.18", "title": "Преглед на печата за 18 октомври"}
{"url": "http://www.cross.bg/oblastta-otlichiya-orden-1615796.html", "text": "/КРОСС/ Знак за виталността на нашата нация са успехите на световно ниво, които са постигнали видните българи, отличени днес с държавни отличия. Това заяви президентът Румен Радев, който на церемония в Гербовата зала удостои с ордени шестима изтъкнати дейци в областта на науката, образованието, спорта, медицината, белетристиката.С орден „Стара планина“ първа степен бяха отличени писателят - за заслуги в областта на културата и изкуството, както и легендарният баскетболист  – за приноса му в областта на спорта. На церемонията акад. проф. беше награден с орден „Св. св. Кирил и Методий“ огърлие за принос в развитието на медицинската наука и образование в България.С орден „Св. св. Кирил и Методий“ първа степен държавният глава удостои акад.  проф. доктор на техническите науки за заслугите му в областта на науката.  Вирусологът акад. проф. доктор на медицинските науки  също беше отличен с орден „Св. св. Кирил и Методий“ първа степен за принос в сферата на образованието и науката. беше удостоен с медал „За заслуга“ посмъртно. Отличието на известния треньор по борба е за принос в областта на спорта. Медалът бе приет от неговия син Георги Мирянов.На церемонията президентът Румен Радев изтъкна, че гражданската и професионална енергия на отличените вдъхват национално самочувствие и дух в обществото ни. „Въпреки различните направления, в които работите, между вас има здрава и дълбока връзка – тя се изразява във вашето отговорно отношение към бъдещето на следващите поколения българи“, обърна се държавният глава към носителите на висшите отличия.От името на наградените благодарности изказа Владимир Зарев. Тези отличия ще ни задължават и в бъдеще да служим със знанието си, с безсънието и таланта си на България, заяви писателят.  ", "date": "2019.10.18", "title": "Президентът връчи висши държавни отличия на шестима изтъкнати българи"}
{"url": "http://www.cross.bg/doma-zayavi-plovdiv-1615798.html", "text": "/КРОСС/ „Подобряването жизнения статус на пловдивчани е наша мисия!\" - заяви кандидатът за кмет на Пловдив от „БСП за България\" Николай Радев на среща в Дома за възрастни хора „Св. Василий Велики\".„Преди два мандата кметът Иван Тотев заяви, че социалните грижи не са приоритетни за него. Аз се ангажирам да подпомагам дома\" - категоричен бе Радев.Живеещите в единствения в Пловдив общински дом за възрастни хора го приветстваха са думите: „Изключително сме доволни, че най-накрая един доказал се хуманист е кандидат за кмет. Разчитаме на Вас!\".Ремонтът на сградата и недостатъчното и остаряло оборудване, както и недостигащият медицински персонал бяха изтъкнати като първостепенни неволи за живеещите в дома. „Св. Василий Велики\" е вторият по големина в България дом за стари хора, с капацитет от 200 човека; като 15% от тях са лежащо болни, настанени в медицинския отдел.„В Пловдив имаме голяма, готова сграда, която може да превърнем в ново социално заведение за възрастните пловдивчани, това е бившето военно поделение на Асеновградско шосе\" - заяви кандидатът на социалистите, когато разбра, че за настаняване в дома на Коматевско шосе се чака дълго.„Повишаването на заплатите на служителите в социални институции, като нашата, ще привлече необходимите кадри и ще ги задържи\" - сподели директорката на дома Нина Христова. ", "date": "2019.10.18", "title": "Николай Радев: Ще отворим и втори общински дом за възрастни (СНИМКИ)"}
{"url": "http://www.cross.bg/putya-feiisbyk-simeonovgrad-1615799.html", "text": "/КРОСС/ Човек с маска изскача внезапно нощем от храстите на шофьорите по пътя Хасково – Симеоновград. Това се съобщава в една от групите във Фейсбук. По думите на потребителите на социалната мрежа това се случвало в 23.00 ч.Мъжът излизал по средата на шосето, препречвал пътя на водачите и започвал да пее. Докато не изпее песента не освобождавал пътното платно.Няколко души споделят, че това им се е случило на този път и че е било доста стресиращо. Снимката продължава да се върти по мрежите.", "date": "2019.10.18", "title": "Маскиран плаши шофьорите нощем по пътя Хасково – Симеоновград"}
{"url": "http://www.cross.bg/praznika-voennite-parashytista-1615797.html", "text": "/КРОСС/ На петък, от  пред  държавният глава и върховен главнокомандващ Въоръжените сили Румен Радев ще приеме почетния караул по случай Празника на военните парашутисти и ще поднесе венци пред Паметника на парашутиста.", "date": "2019.10.18", "title": "Президентът Румен Радев ще участва в отбелязването на Празника на военните парашутисти"}
{"url": "http://www.cross.bg/predimno-slunchevo-temperatyri-1615800.html", "text": "/КРОСС/ През деня ще е предимно слънчево с максималните температури между 22° и 27°, в София – около 24°. Минималните температури ще са предимно между 6° и 11°. Сутринта на места в низините, котловините и около водните басейни ще има мъгла или ниска слоеста облачност. Атмосферното налягане ще се задържи близко до средното за месеца. Такава е прогнозата за времето на Националния институт по метеорология и хидрология.В сутрешните часове по  видимостта ще бъде намалена. През деня ще е предимно слънчево и почти тихо. Максималните температури ще са между 19° и 22°. Вълнението на морето ще е 1 -2 бала. Температурата на морската вода е 20° – 21°.В  ще е предимно слънчево. Ще духа умерен вятър от юг-югозапад. Максималната температура на височина 1200 метра ще е около 17°, на 2000 метра – около 12°.През почивните дни и в понеделник промяна на синоптичната обстановка не се очаква. Времето ще остане топло за периода, в повечето райони – и предимно слънчево, на места в низините в източната половина от страната и по поречието на Дунав, в часовете преди обяд ще има ниска облачност или мъгла. Ще бъде почти тихо.Преобладаващите максимални температури ще са между 21° и 26°, а минималните – най-често ще са между 7° и 12°.", "date": "2019.10.18", "title": "Изпращаме работната седмица с чудесно време"}
{"url": "http://www.cross.bg/mihaiilov-ostavka-kongres-1615801.html", "text": "/КРОСС/ Този следобед ще се проведе заседание на Изпълкома на Българския футболен съюз, на което ще бъдат взети изключително важни решения за бъдещето на родния футбол.На заседанието ще бъдат обсъдени оставките на президента Борислав Михайлов и един от вицепрезидентите – Атанас Фурнаджиев. Ако Изпълкомът гласува оставката на бившия вратар, неговият пост трябва да бъде зает от някой от неговите трима заместници.Тъй като Йордан Лечков е кандидат за кмет на Сливен, той няма право да оглави съюза. Другият вицепрезидент Атанас Фурнаджиев също подаде оставка и Михаил Касабов става фаворит да застане начело на организацията до насрочването на нов конгрес, за какъвто призова Фурнаджиев. На теория съществува и възможност да бъде свикан извънреден конгрес, на който да бъде избрана личност извън Изпълкома. До този вариант може да се стигне, ако на заседанието бъде прието такова решение или ако една трета от футболните клубове го поискат.На събранието ще бъде изслушан и отчет за свършеното от националния селекционер Красимир Балъков.Под ръководството на Балъков, който оглави България през пролетта, „лъвовете“ записаха едно равенство и пет поражения (голова разлика 4:18), и без съмнение оценката за неговата работа ще бъде ниска. Сред спряганите имена за негов наследник е това на Димитър Димитров-Херо, който в момента е без работа. 60-годишният специалист вече бе на кормилото на националния отбор в периода 1998 – 1999 г. Евентуалният нов селекционер ще дебютира начело на отбора на 14 ноември в контролна среща, а три дни по-късно ще се играе последната европейска квалификация срещу Чехия.До подадената оставка на Борислав Михайлов се стигна, след като в понеделник отборът ни претърпя унизителна загуба от Англия с 0:6 насред София, а расистките инциденти по време на мача добиха световен отзвук. Михайлов взе решение да се оттегли, часове след като оставката му бе поискана от Бойко Борисов. Премиерът бе категоричен, че ако Михайлов не напусне, държавата ще прекъсне всякакви контакти с БФС и ще спре всякакъв вид финансиране. Всичко обаче е неясно, тъй като не се знае колко от 15-те членове днес ще подкрепят Михайлов и колко ще гласуват за приемане на неговата оставка. Според Йордан Лечков, президентът е избран от конгрес и само конгрес може да го детронира или пък да му приеме оставката.", "date": "2019.10.18", "title": "Изпълкомът на БФС решава съдбата на Михайлов и Балъков "}
{"url": "http://www.cross.bg/lideri-evropeiiskiya-evropeiiskite-1615802.html", "text": "/КРОСС/ Европейските лидери, които взеха участие в срещата от високо равнище в Брюксел одобриха споразумението за оттеглянето на Великобритания от структурите на Европейския съюз, предава AFP.Очаква се то да премине и през британския парламент, за да бъде ратифицирано, в случай, че депутатите в Лондон го одобрят.Европейските лидери са  заяви домакинът на събитието, председателят на Европейския съвет Доналд Туск пред репортери, малко след като се срещна с премиера на Великобритания Борис Джонсън.", "date": "2019.10.18", "title": "Европейските лидери официално одобриха сделката за Брекзит"}
{"url": "http://www.cross.bg/albaniya-makedoniya-severna-1615808.html", "text": "/КРОСС/  „Мястото на Северна Македония и Албания е в ЕС. За съжаление, за пореден път важни за бъдещето на ЕС решения стават жертва на безотговорно поведение, базирани на краткосрочни вътрешнополитически съображения. В момента френският президент Макрон прави политика на инат. Това не е демонстрация на сила, а точно обратното – на безсилие. Реформите и обновлението на ЕС не могат да станат по този начин – с пренебрегване на критериите, правилата, солидарността, изграденото доверие. За нас като българи този метод е болезнено познат – повече от десет години чакаме на прага на Шенген. Ново отлагане на тези преговори ще бъде пагубно за политическите процеси в тези страни, силно демотивиращо за останалите в региона, и сериозно ще подкопае доверието в ЕС като двигател на положителни промени в страните-кандидати. Единственият ефект от този подход ще бъде разпалването на анти-европейски популизъм и национализъм. В старите страни-членки той вече подкопава устоите на ЕС; на Балканите може да бъде взривоопасен. Не бива да го допускаме“, това заяви лидерът на ПЕС Сергей Станишев на подготвителната среща на левите премиери и комисари преди Европейския съвет днес в Брюксел. По негова покана, премиерите на Северна Македония Зоран Заев и на Албания Еди Рама, както и бившият премиер на Гърция Алексис Ципрас, също взеха участие в срещата.Очаква се европейските лидери да обсъдят старта на преговорите за членство в ЕС със Северна Македония и Албания, след като ден по-рано министрите не успяха да постигнат съгласие. В специално писмо, изпратено до председателя на Европейския съвет Доналд Туск, Станишев настоя от името на ПЕС въпросът да залегне в дневния ред на срещата на върха.Вчера той заяви: „Доволен съм, че положените от нашето политическо семейство усилия дадоха резултат и темата все пак ще бъде на масата на лидерите довечера. Ние подкрепяме започването на преговори с двете страни – те свършиха огромна работа през изминалите години, водени от прогресивните правителства на Заев и Рама. Сега е ред на ЕС да спази поетите ангажименти и това е преобладаващото мнение в Европейския съвет.“", "date": "2019.10.18", "title": "Станишев пред левите премиери: Макрон прави политика на инат! Мястото на Северна Македония и Албания е в ЕС!"}
{"url": "http://www.cross.bg/stranata-mediite-radev-1615812.html", "text": "/КРОСС/ Медийната среда в България не е била по-лоша, откакто страната е демокрация. За това предупреди генералният секретар на организацията \"Репортери без граници\" Кристоф Делоар  след среща при президента Румен Радев. Той описа ситуацията като „абсолютно ужасяваща“. Вероятно никога не е била толкова зле, колкото сега, допълни директорът на \"Репортери без граници\" за Източна Европа и Балканите Полин Аде-Мевел.Двамата добавиха, че пред Румен Радев са изразили тревогата си от назначението на следващия главен прокурор. Кандидатът, припомниха от организацията, изрази възгледи за медиите, които не са свързани с професионална безпристрастност и достойнство. Това е риск не само за журналистиката, но и за демокрацията, каза Делоар.Кристоф Делоар сподели, че \"Репортери без граници\" са потърсили среща с президента след обявяването на последния си доклад, в който България е на 111-то място по свобода на словото. От 2006 г. насам страната пропада все по-надолу и в момента е на дъното на класацията сред страните от ЕС.Причината за това е натискът върху журналисти, както и атаки срещу тях - включително физически и вербални; превръщането на медии в инструмент за разправа с опоненти и за постигане на икономически и политически цели, избори Делоар.\"Очевидно е, че президентът е напълно наясно с причините, заради които страната е на 111-о място в индекса ни\", коментира генералният секретар на организацията: \"Намираме, че е смело от негова страна, като президент на България, да се включва и да изразява ясен възглед за медийната свобода, вместо да отрича всичко, той предпочита да опише истинската ситуация и това е единственият начин тя да бъде подобрена\".На въпрос имали ли са срещи с представители на правителството, Делоар заяви, че от 3 години чакат отговор от Бойко Борисов.От своя страна Румен Радев също не скри притесненията си от 111-тото място на страната ни по свобода на медиите. Той припомни, че  медийната сфера е призвана да бъде опора на демократичните процеси. Липсата на всеобхватен медиен закон, който да задава стандарти и да регулира дейността на всички медии у нас, е сред причините за състоянието на медийната среда, беше посочено на срещата. По думите на президента, финансирането е ключов въпрос за гарантирането на свободата, независимостта и плурализма в медиите и са необходими ясни критерии за достъп до европейско финансиране и справедливото им разпределение.Кристоф Делоар и Полин Адес-Мевел изразиха загриженост, че в последните 13 години в България се наблюдава устойчива тенденция на влошаване на свободата на словото. Като проблем пред страната ни те откроиха и липсата на ефективни резултати в разследването на случаи на нападение и заплахи срещу български разследващи журналисти.Двамата оцениха високо публичните послания на президента Румен Радев в подкрепа на свободата на словото, независимостта на медиите и защитата на професионалните стандарти на журналистите. Според тях е необходимо българските институции да пристъпят към приемането на адекватно законодателство, което да гарантира независимостта на редакционната политика в медиите от политическа и икономическа зависимост, както и за безопасността на разследващите журналисти. Президентът Радев постави въпроса за предоставяне на информация на страната ни за работещите модели и добрите европейски практики при усвояването на средства от Европейския съюз в държавите с утвърдени демократични традиции.", "date": "2019.10.18", "title": "„Репортери без граници“: Медийната среда в Българя продължава да се влошава"}
{"url": "http://www.cross.bg/tzenata-parite-yznaesh-1615770.html", "text": "/КРОСС/ \"Ако искаш да узнаеш цената на парите, опитай се да вземеш на заем.\"Чудомир", "date": "2019.10.18", "title": "Ако искаш да узнаеш цената на парите"}
{"url": "http://www.cross.bg/lyka-lekar-apostol-1615772.html", "text": "/КРОСС/ Свети Лука бил апостол от Седемдесетте и спътник на св. ап. Павел, който споменава за него в Посланието до колосяни: \"Поздравява ви Лука, многообичният лекар\" (Кол.4:14). Написал третото Евангелие и книгата \"Деяния на светите апостоли\".Свети Лука се родил в Антиохия Сирийска. Бил лекар и живописец, според свидетелството на Филосторгий и Никифор Калист.Според Преданието, той нарисувал иконата на Божията Майка и много проповядвал за Христа, най-вече ­ в Египет и Беотия (Средна Гърция). Загинал мъченически на 80-годишна възраст в гръцката страна Ахаия.В 360 година мощите му били пренесени в Константинопол. Паметта му се почита от светата Църква на 18 октомври.", "date": "2019.10.18", "title": "Св. апостол и евангелист Лука"}
{"url": "http://www.cross.bg/voiina-vtorata-aparat-1615774.html", "text": "/КРОСС/  - В Рим по предварително начертан план е убит заговорникът Сеян. - Приключва Войната за австрийското наследство. - Обесена е Злата Мъгленска, след като е измъчвана зверски от османците, заради отказа ѝ да приеме мохамеданството; канонизирана е за светица. - Битка при Ловеч. - САЩ влиза във владение на Аляска, след като я купува от Русия за $7,2 милиона. - Основан е град Виндхук, Намибия. - Открива се първата платена далекосъобщителна телефонна линия Чикаго - Ню Йорк. - В Русия е обявено равноправие между съсловията в обществото. - Балканска война: Сръбският крал Петър I Караджорджевич издава обявление „Към сръбския народ\" като страната му се присъединява към войната.- В Париж е обявена декларация на президента на САЩ за даване на независимост на Чехословакия от Австро-Унгария. - Създадена е британската радиостанция Би Би Си (BBC). - Втората световна война: В Токио е арестуван съветският разузнавач Рихард Зорге. - Втората световна война: Червената армия нахлува в Чехословакия. - СССР получава планове на американската атомна бомба от Клаус Фукс. - Съветският космически апарат Венера 4 каца на Венера и става първият апарат, който измерва атмосферата на друга планета. - Открит е Античният театър в Пловдив. - Ерих Хонекер, лидера на ГДР, подава оставка. - Азербайджан обявява независимост от СССР. - В Латвия е възстановена националната валута лат. ", "date": "2019.10.18", "title": "18 октомври в историята"}
{"url": "http://www.cross.bg/tema-dimitur-ryse-1615792.html", "text": "/КРОСС/  Голямото футболно уравнение - коментар на Димитър Пенев специално за БНТ; Ехо от Брюксел. За големите теми на Европа и това, което предстои, на живо от белгийската столица; Глас от синдиката. Колко часа работят без пари българите? Президентът на КТ \"Подкрепа\" Димитър Манолов; Олимпийска надежда - Мартин Атанасов, българският скейтборд шампион по пътя към Олимпиадата; Местни избори 2019: Константин Бачийски в битката за Бургас, Славчо Атанасов в надпреварата за Пловдив и Калоян Янков кандидат за кмет на Велико Търново; Битката за Русе: Основните претенденти за кметския пост - от Русе специалното предизборно студио на \"Тази сутрин\" по bTV; ", "date": "2019.10.18", "title": "Теми и гости в сутрешните блокове на телевизиите на 18 октомври"}
{"url": "http://www.cross.bg/katalyniya-demonstrantite-ispaniya-1615814.html", "text": "/КРОСС/ Мирна демонстрация на привърженици на независимостта на испанската област Каталуния снощи отново прерасна в безредици, предаде ТАСС. Радикални активисти блокираха улици и подпалваха отпадъци в улични контейнери.Безредиците миналата вечер се съсредоточиха в района на метростанция \"Диагонал\". Чуваха се гърмежи на бомбички, полицейски сирени, а във въздуха имаше мирис на изгоряло. Няколко души подпалиха инвентар на заведение на открито и препречиха с него пешеходната зона, а после се снимаха пред пламъците.Демонстрантите не пропускаха екипи на противопожарната служба, на които се налагаше да разчистват горящ боклук, за да преминат.Снощи органите на реда използваха сила в центъра на Барселона в опита си да предотвратят сблъсъци между привърженици на независимостта и крайнодесни радикали, които се обявяват за единство на Испания.По-рано вчера участници в протестна акция замеряха журналисти с гумени топки. Журналистите, с фотоапарати, преносими компютри и камери, облечени с яркооранжеви жилетки, се намираха на триметрова трибуна, откъдето отразяваха събитието. Демонстрантите скандираха обидни лозунги срещу журналистите и ги наричаха манипулатори.От понеделник в Каталуния се провеждат различни протестни акции, след като Върховният съд на Испания обяви тежки присъди срещу каталунски политици, борещи за отцепване, заради ролята им за организиране на референдума за независимост.За днес в Каталуния е насрочена обща стачка.", "date": "2019.10.18", "title": "Демонстрациите и безредиците в Каталуния продължават, насрочена е обща стачка"}
{"url": "http://www.cross.bg/letishte-vuoruzheni-obira-1615815.html", "text": "/КРОСС/ Бразилската полиция вчера застреля трима въоръжени обирджии, след като те проникнаха в карго терминала на международно летище и избягаха с голяма сума пари, като стреляха по охраната и полицаи, съобщиха местните власти, цитирани от Ройтерс.Двама от престъпниците бяха убити, докато бягаха от международното летище Виракопос в град Кампинас, край Сао Пауло, а третият стигна до къща, където взе семейство за заложници. По-късно снайперист ликвидира похитителя, а семейството остана невредимо, уточни полицията.По време на обира са били простреляни двама частни охранители.Поне една от използваните при обира коли е била маскирана като превозно средство на ВВС, които й дало свободен достъп до летището. Обирът е поредното зрелищно престъпление в голямо бразилско летище тази година.През юли въоръжени мъже, също с кола, която изглеждала като служебна, нахлуха в най-голямото в страната летище Гуарульос. Те насочиха пушки към охраната и избягаха със злато на стойност 40 милиона долара.Инцидентът беше заснет от камери, като и в този случай крадците бяха взели заложници.", "date": "2019.10.18", "title": "Екшън в Бразилия: Полицията уби трима престъпници след зрелищен обир на летище"}
