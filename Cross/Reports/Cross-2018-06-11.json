{"url": "http://www.cross.bg/plovdiv-dvama-zaginali-1576653.html", "text": "/КРОСС/Хеликоптер падна тази вечер край Пловдив. Най-вероятно става дума за военна машина Ми-17. Според Спешна помощ в Пловдив  .Инцидентът е станал в нива до гражданското летище. Това е наложило пренасочването на полети.Около 21.15 часа в Университетската болница Свети Георги в Пловдив е откаран с линейка един от пострадалите пилоти. . Мъжът е вкаран в шокова зала. Лекарите не дават повече подробности за състоянието му.По непотвърдена информация другите двама пилоти са загинали.Шест линейки и шест пожарни коли са се отзовали на сигнала за падналия хеликоптер. Летателната машина е била на около 20 м над земята, когато изведнъж се отправила надолу и се разбила край пистата на военното летище „Крумово”. След удара хеликоптерът се е възпламенил.За NOVA военният министър . Той обаче съобщи за един ранен.\"Всичко е станало много бързо и пилотите не са имали възможност да подадат сигнал. Най-вероятно става въпрос на авария в машината, а не за грешка на пилотите\", заяви военният министър.Красимир Каракачанов пътува към мястото на инцидента.\n\t\t\t\t\t", "date": "2018.06.11", "title": "Военен хеликоптер падна на Летище Пловдив"}
{"url": "http://www.cross.bg/bolnitza-pozhar-dyshi-1576644.html", "text": "/КРОСС/ Най-малко 7 души са пострадали от отравяне с дим в резултат на пожар в болница, разположена в северната част на Лондон, информират TACC и Агенция \"Фокус\", позовавайки се на градските противопожарни служби. Причините за пожара се изясняват. ", "date": "2018.06.11", "title": "Най-малко седем души пострадаха при пожар в лондонска болница"}
{"url": "http://www.cross.bg/nito-raboti-mladi-1576638.html", "text": "/КРОСС/ 167 хиляди млади българи нито учат нито работят. Данните изнесе вицепремиерът Томислав Дончев по време на конференция \"Образование и труд\".  В сравнение с останалите европейски държави, в България неработещите млади хора са 22%, а в Европа са средно 12%.Той изрази мнение, че \"имаме едно изгубено поколение\" в резултат на \"недобре скроена социална политика\".„Ако в средата на 70-те един млад човек не работи, той най-вероятно би умрял от глад. Сега е напълно възможно, човек на 20 плюс да не работи, да има нов телефон и да се показва поне един път на ден в някое кафене”, коментира вицепремиерът.През следващите 10 години на пазара на труда ще са нужни хора с техническо, математическо и природонаучно образование.А заради нуждата от IT специалисти компютърно програмиране може да се въведе в обучението от III клас.  ", "date": "2018.06.11", "title": "Един от петима млади българи нито учи, нито работи"}
{"url": "http://www.cross.bg/obshtnosti-protzesa-klyuchov-1576630.html", "text": "/КРОСС/ Във  12 юни, , в зала „Роял 1“ на „София Хотел Балкан“ вицепрезидентът Илияна Йотова ще открие Международна конференция „Българските общности в Западните Балкани – ключов фактор в процеса на присъединяване на страните към Европейския съюз“.В събитието ще участват представители на българските общности в Република Македония, Албания, Сърбия и Косово.", "date": "2018.06.11", "title": "Вицепрезидентът Илияна Йотова ще открие Международна конференция „Българските общности в Западните Балкани – ключов фактор в процеса на присъединяване на страните към ЕС“   "}
{"url": "http://www.cross.bg/svetovnoto-ispaniya-bulgarite-1576640.html", "text": "/КРОСС/ След 3 дни в Русия започва световното първенство по футбол. Изследователски център \"Тренд\" по поръчка на вестник \"24 часа\" е проучил нагласите на българите. Резултатите сочат, че най-много наши сънародници подкрепят Германия, след това се подреждат отборите на Испания и Англия. Едва на четвърто място е отбор от Южна Америка – Бразилия с 6%. Домакинът на световното – Русия, ще бъде подкрепян от 5% от българите.12% смятат, че Бундестимът ще вземе световната титла. Според 8% шампион ще бъде Испания, Англия или Бразилия.", "date": "2018.06.11", "title": "България ще подкрепя Германия на световното първенство"}
{"url": "http://www.cross.bg/yilyams-robi-rysnak-1576635.html", "text": "/КРОСС/ а организаторите обещават една от най-пищните церемонии по откриването. Президентът Владимир Путин, посланици и представители на всички отбори, както и двукратният световен шампион с Бразилия Роналдо ще вземат участие в шоуто. За тях изненадващо ще пее... Роби Уилямс.На пръв поглед изборът е логичен - 44-годишният певец има милиони почитатели, стотици награди и страхотни хитове. Само че в Русия не го обичат много.Причината е песента му \"Празнувай като руснак\". В нея Уилямс осмива руския елит и ги представя като хора, които не се усмихват, правят скъпи партита и прибегват до не особено законни начини, за да си разчистят сметките. \n\t\t\t\t\t", "date": "2018.06.11", "title": "Роби Уилямс открива световното, но без песента \"Празнувай като руснак\" (видео)"}
{"url": "http://www.cross.bg/stoki-april-treti-1576649.html", "text": "/КРОСС/ Спадът на годишна база е 9,7%, докато продажбите на български стоки в страните от ЕС нарастват с 16,1% през четвъртия месец. Така общият експорт отчита увеличение от 6.8% през април според данните на Националния статистически институт (НСИ).От началото на годината стойността на продажбите на български стоки в трети страни достига близо 4.8 млрд. лв., което е с 880 млн. лв. под нивото от същия период на 2017 г. Данните на статистическия институт показват спад на износа на храни и напитки, горива и стоките от групата \"Разнообразни готови продукти\", където влизат и оръжията. Вероятно понижението идва по-конкретно от горивата, тъй като разбивката по държави показва намаление на износа към Египет и Турция - едни от основните дестинации на българския експорт на продукта.От друга страна, вносът ускорява темпа си на растеж до 6.2% през април на годишна база, като увеличението идва предимно от страните - членки на съюза, но импортът от държави извън него също излиза на плюс (с 3%). През март вносът от трети страни регистрира драстичен спад от над 25%, предимно заради слаби продажби на руски стоки у нас.", "date": "2018.06.11", "title": "НСИ: Износът към трети страни продължава да намалява през април"}
{"url": "http://www.cross.bg/pytin-trump-syuzun-1576645.html", "text": "/КРОСС/ Американските журналисти бият тревога: Доналд Тръмп изгражда своята външна политика така, все едно наистина иска за помогне на Владимир Путин и активно разваля отношенията с европейските съюзници, разказва в своето ток-шоу водещата от MSNBC Рейчъл Медоу. Както подчертава тя, въпросната ситуация е закономерен резултат от действията на Тръмп, който разрушава 4световния ред, основан на лидерството на САЩ. През 2000 г. няколко месеца, след като Владимир Путин бе избран за първи път за президент на Русия, редакцията на The Washington Post изпрати в Москва нов редактор на местното бюро. По точно, изпратиха там двама души, съпрузи – Сюзън Гласър, до този момент работеща в редакцията като кореспондент по външната политика и съпругът ѝ – журналистът Питър Бейкър. Те се бяха тъкмо оженили. В статията за тяхната сватба, публикувана в The New York Times пишеше, че „Съпругът и съпругата са си всели отпуск от The Washington Post – те сега учат руски език, готвят се съвместно да стават ръководители на московското бюро на вестника“.Сюзън Гласър ръководи дейността на The Washington Post в Москва в течение на четири години, след което заедно със съпруга си, г-н Бейкър, написа книга за това какво са научили докато са работили там, поставяйки своеобразно предупреждение, за което днес вече знаят всички. Книгата се нарича „Кремъл в подем: путинова Русия и краят на революцията“. В книгата се разказва за вече всеизвестната, но още предизвикваща към момента на публикацията на труда горещи спорове във външнополитическите кръгове хипотеза, че Путин не се превръща в своеобразен партньор на Запада, както се надяват в администрацията на Буш и първоначално в администрацията на Обама. Авторите пишат за засилващия се в Русия авторитаризъм, който се изгражда с идеята, че Путин ще върне страната в славната епоха на свръхдържавата Съветски съюз.През 2005 г. Сюзън Гласър се връща във Вашингтон и досега остава там, тя работи като редактор на изданията Foreign Policy и Politico. А в това време повечето американци са размислили и сега познават във Владимир Путин човека, който преди повече от десет години е описано от г-жа Гласър и г-н Бейкър – а именно противника на демокрацията и още повее авторитарния лидер, несъмнено враждебно отнасящ се към Запада и със сигурност не наш приятел. До такива изводи достигат на практика всички американци……но въпреки това, не всички. Напускайки тази сутрин Белия дом, за да се отправи на среща на „голямата седмица“ в Квебек, президентът Тръмп сложи черта под критичните коментари, които той дълго дни сипеше по адрес на страната – домакин на срещата Канада и останалите партньори по „седмицата“, призовавайки в нея да се върне Русия, въпреки това, че я изгониха от там преди няколко години заради нахлуването в Крим и завземането на част от украинската територия.В своята днешна статия в The New York Times за враждебното отношение Тръмп да дългогодишните съюзници на САЩ бившият съветник по националната сигурност Сюзън Райс, изрази ето такава сурова оценка: Признаци за това, че американската политика се определя от Путин, не се наблюдават. Въпреки това е трудно да си представим, че дори да го правил, би могъл да го направи по-добре от това, което се случва сега“.И ако имате нужда от доказателства в пресата за това как са се влошили отношенията между САЩ и нашите най-надеждни съюзници в Европа, днес бе публикувана ето тази скучна статия. Това е най-новият материал на Сюзън Гласър, която сега работи в списание New Yorker. Тя говори с цял полк европейски служители - и техните цитати, които тя представя са много забележителни, при това не само защото те дават да се разбере доколко крехки са станали отношенията между САЩ и съюзниците им, но и заради стрия начин, по който изглеждат. Цитирам: „Спорът между водещите демокрации в света, предсказан от избора на Тръмп, се сбъдва. Висши държавни служители в Лондон, Берлин и в другите европейски столици, както и във Вашингтон, ми споделиха своите опасения за това, че Тръмп може да бъде в краткосрочна перспектива най-опасната заплаха за света“ – има се предвид съюза на западните страни, „отколкото противниците му – авторитарните велики държави като Русия и Китай.В Берлин Сюзън Гласър разговаря с няколко германски служители, които, цитирам, „сравняват ситуацията с криза на личен или семеен план“. Така, според материала, един високопоставен член на германския парламент заявява: „Създава се впечатление все едно родителите са започнали да се съмняват дали изобщо те обичат“. Друг чиновник заяви: „Ние се отнесохме чувствително към ситуацията, защото нашите отношения с Америка сами по себе си са преизпълнени с чувства – те приличат повече на отношения между баща и син и ние вече не можем да познаем своя баща и осъзнахме, че той може да ни набие“.Когато отменяте десетилетия стар световен ред, основан на ръководството на САЩ, в при това само за една година, хората изглежда възприемат това като лична атака и се отнасят към с чувство и сериозност.Източник: ", "date": "2018.06.11", "title": "MSNBC: Тръмп стана заплаха за съюза на западните страни – за радост на Путин"}
{"url": "http://www.cross.bg/enzima-telomerite-kletki-1576642.html", "text": "/КРОСС/ Учени от Калифорнийския университет в Лос Анджелис идентифицираха възпрепятстващ скъсяването на теломерите механизъм на действие на ензима теломераза, съобщи Лента.Теломерите са окончанията на хромозомите. Те предотвратяват загубата на гени при процеса митоза, при който генетичният материал на майчината клетка се разпределя равномерно в две дъщерни клетки. Когато теломерите станат прекалено къси, клетките стареят и умират. Ензимът теломераза възстановява теломерите, но прекалената му активност допринася за поява на рак, при който злокачествените клетки на практика стават безсмъртни.В рамките на изследването е използвано ресничестото едноклетъчно . С помощта на криоелектронен микроскоп учените са разкрили структурата на ензима.Теломеразата съдържа особен клас протеини, известни като обратна транскриптаза или ревертаза. Вместо да копира участъци от ДНК в РНК, обратна транскриптаза използва РНК, за да създаде ДНК. Учените открили голяма, неизследвана досега област в ревертаза и я кръстили TRAP. Тя играе решаваща роля за добавянето на малки фрагменти ДНК в окончанията на хромозомите. При това взаимодейства с друга област, кръстена TEN, чиито мутации нарушават активността на ензима.Учените смятат, че опознаването на структурата му ще намери приложение в борбата с раковите болести. За да може раковите клетки да продължат да се репродуцират, трябва ензимът теломераза да е активен. Следователно ще е от полза да се знае как активността му да бъде потисната. Получените резултати доближават учените до постигането на тази цел, като разкриват кои негови части да бъдат взети за мишена.Резултатите от изследването са качени на сайта MedicalXpress.", "date": "2018.06.11", "title": " Откриха ключ към удължаване на живота"}
{"url": "http://www.cross.bg/post-washington-raketi-1576646.html", "text": "/КРОСС/ Чиновниците от американското министерство на отбраната сериозно са заговорили за изоставянето от Русия и Китай в областта на хиперзвуковото оръжие, съобщава The Washington Post. Вестникът пише, че до тази ситуация води извънредното „отпускане“ на Пентагона – но сега той активно разработва както собствени аналогични ракети, така и средства за отбрана срещу тях.Китай и Русия успяха да застигнат САЩ, получавайки „“, пише The Washington Post, позовавайки се на американски военни чиновници. Както подчертава наблюдателят от изданието, перспективата за поражение в тази надпревара на въоръжението, а също така, в по-широк смисъл, „“, „“ заставят американското министерство на министерството на отбраната да разработи разработката на хиперзвуковата ракета най-приоритетната си задача.Според данните на The Washington Post, новият заместник-министър на отбраната по въпросите за научно-изследователските и опитно-конструкторските разработки Майкъл Грифин в своите последни речи и обръщения към Конгреса „“ призовава военния естаблишмънт на страната и неговите поръчители да започнат да действат колкото се може по-скоро, предупреждавайки, че в противен случай „“ на Вашингтон ще получат огромно преимущество. В частност тази година Грифин говори, че Русия и Китай, които имат „“ програми за разработки, „се намират значително напред в сравнение с нашата настояща позиция в практически план“ и САЩ сега „пише в материала. „САЩ засега не правят всичко, което е необходимо да направят по отношение на реакцията на заплахата от хиперзвуковите ракети. Аз се съгласих да извършвам длъжността си не, за да постигам паритет с противника. Искам отново да ги накараме да се притесняват от това как да ни догонят“, заяви заместник-министърът в друго свое заявление.Както отбелязва авторът на статията ВВС на САЩ неотдавна обявиха скорошното сключване на договор за разработка на хиперзвукова ракета с компанията „Локхийд Мартин“ за един милиард. На свой ред представители на „Боинг“ заявиха, че корпорацията планира да инвестира средства в британска компания, занимаваща се с производството на високотехнологични двигателни установки, на чиято основа е възможно създаването на хиперзвукови ракети. Поради това, че такива видове ракети се движат на огромни скорости – най-малко пет пъти скоростта на звука, или примерно между 1,5 до 8 км/сек. – те могат да летят на относително ниски височини, така избягвайки вражеските радари, пояснява наблюдателят от The Washington Post. Освен това, за разлика от балистичните ракети, чиято траектория на полета е фиксирана, а значи и предсказуема, хиперзвуковите ракети могат да маневрират, което значително затруднява тяхното отражение, подчертава журналистът.Пентагонът се „“ за хиперзвуковите технологии повече от 10 години, напомня авторът. След терористичните актове о 11 септември 2001 г., когато американските въоръжени сили започват лова за Осама бин Ладен, военните чиновници „ отбелязва се в статията. Управлението за перспективни проекти към министерството на отбраната на САЩ (DARPA) скоро след това стартира програма с кодовото име Falcon („Сокол“ – англ.), чиято цел е създаването на хиперзвуково оръжие, способно да достигне космоса и да носи бойна част с маса от повече от 450 кг. но след провала на изпитанията на опитния образец през 2010 и 2011 г. Пентагонът се отказва от програмата, а конгресът прекратява финансирането ѝ. Сега чиновниците от американското министерство на отбраната признават, че съжаляват, че не са проявили тогава повече „настойчивост“, пише авторът от The Washington Post.Според вестника, бившият чиновник от командването на ВВС на САЩ Уилям Лаплант, направляващ въпросите за материално-техническото осигуряване наскоро разказва в интервю пред медиите, че проблемите с разработката и внедряването на новите технологии се свързва донякъде с това, че американските военни „“ твърде много. „“, The Washington Post цитира думите на Лаплант.Москва и Пекин, по някои данни, вече дълги години активно се занимават с разработката на хиперзвуково оръжие и са успели да се окажат пред САЩ, отбелязва авторът. Така руският президент Владимир Путин в речта си малко преди избирането му на нов мандат,  подчертава журналистът. Впрочем, предвид заявленията на американските военни чиновници, им е било добре известно за възможностите на Русия още преди речта на президента, пише в статията.Между другото, в Пентагона твърдят, че министерството приема подобни заплахи с цялата им сериозност и работи не само над създаването на собствено хиперзвуково оръжие, но и над разработката на средства за отбрана от него. Както съобщава The Washington Post, DARPA в момента продължава работата над хиперзвуковия двигател, а също така над „“, който да се спуска на ракетата, а след това с хиперзвукови скорости да долита до целта. Впрочем подробна информация за хода на разработките в управлението не разкриват – позовават се на секретността.Гореописаните програми на първо място целят „“, а някои смятат, че САЩ трябва да използват повече сила именно за създаването на средства за отбрана. „Ако нашите противници разработят и разгърнат хиперзвукови ракети да получим ефективни методи за защита от тях, настоящата надпревара може да се проведе тук, у нас“, заяви в интервю пред The Washington Post Тод Харисън.Макар и Агенцията на САЩ по противоракетна отбрана да отказва да дава коментар за материала, ръководителят ѝ генерал-лейтенант Самюел Грийвс в обръщение към Конгреса тази година заяви, че борбата срещу свръхзвуковите ракети е „“ за него, а начало на работата над нея е създаването на подобрени сензори, които да могат да откриват бързите ракети, пише The Washington Post. Чиновникът също така отбелязва, че изоставането на САЩ от Русия и Китай е напълно реално и затова предизвиква притеснения: „“, заяви Грийвс.Източник: ", "date": "2018.06.11", "title": "Washington Post : Хиперзвуковите ракети на Русия и Китай не дават мира на Пентагона"}
{"url": "http://www.cross.bg/shymen-ychilishteto-myasto-1576641.html", "text": "/КРОСС/ Гори част от покрива на Средното училище „Васил Левски“ в Шумен, съобщи репортер на Радио Шумен. Сигналът за произшествието е подаден около 16,30 ч. Улиците около учебното заведение са затворени, а всички ученици са евакуирани. На място има три пожарни коли, линейка и полицаи. Запалила се е хидроизолацията, съобщи за Радио Шумен директорът на училището Юлия Христова. Благодарение на бързата реакция на противопожарните екипи не е допуснато разпространение на огъня на по-голяма площ. Унищожени са около 500 кв.м. изолация. Извършен е оглед на всички помещения в училището. На третия етаж в училището, не е имало учебен процес, класните стаи са в ремонт. Причините за възникване на пожара са в процес на установяване, на място се извършва оглед. Осигурено е дежурство на противопожарни екипи. ", "date": "2018.06.11", "title": "Гори СУ \"Васил Левски\" в Шумен (обновена)"}
{"url": "http://www.cross.bg/petkov-choko-poreditzata-1576639.html", "text": "/КРОСС/ На 70-годишна възраст е починал големият български аниматор и режисьор Румен Петков, съобщиха негови близки.Познат е у нас като автор в сп. \"Дъга\" и създател на поредицата „Приключенията на Чоко и жабока Боко”, а в чужбина – като един от режисьорите на хитовите анимации от 90-те „Лабораторията на Декстър”, „Джони Браво”, „Крава и Пиле” и други.Петков е носител на „Гран при” от международния фестивал за анимация в Отава и „Златна палма” от Кан.След падането на комунизма Петков работеше в САЩ, като се връщаше у нас за творчески работилници със студенти.\n\t\t\t\t\t", "date": "2018.06.11", "title": "Почина създателят на  поредицата за Чоко и Боко"}
{"url": "http://www.cross.bg/remonta-ychastuk-nadzor-1576634.html", "text": "/КРОСС/ Подписан е договорът за строителен надзор при ремонта на участък от път II-59 Момчилград - Крумовград - Ивайловград в област Кърджали и област Хасково. Програмата на Агенция „Пътна инфраструктура“ предвижда да бъдат рехабилитирани общо 32 км от второкласния път. Инвестицията е за над 20 млн. лв. с ДДС.Ремонтът на второкласния път е разделен на два участъка. Първият е с дължина близо 6 км (от км 24+548 до км 30+439), а вторият е 26 км (от км 30+439 до км 56+861.68). Първата отсечка е в близост до село Карамфил. Предвидена е рехабилиция на асфалтовата настилка и изграждане на две бетонови подпорни стени с обща дължина 25 метра. На втория участък - от с. Карамфил до разклона за с. Белополци на път II-59 Момчилград - Ивайловград, ще бъде извършена реконструкция на пътя в чертите на Крумовград и с. Полковник Желязово и обновяване на настилката.Ремонтът на първата отсечка ще се финансира от бюджета на АПИ, а за втората средствата са от Програмата за трансгранично сътрудничество ИНТЕРРЕГ V-A Гърция – България 2014-2020 г., чрез Европейския фонд за регионално развитие. Подписаният договор за строителен надзор при ремонта на втората отсечка е с „ПЛАН ИНВЕСТ ПЛОВДИВ“ ЕООД. Стойността на договора е 220 056 лв. с ДДС. Предстои до края на юни т. г. със „Строл 1000“ АД да бъде подписан и договорът за надзор за първия участък, както и договорите за изпълнение на строително-монтажните работи. След това ще започнат и строителните работи на обекта. Ремонтът на отсечката от км 24+548 до км 30+439 ще бъде изпълнен от ДЗЗД „ИЗТОЧНИ РОДОПИ-3“, в което участват: „Пътстройинженеринг“ АД, „ПСК Виастрой“ ЕООД, „Пътища“ АД, БКС „Горна Оряховица“ АД и „Атлас-Балкан“ ООД, а на участъка от км 30+439 до км 56+861.68 от ОБЕДИНЕНИЕ „ПЪТ II-59“, в което са: „Джи Пи Груп“ АД и „Контратас Инглесиас“ АД. Срокът за извършване на ремонта на първия участък е 8 месеца, а на втория - 14 месеца.", "date": "2018.06.11", "title": "Над 20 млн. лв. ще се инвестират в ремонта на 32 км от път II-59 Момчилград - Ивайловград"}
{"url": "http://www.cross.bg/etap-potrebitelite-prodykti-1576633.html", "text": "/КРОСС/ Остават само 4 дни, в които можете да подкрепите своите фаворити в първия етап на  на единствената потребителска класация  До 14 юни (включително) всеки потребител може да гласува за предпочитаната от него марка в общо 35 категории на он-лайн адрес . По време на този първи кръг потребителите избират своите любими марки в падащо меню за всяка от подбраните категории. Този етап цели да отсее Топ 6 на най-предпочитаните брандове в различните отрасли. В следващия кръг продължават онези 6 марки в категория, събрали най-много потребителски гласове.Подбрани са 35 категории: ВИСОКОАЛКОХОЛНИ НАПИТКИ.БУТИЛИРАНИ ВОДИ.КАФЕ И ТОПЛИ НАПИТКИ.ЯДКИ, ЧИПС, СОЛЕТИ.ЗАХАРНИ ИЗДЕЛИЯ.МЕСНИ ПРОДУКТИ.МЛЕЧНИ ПРОДУКТИ.МАЙОНЕЗИ, ЛЮТЕНИЦИ И СОСОВЕ.БИО ПРОДУКТИ И СУПЕР ХРАНИ.КОЗМЕТИКА.БИО И НАТУРАЛНА КОЗМЕТИКА.ДЕРМО И МЕДИЦИНСКА КОЗМЕТИКА.БЕБЕШКА КОЗМЕТИКА.БЕБЕШКИ И ДЕТСКИ ПРОДУКТИ.АВТОМОБИЛИ.БЯЛА И ЧЕРНА ТЕХНИКА.ЗАВЕДЕНИЯ.УЕБ МЕДИИ И САЙТОВЕ.РАДИО.ТЕЛЕВИЗИЯ.ЗАСТРАХОВАТЕЛНИ КОМПАНИИ И БРОКЕРИ.БЪЛГАРСКА МАРКА.БЪЛГАРСКА МАРКА – ХРАНИ И НАПИТКИ.ФАРМАЦЕВТИЧНИ ПРОДУКТИ.ВИТАМИНИ И ХРАНИТЕЛНИ И ДОБАВКИ.БАНКИ.ФИНТЕХ КОМПАНИИ.ТУРИСТИЧЕСКИ ХОТЕЛИ И КОМПЛЕКСИ.ТЪРГОВСКИ ЦЕНТРОВЕ – МОЛ.ТЪРГОВСКИ ВЕРИГИ.ЕЛЕКТРОННА ТЪРГОВИЯ.ИТ И СОФТУЕРНИ ПРОДУКТИ.ЛЮБИМ РАБОТОДАТЕЛ.ИНОВАТИВНИ МАРКИ.ПОЧИСТВАЩИ ПРЕПАРАТИ.Класацията се провежда в три етапа. Втори етап ще се стартира на 18 юни и ще продържи до 24 юни (включително), като в този период потребителите могат да гласуват за до 3 от 6-те продължили марки в различните категории. Целта на този етап е да покаже кои 3 марки в отрасъл ще продължат в трети последен кръг на класацията. Третият етап стартира на 27 юни и ще продължи до 5 юли (включително). На този етап потребителите ще определят марка №1 във всяка категория. Във втори и трети етап, потребителите номинират или гласуват, като потвърждават избора си през линк, изпратен автоматично на електронната им поща, посочена за контакт. Непотвърдените гласове няма да се отчитат!По повод 10 години класация организаторите подготвят . В нея ще бъдат събрани историите на успеха на онези марки, които печелят любовта и сърцата на потребителите, историите на успешните брандове.Инициативата се реализира за  и е единствената класация, основана само върху мнението и нагласите на потребителите.  дава възможност на потребителите да определят марките, които обичат и които сред голяма конкуренция са спечелили тяхното доверие. За разлика от други класации,  не разчита на жури при номинациите – те са свободни, основани единствено на потребителските предпочитания и не включват специални пазарни критерии. По този начин  представя не експертното, а потребителското мнение за брандинга. ", "date": "2018.06.11", "title": "Остават още 4 дни за гласуване в първи етап на 10-то юбилейно издание на класацията \"ЛЮБИМИТЕ МАРКИ\""}
{"url": "http://www.cross.bg/frankfyrt-zapali-letishteto-1576643.html", "text": "/КРОСС/ Летищен камион се запали на международното летище в германския град Франкфурт на Майн, шестима души пострадаха. Това съобщи представител на авиокомпанията „Луфтханза“, предаде БГНЕС.Пожарът е избухнал, когато камионът е изтеглял от пистата самолет, в който не е имало пътници. На самолета също са нанесени щети и той не може да изпълнява полети за момента.Причината за запалването не е известна. Кълба дим се издигнаха над пистите на летището, но инцидентът не оказа никакво влияние върху въздушните съобщения. ", "date": "2018.06.11", "title": "Камион се запали на летището във Франкфурт"}
{"url": "http://www.cross.bg/dakov-izgrazhdane-samokovsko-1576632.html", "text": "/КРОСС/ Общинският съветник от БСП Альоша Даков е отправил питане към столичния кмет Йорданка Фандъкова за спешната нужда от ремонт на ул. \"Самоковско шосе\" и изграждане на канализация в селата Панчарево и Кокаляне. Той припомня за протестите през последните месеци на жителите на двете села заради тези проблеми. Даков настоява да получи информация какви дейности и на каква стойност са предвидени през 2018 г. за поддръжка и ремонт на ул. \"Самоковско шосе\", както и за изграждане на канализацията. Второто питане на общинския съветник от БСП е свързано с оплаквания на жители на кв. \"Дианабад\" от работата на обект \"Камера за боядисване на автомобили\". Хората се оплакват от силна задушлива миризма на ацетон и бои имного пъти са подавали сигнали. Альоша Даков настоява Столична община да влезе във функциите си, като предприеме мерки и установи дали са спазени законовите изисквания за изграждане и функциониране на този обект.", "date": "2018.06.11", "title": "Общинският съветник от БСП Альоша Даков пита Фандъкова за канализацията на Панчарево и Кокаляне"}
{"url": "http://www.cross.bg/bulgariya-spryamo-sushtiya-1576648.html", "text": "/КРОСС/Търговският дефицит на България се увеличи със 7,3% до 512.8 млн. лв. през април 2018 г. спрямо 478 млн. лв. за същия месец на предходната година.Външнотърговското салдо с ЕС за периода януари - март 2018 г. е отрицателно и е на стойност 842.8 млн. лв.По цени FOB/FOB (след елиминиране на разходите за транспорт и застраховки при внос на стоки) салдото също е отрицателно и е в размер на 242.6 млн. лв. показват данните на НСИ.Същевременно през периода януари - март 2018 г. износът на България за ЕС се увеличава с 13,1% спрямо същия период на 2017 г. и е в размер на 8,9 млрд. лв. Това показват данни на Националния статистически институт (НСИ), публикувани днес.Ръстът се дължи главно на секторите „Храни и живи животни\" (42,9%) и „Необработени (сурови) материали, негодни за консумация (изкл. Горивата), където повишението на изнесените стоки е с 25,7%. Спад от близо 27% има в сектор „Минерални горива, масла и подобни продукти\"Според НСИ основни търговски партньори на България са Германия, Италия, Румъния, Гърция, Франция и Белгия, които формират 68,6% от износа за държавите членки на общността.                Само за март 2018 г. износът за ЕС нараства със 7,4% спрямо същия месец на предходната година, като достига 3,18 млрд. лв.Вносът на България от ЕС за първите три месеца от годината се увеличава с 11,4% спрямо същия период на 2017 г. и е на стойност 9,8 млрд. лв. Най-много стоки са внесени от Германия, Италия, Румъния, Испания и Гърция. Според данните на НСИ повишението се дължи главно на сектор „Необработени (сурови) материали, негодни за консумация (изкл. Горивата)\", където е отчетен ръст на внесените стоки с 36,4%. Най-голямо намаление се наблюдава в сектор „Мазнини, масла и восъци от животински и растителен произход\" (10,3%).                    Само за март 2018 г. вносът на България от държавите членки на ЕС се увеличава с близо 10%, спрямо третия месец на 2017 г. и достига 3,66 млрд. лв. ", "date": "2018.06.11", "title": "НСИ: България разширява търговския си дефицит през април"}
{"url": "http://www.cross.bg/imany-teatur-pevitza-1576650.html", "text": "/КРОСС/ Кадифеният глас на IMANY и необикновената атмосфера на Античния театър в Пловдив вдигнаха на крака над 3000 души по време на концерта снощи! Артистичната и енергична певица пя парчета от двата си последни албума и за първи път изпълни интерпретации на любими и у нас песни като Human на Rag’n’Bone. Популярната ѝ You Will Never Know предизвика бурни аплодисменти и накара хиляди гласове да запеят в синхрон с неостаряващото любимо парче. IMANY зарази публиката с невероятната си и неспирна енергия, така че всички танцуваха с нея до последно.Един от най-емоционалните моменти от двучасовото шоу беше акустичното изпълнение на френската певица, за което светлините на Античния театър угаснаха, а на сцената остана единствено китарата, столът и гласът на IMANY – забележителен дори и без микрофон. „България, липсвахте ми, обичам ви! Вие сте моята слабост и винаги, когато пея пред вас, се изумявам колкото добре познавате мен и песните ми! Ще ми липсвате още повече след това гостуване!“, така певицата обяви края на световното си турне. Тя смята да направи пауза и да се отдаде на залужена почивка от сцената и време със семейството си. Последният концерт от световната обиколка на IMANY преди да прекрати с изявите, ще бъде в София утре, 12 юни, в зала 1 на НДК. Билети все още са достъпни в OMV, мрежата на Eventim и в билетен център НДК.", "date": "2018.06.11", "title": "IMANY изправи на крака Античен театър Пловдив!"}
{"url": "http://www.cross.bg/zavoda-veshtestva-naselenieto-1576636.html", "text": "/КРОСС/ Взривните вещества, останали от унищожения завод „Миджур” край Горни Лом, не се съхраняват правилно и има риск от нова трагедия. За това предупреждават от прокуратурата.При производствена авария на 1 октомври 2014 г. предприятието беше разрушено, а 15 души загубиха живота си.Кметът и председателят на Общинския съвет в Чупрене са сигнализирали до прокуратурата, че и към момента складовете на завода не покриват всички изисквания за безопасност и са застрашени живота и здравето на населението.Към сигнала е приложен и протокол от проверка, извършена от МОСВ, съвместно с представители на МВР, при която е установено, че в складове на завода се съхраняват огромен брой взривни вещества, взривни изделия и средства за взривяване.Върховната административна прокуратура е проверила сигнала и е установила, че на територията на завода няма средства за ранно предупреждаване на персонала, компетентните органи и населението.Освен това фирмата, отговорна за съхранението и безопасността на опасните материали, не е показала договори за въоръжена охрана или документи за собствени или наети складови помещения.Заключението на ВАП е, че неспазването на нормативните изисквания може да доведе до опасности за широк кръг лица, предвид потенциалната опасност на въпросните вещества. Освен това е преценено, че случаят е особено спешен и изисква незабавна намеса от компетентните органи.", "date": "2018.06.11", "title": "Прокуратурата: Има риск от нова трагедия в Горни Лом"}
{"url": "http://www.cross.bg/leva-banka-miliona-1576637.html", "text": "/КРОСС/ Частен съдебен изпълнител е обявил за продан зала „Универсиада” в столицата, предаде БГНЕС.Началната продажна цена, от която ще тръгне наддаването е 15,6 милиона лева. Офертите се събират до 12 юли. Това става ясно от обявление, което е публикувано в регистъра на публичните продажби.Имотът е със застроена площ 4 130 кв. м. и включва три зали, десет кабинета, радиокабина, осветителна кабина, три коментаторски кабини и четири съблекални.Агенцията припомня, че залата е била приватизирана през 2008 г. като собственост на \"Велдер Билд\" ЕАД за 9,5 милиона лева. Фирмата има задължения към Корпоративна търговска банка (КТБ) за 8,5 млн. лева. Дружеството беше свързано с управлението на ФК „Ботев” (Пловдив) преди краха на Корпоративна банка.Сега за пазач на имота е определен доскорошният управител и настоящ треньор на баскетболния „Левски Лукойл” Константин (Тити) Папазов.Снимка: wikimapia.org", "date": "2018.06.11", "title": "ЧСИ продава зала „Универсиада”"}
{"url": "http://www.cross.bg/gabrovo-sevlievo-selo-1576623.html", "text": "/КРОСС/ От 13 юни - сряда, до 12 септември ще бъде спряно движението на моторните превозни средства по път II-44 Драгановци – Габрово, от км 18+000 до км 18+965. Ограничението е поради ремонт на моста близо до село Новаковци.Движението по направлението Габрово – Севлиево ще бъде пренасочено по обходни маршрути.Товарните автомобили над 5 т ще се отклоняват на пътен възел „Поповци“ по път III-5004 към село Рязковци, оттам по път III-4403 към село Козирог и по път III-4041 към град Севлиево. Всички останали видове моторни превозни средства ще бъдат насочвани по път III-4402 през селата Враниловци, Райновци, Гъбене, Горна Росица и град Севлиево. Преминаването по направление Севлиево – Габрово ще бъде по път III-4402 през селата Горна Росица, Гъбене, Райновци, Враниловци и гр.Габрово. Жителите на селата Драгановци и Новаковци, както и автобусите, обслужващи населените места, ще преминават по общинския път GAB 3008 през село Новаковци.Необходимо е шофьорите да карат внимателно, със съобразена скорост и да спазват стриктно пътната сигнализация.Ремонтът на мостовото съоръжение при км 18+693 е част от извършващата се в момента рехабилитация на над 27 км от път II-44 Севлиево – Драгановци – Габрово. Отсечката е включена в лот 11 и лот 12 на Оперативна програма „Региони в растеж“ 2014-2020 г., съфинасирана от Европейския фонд за регионално развитие. Второкласният път II-44 осигурява най-кратката връзка между столицата и Габрово, между Севлиево и Габрово, и свързва населените места от Севера България с прохода Шипка и Южна България.", "date": "2018.06.11", "title": "От 13 юни се ограничава движението по път II-44 Драгановци – Габрово "}
{"url": "http://www.cross.bg/pernik-sgradata-padna-1576625.html", "text": "/КРОСС/ Мазилка от рушащата се сграда на бившия битов комбинат в Перник падна върху главата на дете, съобщи БНР.13-годишното момче минавало покрай сградата, когато мазилката се откъртила, разбила се в козирката на първия етаж и парче от нея го ударило по главата. Детето не е пострадало тежко.Местни жители казват, че сградата се руши и не е обезопасена – при всеки по-силен вятър падат стъкла и мазилка.Сигнали в община Перник са подавани многократно. Кметството е установило, че собственици са шест фирми и четири физически лица.Кметът на Перник Вяра Церовска е издала заповед за обстоен оглед на сградата, който е насрочен за 3 юли. ", "date": "2018.06.11", "title": "Мазилка падна върху 13-годишно дете в Перник"}
{"url": "http://www.cross.bg/svlachishteto-deiinosti-1576622.html", "text": "/КРОСС/ Агенция „Пътна инфраструктура“ стартира търговете за укрепване на свлачището при 62-ри км на път III-1306 на територията на област Враца. То е между село Горно Пещене и кръстовището с второкласния път II-15 Враца - Борован. Възстановителните дейности ще се финансират от Оперативна програма „Околна среда“ 2014-2020 г.Свлачището е с дължина 32 м и засяга 120 м от пътя. Индикативната стойност на поръчката за строителство е 375 хил. лв. без ДДС, а за строителен надзор е 12 хил. лв. без ДДС. Офертите на кандидатите за изпълнител на строителните дейности се подават до 17,30 ч. на 16 юли, а за строителния надзор - до 17,30 ч. на 23 юли т. г. Предвижда се изграждането на силова укрепителна конструкция, включваща пилотна система и опорна стена. Ще бъдат изпълнени 120 бр. пилоти, които ще бъдат обединени с ростверк и опорна стена с височина 2 м. За осигуряване на ниски нива на подземните води и отвеждането им извън зоната на свлачището ще се направят повърхностни и подземни съоръжения. Ще бъдат рехабилитирани 63 м от пътното платно от км 61+895 до км 61+935 и от км 62+095 до км 62+115. В участъците с рехабилитация ще се положат два пласта асфалтобетон. Поради недоброто състояние на настилката от свлачищните процеси в участъка от км 61+935 до км 62+095, с дължина 160 м, се предвижда реконструкция на цялото пътно платно. Ремонтът на участъка включва и почистване и профилиране на съществуващите земни окопи, поставяне на нови ограничителни системи и хоризонтална маркировка.", "date": "2018.06.11", "title": "АПИ стартира търгове за укрепване на свлачището на път III-1306 в района на с. Горно Пещене"}
{"url": "http://www.cross.bg/purvenstvo-svetovnoto-sektziya-1576621.html", "text": "/КРОСС/ Нова специална секция „Световно първенство Русия 2018“ пусна „Еврофутбол“ на уебсайта си . днес, 11 юни 2018 г., и съдържа календар с всички предстоящи двубои, актуална статистика и интересни факти за отборите. Можете да изберете дата от Мондиала, да посочите мач, да видите през коя година двата отбора са играли за последен път един срещу друг и как е завършил сблъсъкът им. Излиза графика, на която в проценти са отбелязани вероятностите за краен изход от двубоя – например 67% за победа на символичния домакин, 11% за успех на противника му и 22% за равен резултат. Системата Ви дава възможност да гласувате в анкета „Кой ще спечели Световното първенство по футбол?“, както и да видите кой е фаворитът за спечелването на купата според играчите на „Еврофутбол“. В долната дясна част на екрана ще виждате последните новини, споделени в социалните медии от официалните профили на организаторите на Световното първенство в Русия. Вижте  какви други възможности Ви предлага българският букмейкър чрез новата си секция. ", "date": "2018.06.11", "title": "Специална секция за Световното първенство заработи на сайта на „ЕВРОФУТБОЛ“"}
{"url": "http://www.cross.bg/tezhka-katastrofa-zatvori-rishkiya-prohod-tir-zatisna-mikrobys-1576626.html", "text": "/КРОСС/ Шестима души пострадаха, след като тир удари бус в Ришкия проход, съобщава кореспондентът на bTV в региона.По информация на полицията инцидентът е станал минути след 14 ч. между с. Риш и с. Камчия. Тежкотоварният автомобил буквално е затиснал турски „Мерцедес Вито”. Ранените са настанени в МБАЛ-Шумен.Чака се тежка техника, която да премести тира.Движението в прохода е напълно спряно. Шофьорите могат да използват като обходен маршрут Айтоския проход, посочиха от пътната агенция.", "date": "2018.06.11", "title": "Тежка катастрофа затвори Ришкия проход: ТИР затисна микробус"}
{"url": "http://www.cross.bg/avtomobil-glaven-tyutyun-1576617.html", "text": "/КРОСС/ В ранните сутрешни часове на 10 юни, в хода на съвместна полицейска операция, служители от сектор „Противодействие на икономическата престъпност“ в ОДМВР- София и колегите им от РУ- Пирдоп спрели на главен път 1-6 в района на с. Челопеч лек автомобил „Ситроен“.При извършената проверка, на задната седалка и в багажника на колата, били установени 400 кг ситно нарязан тютюн, разпределен в 25 полиетиленови чувала. В колата също така бил открит и газов пистолет с отстранена предпазна муфа и патрон в цевта.При проведените допълнителни оперативно- издирвателни действия, отново на главен път 1-6, е спрян и втори лек автомобил, с водач съпричастен към престъпното деяние. Двамата пътуващи в първия автомобил и водачът на втория са задържани за срок до 24 часа.По случая е образувано досъдебно производство за извършено престъпление по чл. 234, ал.1 от НК.  ", "date": "2018.06.11", "title": "400 кг контрабанден тютюн са иззети при акция на икономически полицаи от ОДМВР- София"}
{"url": "http://www.cross.bg/lady-business-biznes-1576624.html", "text": "/КРОСС/ На 12 юни 2018 г. ще се проведе седмото издание на Годишните награди „Business Lady 2017\", инициирани от сп. Business Lady и Business Lady Club в София хотел Балкан (бившия хотел Шератон). Наградите се връчват за най-голям принос на българската делова жена в различни категории.Целят да се даде гласност на успешните управленски модели, ефективните бизнес практики и адекватно развитие на човешкия капитал, като по този начин се поощри женското предприемачеството сред българската общественост.I.       Business Lady Live (work shop) - „КЛЮЧОВЕТЕ ЗА УСПЕХ НА ЖЕНИТЕ В БИЗНЕСА\"II.      Вечерна официална церемония и гала вечеря, по време на която ще бъдат връчени наградите на отличените дами.Инициативата се провежда с подкрепата на комисар Мария Габриел, която записа специално обръщение към организаторите, участниците, жените и възможности им за развитие и предприемачество в 21 век. Обръщението на комисар Габриел можете да видите тук:Business Lady Live (work shop) - „КЛЮЧОВЕТЕ ЗА УСПЕХ НА ЖЕНИТЕ В БИЗНЕСА\" ще се проведе в рамките на един ден (от 10:00 до 14:00 часа) и ще се излъчва безплатно в реално време он-лайн тук, без регистрация: . Темите, по които известни имена от бизнеса и държавната администрация ще събеседват, са:I.    Ключове в мениджмънта - тук са заложени темите: Time management, Project management и Как да надъхаме екипа си и самите нас - техники за ентусиазиране.Сред участниците в този панел са:-      Лидия Шулева - Собственик Бизнес Интелект-      Лили Караманчева - Генерален мениджър на QUEISSER PHARMA България-      Детелина Смилкова - Вицепрезидент на ВУЗФ, председател на БАУХ-      Димана Василева - Основател и мениджър на Quintessentially в България-      Гергана Маркова - Главен водещ на обучението в Марков колеж и собственик, управител на ЛИКОРА ООД-      Милен Великов - HR специалистII.  Личен живот и бизнес: МИСИЯ ВЪЗМОЖНА - сред темите в този панел са: Старт на собствен бизнес - плюсове и минуси, Професионалното прегаряне - как да го избегнем?, Иновативни методи за релакс в бизнеса.Добри практики от житейския си професионален опит ще споделят:-      Ани Хира - Бизнес консултант Човешко развитие, основател на HUGAH-      арх. Богдана Панайотова - Управител на „ЕН АР Консулт\" ЕООД-      Десислава Петева - Управител на „Пимел Трейдинг\" ЕООД-      Юра Драганова - Директор „Човешки ресурси\" в „Солвей Соди\" АД-      Виктория Стоянова - Президент на Зонта клуб „Света София\"-      Димитър Караманчев - Основател на Start IT Smart и MetaReading-      Александър Николов - Бизнес консултант и коуч, автор на книгата „Бизнес растеж\"-      Марина Цекова - журналист, НОВА ТВIII.        Как го правят успешните бизнес дами - в този панел ще чуем интересни гледни точки за: Социалните роли на жените в 21 век и техники за приоритизиране, Женската енергия и предприемачеството - как да се настроим ментално за успешен бизнес? и ще направим няколко Ролеви игри. Сред събеседниците тук са:-      Илона Станева - Директор „Маркетинг и реклама\", Първа инвестиционна банка-      Илияна Захариева - Директор „Корпоративни комуникации\", А1 (Мтел)-      Стойне Василев - Предприемач и основател на SmartMoney.bg-      Жана Иванова - Собственик на Издателска къща „Жануа`98\"-      Яна Данаилова - Нутриционист и специалист по хранене, сертифициран преподавател по йога-      д-р Наталия Футекова - Предприемач, основател ERP Academy-      Мила Захариева - Основател на Корект Консулт Партнерс-      Илияна Захариева - директор Корпоративни комуникации, А1 (Mtel)На официална церемония сп. Business Lady ще връчи своите годишни награди за 7-ма поредна година. По този повод организаторите са подготвили прекрасна шоу програма. Водещи на събитието ще бъдат актьорите Явор Ралинов и Илия Георгиев.Участие ще вземат още квартет Белканто (финалисти в Х-Фактор), младите цигуларки от Нов симфоничен оркестър, талантливите деца - музиканти и лауреати от фондация „Консонас\" и шампионите на България за професионалисти в спортните танци от клуб по спортни танци „Проданс\".Тази година организаторите ще отличат дами в категории като: Икономика и мениджмънт, Здравеопазване, Строителство, Финансов сектор, Фармация, ИТ сектор, Човешки ресурси, Земеделие, Бързо развиваща се компания, Личност - вдъхновител и други.Подробна информация за всички участници и събеседници в работните блокове ще намерите тук: . Регистрацията за събитието на място ще бъде в 9:30 ч., а стартът на работните блокове ще бъде точно в 10:00 ч. Желаещите да присъстват в залата и да обменят опит, практика и контакти с участниците в панелите, могат да го направят срещу вход от 50 лева, който могат да заплатят на място, при регистрация.Партньори на 7-мите годишни награди на сп. Business Lady са радио Фокус, радио Витоша, Информационна агенция Фокус, информационна агенция Кросс, интернет порталите Mail.BG, Radar.BG, b2bmedia, Manifesto.BG, Flashnews.bg, винарска изба „Бонония естейт\".  ", "date": "2018.06.11", "title": "Остава един ден до 7-мото издание на Годишните награди  на списание и клуб BUSINESS LADY"}
{"url": "http://www.cross.bg/detza-chetiri-orlando-1576631.html", "text": "/КРОСС/ Въоръжен мъж простреля полицай и взе четири деца за заложници в жилищна сграда в Орландо, съобщава „Фокс Нюз”, като се позовава на полицията.Униформеният е бил изпратен на сигнал за домашно насилие късно вечерта местно време. При идването му заподозреният открил огън и се заключил в апартамента с четири деца – на 1, 7, 10 и 12 години.Нараняванията на полицая са тежки, като се е наложила спешна операция. Лекарите обаче смятат, че пострадалият ще оцелее.На мястото са изпратени спецчасти, които преговарят със стрелеца.Сградата е евакуирана.", "date": "2018.06.11", "title": "Въоръжен рани полицай и взе деца за заложници в Орландо"}
{"url": "http://www.cross.bg/panagyurishte-vlaka-smiletz-1576627.html", "text": "/КРОСС/ Във връзка с публикации в медийното пространство, че мотриса на влак от Пловдив за Панагюрище се е запалила в неделя, категорично заявяваме, че поднесената информация не отговаря на истината. Подобни спекулации създават грешна нагласа в общественото мнение за националния железопътен превозвач и би могло да доведе до допълнителна паника сред клиентите.Около 15:15 ч. на 10.06.2018 г. в участъка между гарите Съединение и Панагюрище, в близост до сп. Смилец, локомотивният машинист на пътническия влак № 81204 от Пловдив за Панагюрище е усетил миризма на изолационен материал и е спрял пътническата композиция. Превозният персонал забелязва дим, който излиза от дизеловия двигател на мотрисата като вероятната причина е прегряване и за охлаждането му са използвани два пожарогасителя. Служителите от персонала на влака са съдействали на пътниците да бъдат изведени от мотрисата от съображения за сигурност. Поради отдалечеността на шосейния път пътниците от влака са превозени до спирка Смилец с високопроходима техника на Национална служба „Пожарна безопасност и защита на населението”. Във влака са пътували 25 човека.За пътниците е осигурен автобус от спирка Смилец до Панагюрище, който е пристигнал на място в 17:20 ч. Всички пътници са били предварително информирани, че ще им бъде осигурен превоз до Панагюрище. ", "date": "2018.06.11", "title": "Няма запалване на пътнически влак от Пловдив за Панагюрище"}
{"url": "http://www.cross.bg/purvenstvo-taekyondo-medal-1576629.html", "text": "/КРОСС/Спортният талант на „Еврофутбол“ – 19-годишният Калоян Бинев, спечели златен медал и стана европейски шампион в категория мъже до 63 кг. на Мултиевропейското първенство по таекуондо, което се проведе в Пловдив. Той достигна до успеха след 5 победи. Първата от тях беше служебна, а следващите три - над представители от Македония, Турция и Русия. На финала Калоян спечели в последните секунди с 2 точки преднина и резултат 11:9 след изключително оспорван двубой с участник от Германия.                     На същото първенство друг талант на букмейкърската къща – Емилия Тасева, завоюва сребърния медал и стана европейска вицешампионка по таекуондо при девойките от 15 до 17 години в категория до 55 кг. Това й осигури поименна допълнителна квота за Европейското първенство до 21 г., което ще се състои през втората половина на 2018 г. Във възрастовата група „жени“ Емилия завърши турнира на 5-о място. Мултиевропейското първенство по таекуондо беше трето състезание за нея в последните 3 седмици. На 16 и 17 юни 2018 година тя ще вземе участие и в „Luxembourg Open G-1 Tournament“, което ще е последният й турнир за сезона.На Европейско първенство по кану-каяк за мъже и жени, което се проведе в Белград – Сърбия, талантът на „Еврофутбол“ Вилиян Бъчваров, в тандем с Кристиан Душев, стана девети на К2 – 200 м с време 32,812 сек. Преди това на полуфинала двамата завършиха трети.                    Антонио Иванов триумфира със златен медал вчера на лекоатлетическия турнир ,,Цветанка Христова”, който се проведе на Националния стадион „Васил Левски“ в София. Антонио постигна победата с нов личен рекорд на 100 м от 10,57 сек., което е само на 2 стотни от норматива за Световното първенство за юноши под 20 г. (10,55 сек).", "date": "2018.06.11", "title": "Талантът на „Еврофутбол“  Калоян е европейски шампион по таекуондо"}
{"url": "http://www.cross.bg/sanktziite-rysiya-maiio-1576619.html", "text": "/КРОСС/ Новото италианско правителство дава индикации за сближаване с Русия. Министърът на труда и социалната политика Луиджи Ди Майо, лидер на „Пет звезди“, иска санкциите срещу Кремъл да бъдат свалени.Европейският съюз и САЩ наложиха икономически санкции след анексирането на Крим и конфликта в Източна Украйна. В Рим обаче смятат, че те вредят на страната и искат да бъдат премахнати.„Винаги съм казвал, че нашата страна трябва да остане в НАТО, но санкциите срещу Русия ни вредят“, заяви Луиджи Ди Майо, предаде агенция АНСА. Той посочи, че премиерът Джузепе Конте трябва да реши дали Италия да наложи вето на санкциите.", "date": "2018.06.11", "title": "Италия иска сваляне на санкциите срещу Русия"}
{"url": "http://www.cross.bg/kiev-moskva-rysiya-1576618.html", "text": "/КРОСС/Броени дни преди началото на Световното първенство по футбол, в Русия и Украйна са притеснени за ситуацията в Донбас и възможността за ескалиране на напрежението, отбелязват от редакцията на швейцарския вестник Die Neue Zuercher Zeitung.Както в Москва, така и в Киев, се опасяват от възможни военни действия в сянката на голямото спортно събитие. В тази връзка държавният глава на Руската федерация Владимир Путин отправи недвусмислено предупреждение: ако правителството в Киев реши да използва Мондиал 2018 за военни действия срещу контролираните от сепаратистите Донецк и Луганск, поставя под заплаха държавността на Украйна, предаде „Фокус“.Москва може и да подозира Киев в планирането на конкретни ходове, но и украинците имат същите опасения. Едва ли някой от тях е забравил как веднага след Олимпийските игри в Сочи Русия започна операция за присъединяване на Кримския полуостров към територията си.И двата сценария създават достатъчно предпоставки за притеснения в Москва и в Киев. Междувременно в късните часове на понеделник министрите на външните работи на „нормандската четворка“ (Франция, Германия, Русия и Украйна) ще се съберат в Берлин за обсъждане на ситуацията в източната част на Украйна. Срещата е първата по рода си след повече от 16 месеца прекъсване на заседанията на формата.", "date": "2018.06.11", "title": "Ситуацията в Донбас може да ескалира на Световното"}
{"url": "http://www.cross.bg/sreshta-singapyr-trump-1576614.html", "text": "/КРОСС/ Американският президент Донад Тръм и лидерът на Северна Корея Ким Чен-унвече са в Сингапур в очакване първата си среща, определяна като историческа.В навечерието на срещата Тръмп разговаря с премиера на страната домакин Ли Сян Лун. Частната среща се проведе в официалната резиденция на сингапурския премиер. След нея двамата лидери си стиснаха ръце и позираха пред камерите, преди да се върнат в сградата за работен обяд с американски и сингапурски служители.Официални изявления нямаше, но Тръмп беше чут да казва на Ли, че утрешната среща ще е много интересна и според него ще има много добър резултат.Отделно се състояха подготвителни разговори между американски и севернокорейски представители, а по-късно днес се очаква още една такава среща.Сингапур въвежда изключителни мерки за сигурност. Очаква се там да пристигнат и над 2500 журналисти от цял свят, за да отразят историческото събитие. Северна Корея се надява, ако срещата протече успешно, международните санкции срещу страната да бъдат отменени. А западът очаква Пхенян да се откаже от разработването на ядрени оръжия.", "date": "2018.06.11", "title": "Тръмп и Ким са в Сингапур в очакване на първата си среща"}
{"url": "http://www.cross.bg/malta-more-italiya-1576610.html", "text": "/КРОСС/ Кораб с над 600 мигранти, спасени край бреговете на Либия, странства в Средиземно море, след като Италия и Малта отказаха да го допуснат в пристанищата си.Новият италиански вътрешен министър Матео Салвини каза, че Малта трябва да приеме имигрантите. Малта обаче отказа да го направи, като посочи, че те са спасени в либийски води, които са под юрисдикцията на Рим.Корабът \"Акуариус\" спаси близо 630 мигранти при шест спасителни операции в Средиземно море в нощта срещу неделя.Италианският координационен център за спасителните операции по море инструктира плавателния съд да остане на сегашната си позиция - на 35 морски мили от Италия и на 27 морски мили от Малта.", "date": "2018.06.11", "title": "Италия и Малта затвориха пристанищата си за кораб с над 600 мигранти"}
{"url": "http://www.cross.bg/jazz-dzhaz-predstavi-1576615.html", "text": "/КРОСС/ По-малко от месец ни дели от срещата с едни от най-добрите световни джазмени, които идват в България по покана на A to JazZ Festival. Фестивалът, който осма поредна година радва родната публика с качествена джаз музика и ги зарежда с положителни емоции, правейки преживяването А to JazZ несравнимо. На 6, 7 и 8 юли любимата сцена в Южен парк 2 ще представи една от най-добрите си селекции до момента, включваща световнопризнати артисти, изключително талантливи европейски и родни банди, както и изгряващи звезди, които ще блеснат за първи път на сцената на A to JazZ. Тази комбинация от артисти, както и цялостното уникално преживяване, превръщат фестивала в предпочитан не само за публиката, но и за артистите от цял свят. Освен хедлайнерите на фестивала, чиито имена говорят сами по себе си за ранга и мястото им на световната джаз сцена, ще чуем и много други изключителни музиканти. Първият ден ще бъде открит от дебютния концерт на група SOLEIL, която пречупва алтернативното си експериментално звучене през призмата на съвременни и класически стилове музика, като инди, джаз и соул рок. В ранните вечерни часове на 6 юли ще чуем още Лили Илиева и квартет Минимум, които ще представят първия си албум “No Stars At All” ексклузивно за A to JazZ.  Glo Bal Kan е друг български проект, който ще свири на А to JazZ. Групата ще представи авторски пиеси, с образци от автентичния български, балкански и световен фолклор. Голямата звезда за вечерта ще е нежната сила в неудържимия и безграничен глас наLalah Hathaway. Носителката на пет награди „Грами“, която ще представи новия си албум “honestly”, а A to JazZ ще бъде единствената точка в цяла Източна Европа, която ще има удоволствието да му се наслади! Съботният ден ще започне в компанията наБожидар 'Trombobby' Василев, добре познат от проектите Southwick и DAYO, който също ще представи авторския си албум. Веднага след него на сцената ще излезе звездно трио от Люксембург - Dock In Absolute, които ще ни зашеметят със своя неповторим стил, микс от прогресивен джаз, класика и рок като изпълняват собствени композиции. Енергията на сцената ще бъде продължена от уникаления литовски секстет Dainius Pulauskas, чиято музика ги поставя категорично начело на прогресивния европейски джаз фюжън.Акцетът на вечерта ще бъде безспорният талант на , която ще ни представи наскоро излязлия албум A Social Call в комбинация със своя нюйоркски квартет.Последният трети фестивален ден ще бъде открит от българо-американскa музикална група , а веднага след тях сцената ще изпълнят  - водещ международен младежки биг бенд, състоящ се от 18 млади професионални джаз музиканти от 12 различни държави и 6 континента. Те са водени от носителят на “Грами” тромбонист и композитор Лиус Бонила, а София е част от тяхното седмо европейско турне. \"Да хвърлим операта в джаза\", дело на , е следващият изключителен проект, който ще чуем в последната А to JazZ вечер. Финалното изпълнение, което ще закрие тазгодишното издание на фестивала,ще бъде в ръцете на, които без съмнение ще ни впечатлят с опияняващ микс от фънк, соул, блус, R&B, афробийт, госпъл и джаз, преливайки жанровете и преобръщайки емоциите на публиката. Изживяването А to JazZ ще продължи и след официалната програмата с Havana джем сешъни – всяка вечер в клуб Caché, намиращ се само на метри от фестивалната зона.Входът за A to JazZ Festival 2018 е свободен. Фестивалът се провежда с изключителната подкрепа на Столична община, Министерство на културата и Фондация “Америка за България”.                    Следвайте официалните хаштагове на събитието #atojazz, #atojazzfestival, #atojazz2018", "date": "2018.06.11", "title": "По-малко от месец до най-вълнуващия джаз фестивал у нас"}
{"url": "http://www.cross.bg/obsuzhdane-obshtestveno-plan-1576616.html", "text": "/КРОСС/ Днес общинският съветник от БСП в СОС Борис Цветков ще вземе участие в обществено обсъждане на промяна на застроителния план на ж.к. „Дружда – 2“, част II-ра (блокове с №№ 300, 400 и 500). Предлаганите промени ще доведат до застрояване на част от междублоковите пространства в района. Те засягат над 20 000 души, живеещи в тази част на жилищния комплекс.", "date": "2018.06.11", "title": "Общинският съветник от БСП Борис Цветков ще участва в обществено обсъждане на застроителния план на „Дружда -2''"}
{"url": "http://www.cross.bg/ivan-suvetnik-obshtinskiyat-1576620.html", "text": "/КРОСС/ На 12 юни, от 15.00 до 17.00 часа, народният представител от „БСП за България“ Нона Йотова и общинският съветник Иван Таков ще бъдат на разположение на софиянци в постоянната приемна на БСП – София на .", "date": "2018.06.11", "title": "Народният представител от „БСП за България“ Нона Йотова и общинският съветник Иван Таков ще проведат приемна за граждани"}
{"url": "http://www.cross.bg/bryklin-katastrofira-kamiona-1576612.html", "text": "/КРОСС/ Камион за боклук катастрофира в нюйоркския квартал Бруклин и причини големи материални щети.Шофьорът на камиона загубил управление, в резултат на което помел коли, дървета и накрая се ударил във фасадата на къща.Девет автомобила са напълно смачкани. За щастие няма пострадали хора.Водачът на камиона е арестуван.", "date": "2018.06.11", "title": "Камион с боклук катастрофира и причини големи щети в Бруклин"}
{"url": "http://www.cross.bg/ronaldo-portygaliya-kristiano-1576613.html", "text": "/КРОСС/ Хляб със сол? Едва ли Кристиано Роналдо е опитвал такава традиционна славянска почерпка преди да пристигне заедно с футболистите от националния отбор на Португалия в Русия.\"Мореплавателите\" се настаниха в базата им \"Кратово\" в близост до Москва, а традиционното руско посрещане вкара капитана на европейските шампиони в истинско приключение. На Роналдо му бе предложена питка, която се оказа доста жилава. След това му бе обяснено, че трябва да я посоли. Съотборниците му се забавляваха искрено, докато той се сблъскваше за първи път с традицията.След като вкуси от странното за него лакомство, Ронадло също се разсмя. \n\t\t\t\t\tИ все пак португалецът дояде залчето за добре дошъл!Португалия е в една група на Мондиала заедно с отборите на Испания, Мароко и Иран.", "date": "2018.06.11", "title": "Кристиано Роналдо в битка с руските традиции (Видео)"}
{"url": "http://www.cross.bg/rabota-bobov-petkov-1576611.html", "text": "/КРОСС/ Миньорите от Бобов дол, които остават безработни, ще получат предложение за работа. Това обеща министърът на труда и социалната политика Бисер Петков. Вариант е и преквалификация, допълни той.Поетапно ще бъде закрит последния подземен рудник за добив на въглища в Бобов дол и така 400 миньори ще останат без работа. Заради законодателни промени много от миньорите няма да могат да се пенсионират веднага. По думите на Петков ще трябва да се търсят алтернативни работни места.„На всеки ще бъде предложена подходяща квалификация и работа, а за миньорите, отговарящи на условията за пенсиониране, вероятно ще могат да упражнят правото си на пенсия”, заяви Петков.", "date": "2018.06.11", "title": "Миньорите от Бобов дол ще получат предложение за нова работа"}
{"url": "http://www.cross.bg/kamuni-zhelezoputen-vlaka-1576606.html", "text": "/КРОСС/  Снощи (10-и юни) около 21:50 ч. бързият влак от  от неизвестни лица в района между гарите Горна баня и Захарна фабрика. В резултат на вандалската проява е пострадал млад мъж, който е пътувал във влака.Хвърлените камъни са счупили стъкло на странична врата на втория вагон от състава на влаковата композиция, вследствие на което пътникът е получил наранявания в областта на главата. Превозната бригада на влака е реагирала незабавно, като е подала сигнал до Спешна медицинска помощ и пострадалият мъж е откаран в болница.Подобни вандалски прояви нанасят значителни материални щети за „БДЖ–Пътнически превози” ЕООД, като фактически саботират всички усилия на ръководството на националния железопътен превозвач за предлагане на по-добро и по-качествено обслужване на клиентите. Най-важното измерение на тези посегателства обаче, е застрашаването на сигурността на движението на влаковете, както и живота и здравето на клиентите и служителите на националния железопътен превозвач.От началото на 2018 г. това е 19-ият случай, при който влакове на „БДЖ-Пътнически превози” ЕООД са замеряни с камъни. За същия период на 2017 г. са регистрирани 42 случая, а за цялата изминала година са 76, от които е пострадал един пътник.", "date": "2018.06.11", "title": "БДЖ с информация за мъжа пострадал от хвърлен камък по влак"}
{"url": "http://www.cross.bg/sovinyon-vina-blan-1576605.html", "text": "/КРОСС/ Един от най-престижните международни конкурси за вино - Los Angeles International Wine Competition нареди  сред най-добрите изби в света. 70-членно международно жури присъди най-високата възможна наградата Best of Class на българското вино Face-to-Face (F2F) от сорта Совиньон блан, реколта 2017 г. Отличието се присъжда само на най-добрите за съответната категория, които имат златен медал и са оценени с между 90 и 100 точки. С този приз бяха удостоени само 5 вина от целия свят, от сорта Совиньон блан.Освен това избата от град Съединение получи и златен медал за своето New Bloom Регент. PIXELS розе е със сребро, а бронзови медали получиха PIXELS Каберне Совиньон и Face-to-Face Розе. Според експерти, наградите са огромно признание за българската винена индустрия, която по нищо не отстъпва на световните гиганти във винопроизводството.                 В 79-то издание на Los Angelеs International Wine Competition участваха общо 2921 вина от 885 производители. Общо 18 държави, между които Аржентина, Австралия, Бразилия, България, Чили, Франция, Италия, Нова Зеландия, Южна Африка, Испания, САЩ и др., изпратиха проби в състезанието. Вината се оценяват със слепи дегустации по 100-точкова система, като златен медал се присъжда само на вина, оценени с между 90 и 100 точки. „Наградата за Face-to-Face Совиньон блан е особено специална за нас, защото ни нарежда сред вина от региони с доказани позиции на световния пазар. Вярваме, че призът е стъпка напред в разпознаването на България като висококачествен производител, а да надделееш над такава сериозна конкуренция с толкова познат сорт, е истински успех“, казаха от екипа на избата. Face-to-Face Совиньон блан, заедно с розето от сортовете Каберне Совиньон и Марселан под същата марка, са двете нови попълнения във високия клас вина на New Bloom Winery. Те отразяват различната линия, която следва избата в последните години – да прави модерни вина, отговарящи на световните тенденции, с повече плодовост. Всички вина на българската изба се правят от собствени лозови масиви – близо 6000 дка. Винарната се намира в сърцето на Тракия – районът, който бе класиран на престижното второ място в световната класацията на Wine Enthusiast за винени пътешествия за 2017 г.                Само от началото на годината F2F Совиньон блан вече има сребърни медали от Mundus Vini 2018 и от Vinalies Internationales 2018. А другото високо отличено вино от Лос Анджелис – едноименното New Bloom Регент е със златен медал Mundus vini 2018, сребърен от Vinalies Internationales 2018 и златен медал на Винария 2018. На Световното по вино – Concours Mondial de Bruxelles родната винарна грабна общо пет отличия, две от които златни за розетата в сериите PIXEL и New Bloom. Очаква се двете нови вина в серията Face-to-Face Совиньон блан и розе да излязат на пазара у нас до края на месеца. ", "date": "2018.06.11", "title": "New Bloom Winery донесе пет медала за България от престижен конкурс в Лос Анджелис"}
{"url": "http://www.cross.bg/infopmatziya-flota-planove-1576600.html", "text": "/КРОСС/ Според източниците Китай е пoлyчил дocтъп дo пoдpoбнocти зa вoeннитe плaнoвe нa флoтa - зaeднo c дpyгa пoвepитeлнa инфopмaция зa вoeннитe тexнoлoгии - пишат от Тhе Wаѕhіngtоn Роѕt, цитирани от Kaldata.Heнaзoвaни aмepиĸaнcĸи пpeдcтaвитeли cъoбщиxa нa влиятeлния eжeднeвниĸ, чe xaĸepитe ca изтoчили 614 гигaбaйтa инфopмaция oт пoдизпълнитeля, ĸoйтo ocтaвa нeнaзoвaн. Инфopмaциятa oчeвиднo e билa cъxpaнявaнa нa нeзaщитeнa мpeжa. Cлyжитeлитe зaявиxa, чe paзcлeдвaнeтo нa пpoбивa e в xoд. Изглeждa oбaчe cтaвa въпpoc зa плaнoвe зa ceĸpeтнo opъжиe нa флoтa - пocлeднoтo нeщo, ĸoeтo тpябвa дa пoпaднe във вpaжecĸи pъцe.Aмepиĸaнcĸия флoт нe oтгoвopи вeднaгa нa иcĸaнe зa пoтвъpждeниe и ĸoмeнтap oт СNЕТ.B ĸoмeнтap ĸъм Wаѕhіngtоn Роѕt oбaчe гoвopитeл нa флoтa ĸaзвa, чe cъщecтвyвa пpoцec, пpи ĸoйтo тpeти cтpaни мoгaт дa yвeдoмят пpaвитeлcтвoтo, ĸoгaтo нapyшeниe мoжe дa e зaceгнaлo ĸoнтpoлиpaнa нeĸлacифициpaнa инфopмaция, нo чe би билo \"нeпoдxoдящo дa oбcъдим пoвeчe пoдpoбнocти\". ", "date": "2018.06.11", "title": "Китайски хакери откраднаха планове за секретно оръжие от американска база"}
{"url": "http://www.cross.bg/kategoriya-bulgariya-eood-1576604.html", "text": "/КРОСС/Отличията в над 20 категории си поделиха компании с иновативни, креативни и социално-отговорни проекти от различни сектори у нас.Задно с връчването на Годишните награди медийната група b2b Media отбеляза своя 10-ти юбилей на специално събитие в Софийската Филхармония.Конкурсът на b2b Media отличи не само бизнесите и техни отделни проекти, но също най-креативните корпоративни офиси, най-интересните външни пространства, както и проекти с образователна насоченост в сферата на бизнеса, инвеститорите с визия, иновативни сгради, мобилни и технологични новости.                 Престижното жури оцени устойчиво и иновативно поведение, направени мащабни инвестиции, значими сделки, оригиналност на идеите, ефективност от реализацията, новаторство по отношение и на продуктите и на услугите, а също и иновативност в начина, по който са били комуникирани.За първа година бяха въведени три нови категории:•\tКампания за community branding •\tДинамично развитие •\tИновативен проект или услугаВ това издание на конкурса за \"Лидер на годината\" беше определена Ирена Тодорова, изпълнителен директор на Регионален център-София, UNESCO, а наградата \"Бизнес лидер\" грабна Иван Житиянов отТелелинк Бизнес Сървисис.Ето и пълният списък на отличените:Категория Телевизионен проект със социална насоченост спечели: Бригада Нов дом, btvКатегория Бизнес дебют на годината1. Campus X / Telerik Academy2. Параграф 422. Първа инвестиционна банка АД3. Фондация Каузи3. ЕдеаКатегория Бизнес сделка на годината1. Икономическа група МонбатКатегория Иновативна идея на годината1. Яра България ЕООД2. Телелинк Бизнес Сървисис3. Sofia Airport Center съвместно с Краси Георгиев и all6Категория Иновативна сграда1. Progress1. Полиграфия Офис ЦентърКатегория Иновативна компания на годината1. УниКредит Булбанк2. TESY3. pCloudКатегория Иновативна стартираща компания1. Окто Лабс ООД2. The Edge: Research and Business Development2. Дунавска Сървейорска Компания ООД3. ЕС БИ ЕС Трейдинг ЕООДКатегория Най-креативно офис пространство1. TELUS International Europe2. Progress2. Cargill България3. Интерпартнерс Комюникейшънс ГрупКатегория Инвестиция за устойчиво развитие1. Dentsu Aegis Network Bulgaria2. Campus X / Telerik Academy3. Яра България ЕООДКатегория Социално-отговорна кампания на годината1. Първа инвестиционна банка АД1. Park Center Sofia съвместно с Краси Георгиев и all62. Кока-Кола ХБК България и БЧК2. Кофас България3. дм България ЕООД3. НАОС България ЕООДКатегория Проект с образователна насоченост в сферата на бизнеса1. Солвей соди АД, Девня цимент АД, Агрополихим АД2. Каолин ЕАД2. HyperScience3. Лесафр България ЕООД3. пр2 ЕООДКатегория Образователна идея1. Campus X / Telerik Academy2. Роботика2. YOUth TALENTs3. Фондация Каузи3. Кока-Кола Хеленик БългарияКатегория Мобилна иновация1. CloudFacesКатегория Инвеститор с визия1. АРТЕКС ИНЖЕНЕРИНГ АД2. Лесафр България ЕООД3. Cargill България3. The BlueprintКатегория Иновация в маркетинга и ПР сферата1. А1 България2. Американски Университет в България съвместно с РА Интерпартнерс2. Здравето има значение2. pCloud3. Dentsu Aegis Network BulgariaКатегория Технологична иновация на годината1. УниКредит Булбанк2. SoftServe3. TESYКатегория Иновативна кампания за работодателска марка1. TELUS International Europe2. V+O CommunicationКатегория Иновативен проект / Иновативен дизайн1. А1 България2. Лесафр България ЕООД2. MP-STUDIO3. Dentsu Aegis Network BulgariaКатегория Кампания за community branding1. SiteMedia Consultancy2. TELUS International Europe3. ЛигълТрек АД3. Еспресо Медия ЕООДКатегория Динамично развитие1. Upnetix2. Пейсера България3. Икономическа група МонбатКатегория Иновативен продукт / услуга1. Яра България ЕООД2. \"ТИ БИ АЙ Банк\"ЕАД3. Визито ООДКатегория \"Предприемач на годината\"Анелия Костадинова, управител на КОМПЮТЪР 2000 БългарияКатегория \"Бизнес лидер на годината\"Иван Житиянов, Телелинк Бизнес СървисисКатегория \"Лидер на годината\"Ирена Тодорова, изпълнителен директор на Регионален център-София, UNESCOГолямата награда: Иновация на годинатаCampus X / Telerik Academy ", "date": "2018.06.11", "title": "Най-иновативните компании грабнаха призове в b2b Media Annual Awards"}
{"url": "http://www.cross.bg/singul-purviyat-pesen-1576607.html", "text": "/КРОСС/ „Няма път без промяна“ е най-новият сингъл на певицата IVE. Тя е автор на текста и музиката, а заедно с песента на бял свят се появи и стилно видео към нея. В реализирането й участват още: Алекс Нушев – аранжимент, звукозапис и мастеринг и , които заснемат видеото към песента под формата на късометражен филмов проект. В главната роля във видеото е самата IVE, а нейн достоен партньор е професионалният и изключително харизматичен танцьор Захари Нанков.Песента и видеото към “Няма път без промяна” бяха представени официално в събота вечер в препълнения с гости столичен клуб “Арт е Факт”. Освен новата си песен IVE изпълни и специaлен лайф с нейни любими авторски парчета и няколко кавъра - на Arctic Monkeys, Justin Timberlake, Jessie J, Coldplay. На сцената бяха и музикантите Калин Жечев – пиано, Любен Любенов – бас, Борислав Илиев – китара и Руслан Драмчев – барабани. Името на IVE свързваме с по-различната поп музика, която не просто служи за развлечение, a носи емоция и мисъл. При нея винаги има леко намигване с усмивка към сериозните неща с послания, над които да се замислим. В основата на проекта „Няма път без промяна“ е намирането на пътя към истинското щастие – това, което винаги търсим, но сякаш в живота често ни се изплъзва.“Щастието е точно там – зад ъгъла и ни чака да го намерим” – сподели усмихната IVE по повод самата песен и емоцията, с която е заредена.  можете да чуете и видите .\n\t\t\t\t\tПоследвайте IVE във Facebook – .Изпълнителката води и собствен видео влог на тема музика Родена в София, тя от малка започва да се занимава с пеене, актьорско майстоство и танци. Първите си стъпки на сцена прави едва когато е на 4 г. с детската вокална група „Мечо Пух“. В ученическите си години е част от вокално-театрална формация „Таласъмче“. На 15 г. тя е част от популярната момичешка група „Инстинкт“, с които изнасят много концерти на живо и имат редица телевизионни участия. По това време IVE започва и солова кариера, участвайки в международни фестивали, където получава престижни награди. По-късно завършва Националната Музикална Академия „Проф. Панчо Владигеров“ със специалност „поп и джаз пеене“ в класа на доц. Стефка Оникян. През 2006 г. е избрана да окрие концерт на италианската звезда Alexia във Формелло (Италия). Две години по-късно тя става част от DVD проекта „Renilin: Offside” посветен на млади изпълнители от цял свят, промотиран от италианската музикална компания . От този момент започва съвместната им дейност и още в същата година те продуцират първият й самостоятелен сингъл – „Ready For Love”. Най-големият международен успех за IVE идва през 2012 г., когато е поканена да запише парче с едно от най-известните италиански имена на денс сцената – DJ Molella. Песента „Sunlight” е издадена от  и записана в студиата на . Тя е първият сингъл на IVE издаден в пет международни компилации с летни денс хитове и достига върховете на най-престижните класациите в Европа. През 2015 г. излиза първият й сингъл на български език – “Хей Ти“, продуциран и записан в Италия от Renilin Music Lable. Песента е фаворит в ефира на БНР и печели награда за най-добра песен за месец август. През 2018 г. IVE стартира онлайн влог в youtube –  и става първият влогър у нас, който говори за трудностите в живота на артиста. Описвайки това, което остава скрито за публиката, каналът веднага е забелязан от медиите и представен в телевизионен ефир (Нова тв). Епизодите имат хиляди гледания, а влогът - десетки последователи.", "date": "2018.06.11", "title": " “Няма път без промяна” – новата песен на IVE (видео)"}
{"url": "http://www.cross.bg/shofyor-zavoii-obraten-1576609.html", "text": "/КРОСС/ Мотористи се събраха на мълчалив протест пред Съдебната палата в София.Поводът, че делото срещу таксиметровия шофьор, който преди две години причини катастрофа на Симеоновско шосе при непозволен обратен завой, отново влиза в съда.Тогава 28-годишният моторист Боян Митев загина на място. Неговите родители влизат за трети път в съдебната зала с надежда за справедливост. След като беше осъден на три години и четири месеца, на втора инстанция съдът постанови намаляване на присъдата на таксиметровия шофьор.  „Всичко ни беше отнето в един-единствен миг, от едно погрешно решение да направиш обратен завой на непрекъсната линия”, каза майката на загиналия Боян – Надежда Атанасова.„Ще се борим докрай! Искаме една справедлива присъда, която да каже на обществото, че когато един нарушител е извършил нарушение, особено което води до смърт, той ще получи заслуженото си”, категоричен е и бащата Димитър Митов.„Утре може моят живот по същия начин да бъде отнет и тогава пак няма да има справедливост”, каза на протеста един от мотористите.", "date": "2018.06.11", "title": "Протест заради дело срещу шофьор, убил моторист на пътя"}
{"url": "http://www.cross.bg/kravata-penka-e-zdrava-i-shte-zhivee-1576608.html", "text": "/КРОСС/ Лабораторните анализи на кравата, пребивавала 15 дни в Сърбия и преминала обратно границата, са отрицателни за изследваните болести. Това съобщиха от Българската агенция по храните (БАБХ).Животното остава на този етап възбранено в с. Копиловци. Очаква се към края на седмицата животното да бъде върнато за отглеждане в обекта в с. Мазарачево.Заради престоя на кравата в държава извън Европейския съюз БАБХ поиска да я умъртви.Стопанинът на Пенка обаче направи медийно достояние казуса, а кравата стана световно известна и започна кампания за нейното спасяване.", "date": "2018.06.11", "title": "Кравата Пенка е здрава и ще живее"}
{"url": "http://www.cross.bg/balet-chaiikovski-gala-1576603.html", "text": "/КРОСС/ Най - добрите примабалерини и премиер балетисти  на „Болшой Театър“ ще изпълнят Pas De Deux  / танцов дует, в който двама танцьори, изпълняват балета заедно/ . В програма са включени известни балети от световната класика: “Дон Кихот” по романа „Гала спектакълът на световно ниво е с драматургия, музика и хореография с висока класа и безкомпромисен професионализъм, изящни костюми, впечатляваща мултимедия и ефектно осветление.Изумителните танцьори, които ще се качат на сцената на зала1, НДК са:Мария Александрова, Екатерина Крысанова, Анастасия Сташкевич, Маргарита Шрайнер, Владислав Лантратов, Руслан Сквороцов, Вячеслав Лопатин, Артур Мкрчян и др.Трупата на “Болшой Театър“ е по покана в България от Degris Events.Билетите се разпространяват на касите на НДК, в мрежата на , книжарници Orange, Office 1, бензиностанции OMV и магазини Технополис.Цени: от 50 лв. до 120 лв.Времетраене: 90 мин.Деца до 7 г. влизат без билет и без право на седящо място.", "date": "2018.06.11", "title": "Болшой театър с гала спектакъл с водещи солисти в София"}
{"url": "http://www.cross.bg/kravata-babh-gechev-1576590.html", "text": "/КРОСС/  Казусът с кравата Пенка е четвърти гаф на Българската агенция по безопасност на храните (БАБХ) от началото на тази година. Това обяви в предаването „Тази сутрин” Явор Гечев от фондация „Четири лапи”. Другите три скандала, в които се забърка агенцията, са с лъвчетата Терез и Масуд, умъртвените птици от столичния зоопарк и бедстващите кончетата в Осоговската планина, уточни Гечев.Кравата Пенка прекоси границата ни със Сърбия и прекара 15 дни на територията на западната ни съседка, след което се върна у дома.  Заради това от БАБХ искаха да я умъртвят с мотива, че това е изискване на европейското законодателство. Стопанинът на кравата обаче направи медийно достояние казуса, а кравата стана световно известна и започна кампания за нейното спасяване.По думите на Явор Гечев БАБХ коли животните на общо основание, защото така е по-лесно и също, защото за тях животните са просто една бройка. Историята е изключително нелепа и показателна  за действията на нашите власти, смята екологът.Според него има пропуски и в законодателството на Европейския съюз. Гечев се надява те да бъдат поправени след казуса „Пенка”.Днес директорът на БАБХ лично ще реши съдбата на Пенка – дали тя ще живее, или ще бъде евтаназирана. В петък от агенцията обявиха, че първоначалните резултати от изследванията на животното са добри – показват, че кравата е здрава.", "date": "2018.06.11", "title": "Явор Гечев: Казусът с кравата Пенка е четвърти гаф на БАБХ за тази година"}
{"url": "http://www.cross.bg/izbyhnal-razlichni-istanbyl-1576595.html", "text": "/КРОСС/ Пожар е избухнал във фабрика за платове и прежди в Истанбул. Няма пострадали хора, но нанесените материални щети вероятно ще бъдат значителни,съобщава турската частна телевизия NTV.Огънят е избухнал по неизвестна засега причина под покрива на предприятието, което се намира в квартал \"Давутпаша\", и бързо се е разнесъл. В складовете на завода се намират различни химически вещества. Над огнището се издигат гъсти облаци от черен дим, които могат да бъдат видени от различни точки на града.                   Противопожарни екипи от европейската и азиатската част на мегаполиса са на място и водят борба пламъците да не се разпространяват към съседни сгради и за потушаване на огъня.", "date": "2018.06.11", "title": "Пожар е избухнал във фабрика за платове и прежди в Истанбул"}
{"url": "http://www.cross.bg/gerb-kyrymbashev-tochki-1576594.html", "text": "/КРОСС/ Представителите на БСП и ГЕРБ се разминаха в оценката си по постигнатото в европарламента по измененията в пакета „Мобилност”, известен още като мерките „Макрон”.Според представителят на ГЕРБ, левицата в лицето на Петър Курумбашев разпространява опорни точки, според които всички успехи да бъдат тълкувани негативно и представени като провал.Курумбашев коментира, че е било победа, че международният транспорт е бил изключен от директивата за командироване и шофьорите да не се връщат, но е било гласувано камионът да се върне в страна-членка на ЕС с минимум едно разтоварване, което по думите му не е добре. Има още едно изкисване – водачите да не спят в камионите, а в паркинги, които отговарят на определени 10 изисквания – например течаща вода, тенти и др.Андрей Новаков от ГЕРБ заяви, че огромна част от проблемите са били решени, но въпреки това опорните точки са всявали смут и хората са били подведени.Той показа и разпечатка на документ, в който посочва, че пише как точно договорените изменения да се опишат негативно.                По думите му документът му е даде от превозвач, който се е почувствал използван.„С моя екип прегледахме добрите и лошите точки и това е един анализ. Там има три положителни и отрицателни точки”, обясни Курумбашев.По темата за натиска от страна на ПЕС към БСП за Истанбулската конвенция, представителят на левите посочи, че предстоят разговори в политическото семейство и според него различията са нормални. Курумбашев заяви, че подкрепя Нинова в този казус.", "date": "2018.06.11", "title": "БСП и ГЕРБ с различен прочит на извоюваното по пакета „Мобилност”"}
{"url": "http://www.cross.bg/trump-donald-istoricheskata-1576589.html", "text": "/КРОСС/ По-малко от един ден остава до историческата среща между президента Доналд Тръмп и Ким Чен-ун. Очаква се днес премиерът на Сингапур, който е домакин на срещата, да се срещне с американския президент, след като вчера разговаря със севернокорейския лидер.Доналд Тръмп написа в Twitter, че вълнението се усеща във въздуха. Двамата лидери са отседнали в различни хотели, недалеч един от друг, като ще се срещнат на остров Сентоса, в 16 ч. българско време във вторник.Междувременно, Пхенян обяви възможност да бъдат установени нови отношения със Съединените щати. Според Севернокорейската информационна агенция Тръмп и Ким ще обсъдят постоянен и устойчив механизъм за опазване на мира на Корейския полуостров. ", "date": "2018.06.11", "title": "Броени часове до историческата среща между Доналд Тръмп и Ким Чен-ун"}
{"url": "http://www.cross.bg/rymuniya-panzary-ypravlyavashtata-1576592.html", "text": "/КРОСС/ Над 3000 души протестираха в Букурещ срещу корупцията в Румъния, предаде БГНЕС.Демонстрантите се събраха на площад \"Виктория\" и бяха с включено осветление на мобилните си телефони. Правният консултант Ирина Панзару обвини правителството, че иска да превземе правосъдната система след опита за смяна на главния прокурор. \"Мисля, че лека-полека вървим към диктатура и съм ужасена от този факт\", каза Панзару.В събота вечер на същия площад над 100 000 души участваха в протест, организиран от управляващата коалиция в Румъния срещу \"злоупотребите в съдебната система в страната\". На протеста присъстваха премиерът на страната Виорика Дънчила и доста министри от нейния кабинет. На огромни транспаранти пишеше: \"Стоп на сталинистките процеси\" и \"Искаме правосъдие, а не политическа полиция\".Лидерът на управляващата Социалдемократическа партия Ливиу Драгнеа, който се смята за най-мощната политическа фигура в Румъния, очаква присъдата си от антикорупционен процес на 21 юни. Според разследването Драгнеа е създал организирана престъпна група, която е фалшифицирала документи за да получи средства от ЕС. Поради друга присъда от 2016 година, за изборна измама, той не може да бъде избран за премиер на Румъния.Антикорупционната агенция до момента е повдигнала обвинения срещу 713 държавни служители, включително 28 кмета и един сенатор.", "date": "2018.06.11", "title": "Хиляди протестираха срещу корупцията в Букурещ"}
{"url": "http://www.cross.bg/okinava-ostrov-razbi-1576593.html", "text": "/КРОСС/ Американски изтребител Ф-15 се разби в морето в близост до японския остров Окинава, съобщи Ройтерс. Пилотът е катапултирал и е бил спасен. Първоначално се предполагаше, че на борда е имало двама пилоти, но тази информация беше опровергана. На остров Окинава се намира американската военно-въздушна база Кадена, срещу която местните често протестират. ", "date": "2018.06.11", "title": "Американски изтребител се разби край Окинава"}
{"url": "http://www.cross.bg/plovdiv-ramkite-chete-1576596.html", "text": "От днес до 17 юни Пловдив ще бъде домакин на 16-ото издание на литературния фестивал \"Пловдив чете\". В рамките на форума 37 издателства от страната ще представят най-новата си продукция на 14-те щанда на \"Алея на книгата\". Програмата включва срещи с автори, сред които живеещия в Турция писател и преводач Хюсеин Мевсим, Елизабет Костова, Захари Карабашлиев, Георги Господинов, македонски и хърватски писатели. В рамките на фестивала ще бъдат връчени и две награди \"Орфеев венец\" за цялостен принос и \"Златна четка\" за оформление на книга. ", "date": "2018.06.11", "title": "Започва фестивалът \"Пловдив чете\""}
{"url": "http://www.cross.bg/dimitrov-pozitziya-treti-1576597.html", "text": "/КРОСС/ Григор Димитров загуби една позиция в световната ранглиста и от днес вече е номер 6 в подреждането. Българинът има 4870 точки и се нарежда преди финалиста на \"Ролан Гарос\" - Доминик Тийм и след Марин Чилич.На втория за годината турнир от Големия шлем роденият в Хасково тенисист не успя да подобри най-доброто класиране в кариерата си и отново отпадна в трети кръг след загуба от Фернандо Вердаско.За разлика от Димитров, аржентинецът Хуан Мартин дел Потро стигна до полуфиналите, което му осигури скок с 2 места и 4-ата позиция в престижното подреждане.Челната тройка остава непроменена. След като вдигна 11-ата си титла от Откритото първенство на Франция, Рафаел Надал запази лидерската позиция. Втори е Роджър Федерер, който пропусна целия сезон на червени кортове, а трети - младият Александър Зверев.Тенисистите вече забравиха клея и се насочват към подготовка за сезона на трева. Димитров ще играе за първи път тази година на такава настилка в Лондон. Турнирът там започва от 18 юни.", "date": "2018.06.11", "title": "Григор Димитров падна до номер 6 в света"}
{"url": "http://www.cross.bg/bashta-glavata-prostrelyala-1576598.html", "text": "/КРОСС/ Лекарите в \"Пирогов\" се борят за живота на 25-годишна жена от Враца, която снощи се е простреляла в главата със служебното оръжие на своя баща, който е полицай, съобщиха местни медии.Сигналът за опита за самоубийство, който е извършен в блок 135 във врачанския жк \"Дъбника\", е подаден снощи около 20 часа.25-годишната дъщеря на полицая от РПУ-Бяла Слатина е взела служебния му пистолет и пред очите му се е простреляла в главата. Тя веднага е транспортирана в МБАЛ-Враца, където лекарите са успели да стабилизират състоянието й. То обаче е крайно тежко, поради което е взето решение младата жена да бъде транспортирана с линейка до \"Пирогов\".Към момента няма информация за причините, накарали 25-годишната врачанка да посегне на живота си. На място е извършен оглед, а и тепърва разследващите ще установяват как тя е успяла да вземе служебното оръжие на баща си.", "date": "2018.06.11", "title": " Дъщеря на полицай се простреля в главата с пистолета на баща си"}
{"url": "http://www.cross.bg/gradysa-temperatyri-slunchevo-1576599.html", "text": "/КРОСС/ Днес ще бъде слънчево, с развитие на купеста облачност.По-слаби краткотрайни превалявания с гръмотевици са възможни само в Западна Стара планина, Пирин и Рила. Дневните температури ще бъдат от 28 до 32 градуса.Утре остава почти без промяна.  Слънчево, на места в низините - горещо, с температури до около 34 градуса.Вероятност за краткотрайни валежи има в Рило-Родопската област.В сряда ще бъде най-горещо, с температури до около 35, 36 градуса.Отново ще бъде предимно слънчево, с вероятност за краткотрайни валежи в планините на Югозападна България.От четвъртък до края на седмицата атмосферата ще бъде по-неустойчива. Краткотрайни превалявания с гръмотевици ще има на повече места в западната и някои райони  от централната част на страната.Температурите слабо ще се понижат и ще бъдат от 27 до 32, 33 градуса.Почти без валежи ще бъде в източните райони през повечето дни, както и  най-вече по Черноморието. Планиращите да почиват там тази седмица могат да  се радват на слънчево време  и  температури на морската вода от 22, 23 до 24, 25 градуса.", "date": "2018.06.11", "title": "Лятото набира скорост"}
{"url": "http://www.cross.bg/voiina-vtorata-svetovna-1576576.html", "text": "/КРОСС/  1496 г. - Завършва второто пътешествие на Христофор Колумб през Атлантическия океан.1580 г. - Испанските конкистадори основават Буенос Айрес.1770 г. - Английският мореплавател Джеймс Кук открива Големия бариерен риф край Австралия.1901 г. - Нова Зеландия анексира островите Кук.1937 г. - Голямата чистка: По нареждане на Йосиф Сталин в Съветския съюз са екзекутирани осем високопоставени военни, осъдени по измислени обвинения в антисъветска дейност.1940 г. - Втората световна война: Британските сили бомбардират Генуа и Торино в Италия.1940 г. - Втората световна война: Проведена е първата атака на италианските въздушни сили на о. Малта.1942 г. - Втората световна война: САЩ решават да окажат материална помощ на СССР чрез договора „Заем-Наем\".1975 г. - Приета е конституцията на Република Гърция.1985 г. - Спускаемият модул на съветския космически апарат Вега 1 изследва атмосферата и повърхността на Венера.1987 г. - Маргарет Тачър е избрана за трети пореден път за министър-председател на Великобритания.2001 г. - Силвио Берлускони встъпва повторно в премиерска длъжност.2002 г. - Симеон Сакскобургготски е избран за Член на академията за науки на най-стария университет в света - Болонския университет.2004 г. - По време на мисията на Касини-Хюйгенс орбиталният модул Касини прави първите близки наблюдения на спътника на СатурнФеба.2010 г. - В Република Южна Африка започва Световно първенство по футбол 2010, което е първото Световно футболно първенство в африканска държава.", "date": "2018.06.11", "title": "11 юни в историята"}
{"url": "http://www.cross.bg/sofiya-izgaryane-stolichani-1576591.html", "text": "/КРОСС/ \"Политическа група 5\" ще внесе в Столичният общински съвет доклад с искане за провеждане на местен референдум в София. Целта е столичани да кажат как да се управляват и оползотворяват отпадъците на София и дали искат в района на Централна гара да има завод за изгаряне на отпадъци. В тази връзка на сайта си simeonslavchev.bg общинският съветник и съпредседател на \"Политическа група 5\" инж. Симеон Славчев пусна анкета с въпроса:  \"Реално допитването е част от прякото участие на гражданите в управлението на София. Това трябва да е моделът на работа на СОС, на общинските съветници и Столична община. На първо място трябва бъде защитен обществения интерес, а успоредно с това при взимането на политически и стратегически решения общинските съветници да се съобразяват с мнението на гражданите и техните граждански инициативи и предложения\", категоричен е инж. Славчев. Ще направя така, че гласът и мнението на столичани ще бъдат чути в Столичният общински съвет, каза инж. Симеон Славчев и призова всички столичани да се включат в анкетата на сайта му и да изразяват своето мнение и позиция. Столичният общински съвет реши Столична община чрез Топлофикация да изтегли дългосрочен общински заем в размер на 67 млн. евро за изграждането на инсталация за изгаряне на отпадъци в центъра на София. На 17 май т. г. когато бе приет докладът на кмета Йорданка Фандъкова, бе отхвърлен алтернативния доклад на \"Политическа група 5\". С него се настояваше за отмяна на решението на СОС за изграждане на инсталацията за изгаряне на отпадъци.  Общинските съветници от ПГ5 са категорични, че технологията на изгаряне е от 70-те години на миналия век и тя не е подходяща, тъй като трябва да работи следващите 30 години в центъра на София. Те са притеснени, че липсва подробен анализ на всички алтернативни технологични решения, както и че в оценката на въздействието върху околната среда (ОВОС) на сега планираната инсталация за изгаряне липсва анализ за това как инсталацията ще влияе върху здравето на столичани. Затова от ПГ5 предложиха да се създаде работна група от български експерти и учени, които да направят подробен анализ на всички алтернативни технологии и на тази база да бъде избрана най-екологичната, ефективна и финансова изгодната. След като не бяха чути в общинския съвет общинските съветници от ПГ5 инж. Симеон Славчев, Светослав Витков, Венци Мицов и Иван Велков решиха да внесат искане за провеждане на местен референдум. Отговорите на столичани ще покажат тяхната гражданска активност и дали биха искали да се проведе референдум по темата с отпадъците на София.", "date": "2018.06.11", "title": "Инж. Симеон Славчев: Искат ли столичани референдум за управлението на отпадъците в София"}
{"url": "http://www.cross.bg/chasa-sofiyaot-deloto-1576581.html", "text": "/КРОСС/София.От 9.30 часа 18 състав на Специализирания наказателен съд ще гледа делото срещу Руси Д., Стоян Д., Красен Н. и др., обвинени в образуване и ръководене на организирана престъпна група.***София.От 9.30 часа 16 състав на Специализирания наказателен съд ще гледа делото срещу Мирослав Ст., Данаил А. и Георги К., обвинени в изнудване.***София.От 9.30 часа в Американския център при Столична библиотека, пл. „Славейков\" 4 А, Институтът за литература - БАН и Детският център на Столична библиотека организират Национална научна конференция „Детството - креативност и спонтанност\".***София.От 10.00 часа 8 състав на Специализирания наказателен съд ще гледа делото срещу Иван И., Христо Г., Ани С. и др., обвинени в образуване и ръководене на организирана престъпна група.***София.От 10.00 часа 3 състав на Специализирания наказателен съд ще гледа делото срещу Димитър М., Ивайло М., Александър Д. и др., обвинени в образуване и ръководене на организирана престъпна група.***София.От 10.00 часа 17 състав на Специализирания наказателен съд ще гледа делото за подкуп срещу Алексей З.***София.От 10.00 часа 10 състав на Специализирания наказателен съд ще гледа делото срещу Пламен Л., кумулиране на наказанията.***София.От 11.00 часа в парка на Военна академия „Г.С.Раковски\" ще се проведе пресконференция на Софийската опера и балет, посветена на прочутиялетен фестивал „Опера в парка\", който ще се проведе в периода 15 юни - 15 юли.***София.От 11.00 часа в централата на КНСБ ще бъде представен Годишният доклад за нарушени трудови права на Конфедерацията. На пресконференцията ще бъде представена обобщена информация за натрупаните сигнали в КНСБ за нарушени трудови права, както и какви законодателни промени трябва да се приемат, за да спрат тези порочни практики.***София.От 11.00 часа в зала „Силует\" на хотел „Маринела\" ще се състои пресконференция по повод началото на третото издание на Фестивала на италианското кино в България, който ще се проведе в период 11-15 юни. След пресконференцията фестивалът ще бъде открит в 18:30 часа с прожекцията на закачливата комедия Quo Vado? („Накъде съм тръгнал?\") в кино „Люмиер Лидл\" НДК.***София.От 11.00 часа в Националния пресклуб на БТА ще се състои пресконференция на Съюза на икономистите в България на тема „Търговската война САЩ - ЕС и последиците за икономиката на България\".***София.От 11.30 часа 11 състав на Специализирания наказателен съд ще гледа делото срещу Димитър В., обвинен в изнудване.***София.От 13.30 часа 18 състав на Специализирания наказателен съд ще гледа делото срещу Любомир Сл., Веселин Кр. и Мартин Д., обвинени в образуване и ръководене на организирана престъпна група.***София.От 14.00 часа 10 състав на Специализирания наказателен съд ще гледа делото срещу Никола Н., кумулиране на наказанията.***София.От 14.00 часа 6 състав на Специализирания наказателен съд ще гледа делото срещу Атанас А., Красимир Я. и Николай Р., обвинени в образуване и ръководене на организирана престъпна група.***София.От 14.00 часа 13 състав на Специализирания наказателен съд ще гледа делото срещу Бисер П. и Николай Ст., обвинени в образуване и ръководене на организирана престъпна група.***София.От 14.00 часа в зала 3 на НДК ще се проведе Европейски парламент на предприятията.***София.От 14.30 часа 17 състав на Специализирания наказателен съд ще гледа делото срещу Виктор В., Росен Ал., Кристиян Р. и др., обвинени в образуване и ръководене на организирана престъпна група.***София.От 16.00 часа новоучредената Национална младежка награда за проявени благородство и доблест ще бъде връчена за първи път на церемония в двореца „Врана\". Домакин и патрон на събитието е Цар Симеон II. Церемонията ще бъде предшествана от традиционния Детски фехтовален турнир под егидата на Н.В.Цар Симеон II.***София.От 18.00 часа в Литературен клуб „Перото\" ще се състои представянето на книгата „От първо лице за някои служби\" на Владимир Константинов.***София.От 18.30 часа в галерия-книжарница София Прес ще бъде открита изложбата „Снимките говорят\" и ще се състои награждаването на победителите от едноименния конкурс.***София.От 19.00 часа в творческото пространство на Generator ще се състои дипломното ревю на студентите от бакалавърска програма „Мода\" на Нов български университет.***Бургас.От 10.30 часа народният представител от ГЕРБ Иван Вълков организира приемен ден за граждани, който ще се проведе в централата на партията на ул. „Конт Андрованти\" 5.***Бургас.От 11.00 часа до Дневния център в Морската градина в града ще бъде открит палатков лагер в знак на протест от хората с увреждания и техните семейства.***Варна.От 10.00 часа в клуба на ПП ГЕРБ на ул. „Г. Бенковски\" №1 народният представител от ПП ГЕРБ Павел Христов организира приемна за граждани.***Варна.От 11.00 часа до сградата Община Варна ще се състои пореден протест на родители на лица с увреждане във Варна, в подкрепа на идентичен палатков протест в София.***Варна.От 11.00 часа на Сцена „Ротонда\" в Драматичен театър „Стоян Бъчваров\", предстои премиерата на книгата „Пристрастно. Театърът на Варна\" от Виолета Тончева, изд. „ФИЛ\", 2018. Книгата ще представи проф. Николай Йорданов, автор на встъпителните думи и консултант на изданието.***Варна.От 13.00 часа народният представител от „БСП лява България\" Иван Иванов ще приема граждани в централата на ГС на БСП на ул. „Македония\" 33.***Варна.От 14.00 часа в стаята на общинския съвет в сградата на Общината ще се състои изслушване на кмета на града относно състоянието на инженерната инфраструктура след проливните валежи на 4 юни, за взетите мерки и нанесените щети.***Варна.От 14.00 часа в аудитория „Проф. Д-р Г. Капрелян\"-РЗИ ще се проведе среща-разговор, с участието на д-р Ангел Кунчев -главен държавен здравен инспектор и дискусия по проблеми свързани с имунопрофилактиката в Р България.***Варна.От 16.00 часа в зала „Север\" на Археологическия музей ще бъде открита изложбата „Аз бях жител на град Сталин\".***Варна.От 18.00 часа в Летния театър ще се проведе концерт по повод празника на район „Приморски\".***Варна.Oт 18.15 часа в Заседателна зала на МУ-Варна ще се състои кратък брифинг във връзка със среща на Съюза на учените - Варна с Комисията по образование и наука към 44-то Народно събрание. На срещата с учените от Варна ще присъстват членовете на Комисията по образование и наука към 44-то НС проф. Станилов, г-жа Таня Петрова, експертите към Комисията Маргарита Йорданова и Бисер Банчев, както и зам. председателят на комисията проф. Анелия Клисарова.***Варна.От 18.15 часа в Заседателна зала на МУ-Варна ще се състои кратък брифинг, на който ще бъдат представени резултатите от проведена преди това среща на Съюза на учените - Варна с Комисията по образование и наука към 44-то Народно събрание.*** Велико Търново.От 19.00 часа в Камерната зала на МДТ „Константин Кисимов\" ще бъде представена премиерата на „Муикантът\" от Любомир Босилков - Ройс.***Велико Търново.От 21.00 часа в Летния театър в рамките на „София филм фест\" ще бъде представено Лятно кино - „Проектът Флорида\".***Велико Търново.От 18.00 часа в изложбени зали „Рафаел Михайлов\" ще се състоят юбилейни прояви, посветени на 50-годишнината на Детско-юношески фолклорен ансамбъл „Българче\".***Враца.От 16.00 часа в офиса на ГЕРБ - Враца на бул. „Демокрация\" №2 народният представител от ГЕРБ инж. Петя Аврамова организира приемен ден за граждани от област Враца.***Горна Оряховица.От 17.00 часа в Общинска библиотека ще бъде представена книгата „Пепел от пеперуди\" - любовна лирика в слово и цвят с автор Борислав Костов.***Горна Оряховица.От 17.30 часа в Младежкия до ще бъде открита изложбата „Адам Арт\" на Адам Фекете с участието на автора.***Добрич.От 8.00 часа в Народно читалище „Йордан Йовков - 1870 г.\" ще се проведе летен детски център за игри и забавления.***Добрич.От 10.00 часа по инициатива на народните представители Даниела Димитрова и Пламен Манушев от ПП ГЕРБ в конферентната зала на комплекс „Изида\" ще се проведе с представители на селскостопанския бранш за разяснение на Регламента за защита на личните данни. От 13.00 часа, отново в комплекс „Изида\", ще започне разяснителна среща с участието на работодатели от туристическия бранш, на медици, както и на други сектори.***Добрич.От 10.30 часа в Художествена галерия ще се състои Лятна работилница за въображение.***Кресна.От 10.00 часа ще се проведе демонстрация на екипите на БЧК за действия при наводнения. Сборният пункт е пред хотел „Бриони\" в гр. Кресна.***Пловдив.От 9.00 часа в митрополитския храм \"Св. вмчца Марина\" в град Пловдив Негово Високопреосвещенство Пловдивският митрополит Николай ще оглави архиерейска св. Литургия.***Пловдив.От 10.00 часа в зала 1 на Апелативния съд ще се проведе заседание по делото, образувано по протест на Окръжна прокуратура и жалба на граждански ищец срещу присъда на Окръжен съд - Пловдив, с която подсъдимият Емил Д. е признат за виновен в опит за умишлено убийство.***Пловдив.От 10.00 часа, в междублоковото пространство на улиците „Йоан Екзарх\" и „Амбарица\", кметът на район „Северен\" инж. Ральо Ралев и екипът на районната администрация ще се включат в дейности по облагородяване на микрорайона.***Пловдив.От 11.00 часа в зала 1 на Апелативния съд ще се проведе заседание по делото, образувано по жалба на бившия кмет на Хасково Георги И. срещу присъда на Хасковския окръжен съд, с която е осъден на 2 години лишаване от свобода условно и глоба от 3 000 лева и лишаване от право да заема държавна или обществена длъжност за срок от 3 години.***Пловдив.От 13.30 часа в сградата на Областната администрация ще се проведе информационна среща по повод старта на програмата „Развитие на бизнеса, иновациите и подкрепа на МСП\", част от норвежкия финансов механизъм 2014-2021. Ще бъдат представени възможностите на програмата, обхвата и процеса на кандидатстване за финансиране.***Пловдив.От 18.00 часа в Лимакон център ще се състои среща-дискусия на Демократична България с бизнеса на Пловдив. Срещата ще бъде открита от съпредседателите на Демократична България Атанас Атанасов и Христо Иванов, като ще присъстват лидерите на местните пловдивски организации на \"Да, България!\", ДСБ и Националния съвет на Зелените.***Сливен.От 09.30 часа общинските съветници от ГЕРБ Живко Минчев и Здравко Костадинов ще се срещнат с граждани в офиса на партията на ул. „Цар Освободител\" № 17.***Хасково.Общинско предприятие „Младежки център\" - Хасково организира традиционните летни занимания за деца „Забавно лято\". В тях се включват ученици от 1 до 4 клас.***Ямбол.От 19.00 часа с постановката „Швейк\", която ще бъде представена в зрителния салон на НЧ „Съгласие - 1862\", ще бъдат открити театралните празници „Невена Коканова\".***Варна.От 09.30 часа в Наказателна зала 1 на Окръжния съд е насрочено наказателно дело 820/2017 г. срещу 7 души, обвинени в причиняване на смърт по непредпазливост на 4 работници, участвали в разрушаването на хотел „Вероника\" в курорта „Слънчев ден\" край Варна. ", "date": "2018.06.11", "title": "Предстоящи събития в страната за 11 юни"}
{"url": "http://www.cross.bg/zhivotut-namerish-sebe-1576578.html", "text": "/КРОСС/ „Животът не е за да намериш себе си. Животът е за да създадеш себе си.“ Джордж Бърнард Шоу ", "date": "2018.06.11", "title": "Животът не е за да намериш..."}
{"url": "http://www.cross.bg/varnava-dostoiino-bogoroditza-1576577.html", "text": "/КРОСС/ Днес църквата чества празника Св. Богородица - \"Достойно ест\", посветен на чудотворната икона в Света гора на Богородица и песнопението \"Достойно есть\", възпяващо божията майка в св. литургия.Св. апостол Варнава, чието мирско име е Йосиф или Йосия, се родил на о. Кипър. Когато Господ избрал 70-те ученици и им поръчал да проповядват Неговото слово, Йосиф бил сред тях. Апостолите започнали да го наричат Варнава, което значи син на утехата. Варнава бил убит с камъни от евреите, докато им проповядвал. На о. Кипър е построен храм в негова чест.Св. апостол Вартоломей се числи към 12 апостоли, които вървели подир Иисуса Христа и на които Господ дал сила да изцеряват болести и да правят чудеса чрез Неговото име. Св. Вартомомей проповядвал в източните страни. В град Албанопол бил разпнат на кръст с главата надолу от идолските жреци.", "date": "2018.06.11", "title": "Св. апли Вартоломей и Варнава. Св. Богородица \"Достойно есть\""}
{"url": "http://www.cross.bg/rodeni-na-yuni-1576582.html", "text": "/КРОСС/Николай Хаджидончев, председател на Българската генерична фармацевтична асоциацияБисер Михайлов, областен управител на БлагоевградИнж. Димитър Димов, кмет на район \"Надежда\" - СофияИгор Чипев, журналист и книгоиздателПавлин Димитров, бивш зам.-министър на МВРПетко Маринов, легендарен баскетболист и треньор ", "date": "2018.06.11", "title": "Родени  на 11 юни"}
{"url": "http://www.cross.bg/plosht-poligon-hektara-1576588.html", "text": "/КРОСС/ На централния военен полигон край село Пала в Естония, където в началото на месеца бе потушен голям пожар, отново избухнаха пламъци., съобщи в неделя републиканската спасителна служба пред изданието \"Postimees\", цитирано от БГНЕС.Според спасителите няма да има разпространение на по-голяма площ.На 1-ви юни бе ликвидиран пожар на същия полигон, който продължи цяла седмица. Тогава максималната му площ достигна 164 хектара. ", "date": "2018.06.11", "title": "Пожар на военен полигон в Естония"}
{"url": "http://www.cross.bg/pazara-tryda-problemite-1576585.html", "text": "/КРОСС/ Държавата, в лицето на двама вицепремиери и четирима министри и бизнесът се срещат, за да обсъдят проблемите в пазара на труда у нас.В конференцията \"Образование и труд - локални проблеми, глобални решения\", организирана от работодателите, участие ще вземат вицепремиерите Томислав Дончев и Екатерина Захариева, министрите Красимир Вълчев, Бисер Петков, Емил Караниколов и Николина Ангелкова.Бизнесът ще представи проблемите на инвеститорите в България за намирането на качествена работна ръка и исканията си за реформа на пазара на труда.Гледната точка на законодателя ще представят шефовете на парламентарни комисии Петър Кънев, Милена Дамянова, Хасан Адемов и Данаил Кирилов.", "date": "2018.06.11", "title": "Държавата се среща с бизнеса, за да обсъди проблемите в пазара на труда"}
{"url": "http://www.cross.bg/vestnik-ninova-litur-1576587.html", "text": "/КРОСС/ \"Автомобилните горива поскъпнаха рекордно\", пише вестник \"Сега\".  Изданието уточнява, че бензинът е достигнал до 2.34 лева за литър, а дизелът гони 2.40 лева. По традиция горивата се увеличават в началото на летния сезон, но разликата спрямо същия период на миналата година и при бензина, и при дизела е значителна - с 20 до 30 стотинки за литър. Спрямо средата на май в първите две седмици на юни нарастването е със 7, 8 стотинки за литър, допълва \"Сега\".\"Жънем 1 млн. тона пшеница по-малко спрямо 2017 година\", информира вестник \"Земя\". Основната причина за слабите добиви са пролетните аномалии със снегове и последвалата суша, уточнява изданието.\"Британски фермери плащат на българи билети, дават заеми, за да оберат ягодите\", пише в заглавие на първата си страница вестник \"24 часа\". Всекидневникът обяснява, че земеделците в Обединеното кралство са в паника, тъй като не могат да намерят необходимите им работници за прибиране на реколтата. Три четвърти от тях са обявили, че имат кадрови недостиг. Над 100 организации от хранителната индустрия във Великобритания са поискали гаранции от правителството, че след Брекзит пак ще могат да наемат хора от Източна Европа, допълва \"24 часа\".\"БСП твърдо зад Нинова за Истанбулската конвенция\", пише вестник \"Дума\". Изданието обяснява, че Националният съвет на партията е решил левицата да не променя позицията за Истанбулската конвенция. Нинова е обявила вчера, че Партията на европейските социалисти заплашва БСП със замразяване на членството.Вестник \"Труд\" отбелязва по темата: \"Джендър удар срещу Нинова от ПЕС\". Всекидневникът съобщава, че Партията на европейските социалисти заплашва да изключи БСП заради Истанбулската конвенция. На вчерашния пленум Корнелия Нинова е информирала, че от ПЕС изпращат 30 свои представители, да ги убедят да променят позицията си, която е срещу конвенцията, допълва \"Труд\".\"Отнемат титли на учени за плагиатство\", информира вестник \"Стандарт\". Според приетите промени в Закона за развитие на академичния състав учени могат да бъдат уволнявани, ако се установи, че са преписали трудовете си, дори и със задна дата. За това ще се произнася комисия към Министерството на образованието, уточнява \"Стандарт\".", "date": "2018.06.11", "title": "Преглед на печета"}
{"url": "http://www.cross.bg/polet-ostanaha-bulgari-1576586.html", "text": "/КРОСС/ 200 пътници, от които половината българи, останаха блокирани вчера на берлинското летище Шьонефелд след отменен полет на авиокомпанията „Райън еър”.Пътуващите е трябвало да излетят в 15:20 в неделя, но след дълъг престой в самолета са били свалени в чакалнята.„Обясниха ни, че е заради бурята и самолетът трябвало да се подготви. Казаха ни, че след два часа можело да излетим, но не се случи. 200 души, сред които бебета и деца, останаха в безизходица”, обясни Ружа Любенова, която се свърза с нас.Храна и вода не им е била предоставена.Компанията е предложила нов директен полет до София, който е на 14 юни – четвъртък.„Някои се върнаха при близки в Берлин, други останаха да търсят начини, а трети ще пътуват през Букурещ днес и ще търсят начин за своя сметка да се доберат в София”, добави Любенова.", "date": "2018.06.11", "title": "Около 100 българи са блокирани в Берлин след отменен полет на „Райън еър”"}
{"url": "http://www.cross.bg/shofyor-pistolet-avtobys-1576583.html", "text": "/КРОСС/ Отново напрежение между шофьори на магистрала \"Тракия\" – снощи водач на лек автомобил е заплашил шофьор на автобус с пистолет заради спор на пътя, научи bTV.Случката се разиграла край Чирпан. Конфликтната ситуация дошла при опит за изпреварване на автомобила.Шофьорът, извадил пистолета, е задържан за 24 часа. Пътниците са разпитани.Няма пострадали.", "date": "2018.06.11", "title": "Водач на лек автомобил заплашил с пистолет шофьор на автобус на АМ „Тракия”"}
{"url": "http://www.cross.bg/chasa-snoshti-plovdiv-1576584.html", "text": "/КРОСС/ Тежка катастрофа е станала снощи в Пловдив. Сблъсък между две коли затвори за часове изходът на града за Хасково.Малко след 20 часа джип, управляван от млад мъж, минава на червено и се удря в завиващ надясно лек автомобил, след което се преобръща по таван.Според очевидци малко преди сблъсъка джипът се движил с висока скорост и направил опит да изпревари три автомобила.След удара булевард „Цариградско шосе” остана затворен за няколко часа. Шофьорът-нарушител е откаран в болница. ", "date": "2018.06.11", "title": "Тежка катастрофа в Пловдив снощи"}
{"url": "http://www.cross.bg/tema-zhivo-bulgariya-1576580.html", "text": "/КРОСС/Тема: Социални въпроси и политически решения. Говори Бисер Петков, министър на труда и социалната политика.Тема: Внимание: Телефонни измами. Как да ги разпознаем? Препоръките на полицията.Тема: Два задължителни чужди езика за всеки ученик, възможно ли е?Тема: На живо: БЧК показва как се прави спасителна акция в бързи води.Тема: Скок за историята: Мирела Демирева прелетя над заветните 2 метра в скока на височина в Стокхолм. Всичко за успеха.Тема: Какво се случи на срещата на „Г-7\" в Канада? Анализ на Соломон Паси.Тема: Над 500 часа рисуване с повече от 1 000 флакона. Защо графити-художници преобразиха пътнически самолет?Тема: Вицепремиерът Томислав Дончев, за рестарта на АЕЦ „Белене\" и случаите на отнети деца в Норвегия.На живо от Варна: Как ще бъде наказан шофьорът на ученически автобус, който беше задържан пиян и дрогиран зад волана?Решението по пакета „Макрон\" - дипломатически пробив или още утежняващи условия за българските превозвачи? Един срещу друг евродепутатите Петър Курумбашев и Андрей Новаков.„Чети етикета\": Колко ще ни струва „сянката\" на плажа тази година и как властите ще глобяват незаконно къмпингуващите?Кравар, за 3 000 лв. заплата. Защо бизнесът не успява да намери подходящ служител?На живо: Незаконно сметище в Симитли. Превърна ли се село Брежани в депо за отпадъка на цялата община?Тема: Ексклузивно: Говори мъжът, оцелял след опит за убийство от най-издирвания престъпник у нас - Радослав Колев. Разказ за потресаваща жестокост и борба за нов живот.Тема: Топ следователят Андрей Цветанов анализира възможните версии за съдбата на избягалия затворник.Тема: На живо от Варна: Защо пиян и дрогиран шофьор превозва ученици? Кой носи отговорност за престъпната небрежност?Тема: За АЕЦ \"Белене\" - ползите от влизането на България в Еврозоната и качеството на живот у нас. Говори бившият вицепремиер и финансов министър Симеон Дянков.Тема: Скок в цените на горивата. С колко ще ни изненадат през лятото търговците на бензин и дизел? Коментар на Владимир Каролев.Тема: Медици в риск. За цената, която плащат екипите на Спешна помощ и шансът да посегнат на линейката, а не на колегата до теб. Разговор с екипът на линейката, чиито гуми бяха нарязани от гневен колоездач.Тема: Гражданско недоволство заради незаконно сметище. Жителите на симитлийското село Брежани сигнализират за камари от отпадъци край къщите.Тема: \"На твоя страна\": Тонове дрехи с канцерогенни вещества в боите влизат в България. Как да ги разпознаем?Тема: \"Пълен абсурд\": Румен Бахов разказва, как мъж прибягна до магически стихове, за да му пуснат законна вода.Тема: След триумфа на Диамантената лига, първа среща с най-бързата бяла жена на планетата - Ивет Лалова.Тема: Майки с деца с увреждания строят палатков лагер срещу системата. ", "date": "2018.06.11", "title": "Теми и гости в ефира днес"}
{"url": "http://www.cross.bg/planeti-zemyata-puti-1576601.html", "text": "/КРОСС/ Испански астрономи от Университета в Овиедо откриха две нови планетни системи и три подобни на Земята планети, предава БГНЕС.Първата система се намира на приблизително 160 светлинни години от Земята. Тя съдържа най-малко три каменисти планети, чийто радиус е приблизително равен на земния, а масата представлява 1.4, 0.9 и 1.3 от земната. Небесните тела се въртят около червено джудже на период от съответно 5.2, 7.8 и 10.1 дни. Температурата на звездите достига 3450 келвина, което е 1,5 пъти по-малко, отколкото на Слънцето. Във втората система главната звезда е червено джудже с температура 3800 келвина. Около нея се въртят две супернови, превъзхождащи Земята по размер два пъти, а по маса – пет пъти. Те правят едно завъртане около своето светило съответно за 6 и 20 дни. В бъдеще изследователите се надяват да проучат атмосферата на планетите, а също така да определят техния състав.Астрономите предполагат, че планетите са твърде горещи и по тази причина на тях няма живот. Най-богата на земеподобни планети се смята системата TRAPPIST-1, която се намира на 39,5 светлини години от Слънцето в съзвездието Водолей. Там наведнъж са открити 7 такива планети, три от тях се намират в така наречената „обитаема зона“. ", "date": "2018.06.11", "title": "Астрономи откриха 3 планети, подобни на Земята"}
{"url": "http://www.cross.bg/gymite-lineiikata-dimitur-1576602.html", "text": "/КРОСС/ За първи път след случката шофьорът на линейката проговори пред медиите. Димитър Геров, който е с дълъг стаж на тази позиция, сподели, че към 11:30 е бил подаден сигнал за момче с диабетно усложнение. Поради нуждата от бърза намеса на медиците, той е трябвало да паркира върху велоалеята. Тогава млад мъж, видимо на около 25-30 години, преминавал със своя велосипед. След като спрял, заплашил, че ако Димитър не премести линейката от велоалеята, ще нареже гумите и ще го убие.За щастие не се е стигнало до физическа саморазправа, а единствено пострадала е една от гумите на линейката, която бе наръгана с нож от велосипедиста.Екипът на Димитър Геров е съобщил в полицията, но така и не е пристигнала дежурна патрулка. Те се насочили към близкото районно, за да дадат няколко часови показания. Полицията разполага със запис от случайно преминаващ очевидец и записи от охранителни камери на близките магазини. Все още, обаче, извършителят не е намерен.", "date": "2018.06.11", "title": "Шофьор на линейка сподели, че е бил заплашен"}
