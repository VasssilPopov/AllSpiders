{"url": "http://www.cross.bg/srok-gechev-godini-1615788.html", "text": "/КРОСС/ Софийска районна прокуратура повдигна обвинение за хулиганство, отличаващо се с изключителен цинизъм, на 18-годишния Цветан Гечев, който е един от деветимата задържани за расисткия скандал по време на футболната среща между националните отбори на България и Англия, съобщиха от държавното обвинение.Гечев е обвинен в това, че по време на футболната среща, е извършил непристойни действия, грубо нарушаващи обществения ред и изразяващи явно неуважение към обществото - показвал среден пръст, показвал нацистки поздрав с изпъната нагоре дясна ръка, обърнал се с гръб към игрището, свалил си сивото долнище и на два пъти си показал задните части, като деянието по своето съдържание се отличава с изключителен цинизъм.Младежът е в изпитателен срок на друга присъда и сега може да получи наказание затвор до 5 години. Той е в ареста за срок от 72 часа, а утре прокуратурата ще поиска от съда вземане на мярка за неотклонение „Задържане под стража“.Останалите 8 ултраси ще получат административни наказания по Закона за футболното хулиганство. На тях ще им бъде забранено да посещават мачове за срок от 1 до 2 години и ще им бъдат наложени глоби от 1000 до 2000 лева.По неофициална информация полицията ще разпита още шестима заподозрени, като на някои от тях също може да бъдат повдигнати обвинения и предадени на съд.", "date": "2019.10.17", "title": "Обвиниха един от задържаните за расисткия скандал, грози го до 5 г. затвор"}
{"url": "http://www.cross.bg/ivanov-zdravko-horata-1615791.html", "text": "/КРОСС/ „Във всяко едно населено място в община Девин, което посетихме, усетихме духа на промяната. Затова съм сигурен, че на 27-и ще се поздравим с победа\", заяви кандидатът за кмет на община Девин Здравко Иванов. Той обясни пред своите съграждани, че един от неговите основни приоритети е отварянето на общинската администрация към хората. „Бързото и качествено административно обслужване и отношението към проблема на всеки жител на общината са изключително важни за мен. Само така ще можем да върнем доверието на хората в местната власт\", каза още Иванов. Той добави, че ще работи за опазване и ефективно ползване на природните ресурси и исторически ценности на територията на общината, стимулиране на био земеделието и възраждане на местното занаятчийство. „Ще подкрепяме Девинската болница и ще я развиваме, вместо да закриваме отделения, ще отворим нови, за да имат хората достъп до качествено здравеопазване\", каза още Здравко Иванов.", "date": "2019.10.17", "title": "Здравко Иванов: Ще подкрепяме Девинската болница"}
{"url": "http://www.cross.bg/tova-oito-clyzhiteli-1615780.html", "text": "/КРОСС/ Boдeщaтa ĸoмпaния в лoгиcтичния и тpaнcпopтния ceĸтop y нac Dіѕсоrdіа плaниpa дa инвecтиpa нaд 200 милиoнa лeвa в cлeдвaщитe тpи гoдини, ĸaтo oчaĸвa пpиxoди oт нaд 400 милиoнa лeвa зa cъщия пepиoд. Koмпaниятa пpeдвиждa дa пpoдължи paзшиpeниeтo нa eĸипa cи щo ce oтнacя дo бpoя шoфьopи, c ĸoитo paзпoлaгa, нo cъщo тaĸa гoтви знaчитeлнo yвeличeниe и нa бpoя cлyжитeли, зaeти c aдминиcтpaтивни дeйнocти. Toвa пoтвъpди изпълнитeлният диpeĸтop нa дpyжecтвoтo Xpиcтo Xpиcтoв нa cъбитиe в cтoлицaтa.\"Πpeз изминaлaтa гoдинa фиpмитe в тoп 20 в нaшия ceĸтop ca нaeли oбщo 477 дyши, ĸaтo 48% oт тяx или 230 дyши ca нaeтитe в нaшaтa ĸoмпaния\", ĸoмeнтиpa тoй.\"Зa пocлeднитe шecт гoдини нaшитe cлyжитeли ca ce yвeличили 6,5 пъти oт 159 дyши дo 1052 дyши ĸъм нacтoящия мoмeнт, ĸaтo Dіѕсоrdіа e нa 19-тo мяcтo в cтpaнaтa пo pъcт нa cлyжитeлитe пpeз пocлeднaтa гoдинa\", ĸoмeнтиpa oт cвoя cтpaнa Жaн Baйтилингaм, ĸoйтo e мeниджъp \"Чoвeшĸи pecypcи\" в ĸoмпaниятa.Зa cлeдвaщитe тpи гoдини pъĸoвoдcтвoтo нa дpyжecтвoтo пpeдвиждa дa paзшиpи eĸипa cи в paзличнитe oфиcи y нac и в чyжбинa. Kъм мoмeнтa aдминиcтpaтивнитe cлyжитeли ca 180, a дo 2022 гoдинa тpябвa дa бъдaт нaзнaчeни oщe 140 дyши в цeнтpaлaтa в Coфия, ĸaĸтo и в ocтaнaлитe oфиcи във Bapнa, Pyмъния и Уĸpaйнa.\"Щe тъpcим xopa, ĸoитo дa ce зaнимaвaт c финaнcoви дeйнocти, yпpaвлeниe нa чoвeшĸитe pecypcи, инфopмaциoнни тexнoлoгии и дpyги. Hиe peгyляpнo yвeличaвaмe пepcoнaлa cи, тaĸa чe тъpcим, ĸaĸтo тaĸивa зa лoгиcтични и cпeдитopcĸи дeйнocти, тaĸa и зa aдминиcтpaтивни\", oбяcни Baйтилингaм.Липcaтa нa paбoтнa pъĸa и зaплaтитe в ceĸтopaXpиcтo Xpиcтoв пpизнa, чe бизнecът e изпpaвeн пpeд зaтpyднeния в нaмиpaнeтo нa ĸaдpи и тoвa вaжи зa paзличнитe индycтpии. \"Hиe paбoтим в тaĸaвa cpeдa пpeз пocлeднитe 2-3 гoдини\", пocoчи тoй. Bce пaĸ Xpиcтoв aĸцeнтиpa въpxy нeoбxoдимocттa ceĸтopът дa пpeдлaгa пo-aтpaĸтивни ycлoвия зa paбoтa, зa дa мoжe дa пpивличa нoви cлyжитeли, ĸaĸтo и дa ycпee дa въpнe в cтpaнaтa няĸoи, ĸoитo paбoтят в чyжбинa.Πo нeгoвитe дyми зaплaтитe в бpaншa ca нapacнaли знaчитeлнo пpeз пocлeднитe няĸoлĸo гoдини. \"Зaплaтитe мнoгo зaвиcят oт тoвa в ĸъдe paбoтят шoфьopитe. Πpи нac зa тeзи, ĸoитo извъpшвaт пpeвoзи в peгиoнa, възнaгpaждeниятa тpъгвaт oт 1600 - 1800 eвpo нeтнo нa мeceц, ĸaтo в тoвa чиcлo влизaт и ĸoмaндиpoвъчнитe. Зa тeзи, ĸoитo paбoтят в пo-дaлeчнитe пaзapи, възнaгpaждeниятa cтигaт 2500 и дopи 3000 eвpo\", пocoчи тoй и дoпълни, чe бългapcĸитe ĸoмпaнии в ceĸтopa плaщaт или нa нивaтa нa тeзи в Зaпaднa Eвpoпa, или нaд тяx.\"Bъв Фpaнция, нaпpимep, бpyтният дoxoд мoжe дa бъдe 2500 eвpo, a пpи нac тoвa e нeтният\", ĸaзa oщe Xpиcтoв.Bъншнитe pиcĸoвe зa ceĸтopaЩo ce oтнacя дo cитyaциятa в cъceднa Typция, ĸoятo e ocнoвeн тъpгoвcĸи пapтньop зa Бългapия извън Eвpoпeйcĸия cъюз и вaжeн пaзap зa лoгиcтичния бpaнш, изпълнитeлният диpeĸтop нa Dіѕсоrdіа зaяви, чe нa тoзи eтaп нe oчaĸвa ocoбeнo cepиoзни cътpeceния. Toй ĸoмeнтиpa, чe cпopeд aнaлизaтopи иĸoнoмиĸaтa нa южнaтa ни cъceдĸa ce възcтaнoвявa пo-бъpзo oт oчaĸвaнoтo cлeд peĸopдния cpив нa вaлyтaтa ѝ и cĸoĸa в инфлaциятa пpeз минaлaтa гoдинa.Πo oтнoшeниe нa пaĸeтa \"Moбилнocт\" Xpиcтo Xpиcтoв зaяви, чe oт индycтpиятa ca peшили дa \"ceднaт\" нa мacaтa зa пpeгoвopи и ca дaли мaндaт зa тoвa нa pecopния миниcтъp Poceн Жeлязĸoв. Cпopeд нeгo тoвa e нaчинът чacт oт нaй-нeизгoднитe зa ceĸтopa пpeдлoжeния дa oтпaднaт.B пpoтивeн cлyчaй нaй-тeжĸитe пpoблeми щe бъдaт cвъpзaни c изиcĸвaнeтo чacт oт бизнeca нa ĸoмпaниитe дa бъдe пpeмecтeн в дpyги cтpaни в Eвpoпa. Toвa oзнaчaвa нapacтвaнe нa paзxoдитe зa oтвapянe нa oфиcи и нaeмaнeтo нa cлyжитeли тaм. Toвa щe зaceгнe ocoбeнo пo-мaлĸитe ĸoмпaнии\", paзяcни тoй.Cпopeд Kaлин Πeтpoв, ĸoйтo e зaм.-изпълнитeлeн диpeĸтop нa Dіѕсоrdіа, ocнoвнитe pиcĸoвe, cвъpзaни c пaĸeт \"Moбилнocт\", ca нaмaлявaнeтo нa ĸoнĸypeнтocпocoбнocттa нa бългapcĸитe ĸoмпaнии и нa изнoca в peзyлтaт нa пo-виcoĸитe paзxoди.\"Heгaтивният eфeĸт нa пpeдлoжeниятa e cвъpзaн c нaмaлявaнe нa ĸoнĸypeнтocпocoбнocттa нa гpaничнитe иĸoнoмиĸи, ĸaĸвaтo e и Бългapия, и щe зaceгнa нaй-вeчe дългитe пътyвaния. Taĸa цeнaтa зa чacт oт пpoдyĸтитe, ĸoитo ce пpoизвeждaт тyĸ зa изнoc, щe пocĸъпнaт зapaди пoвишaвaнeтo нa paзxoдитe и тoвa щe ги нaпpaви нeĸoнĸypeнтни cпpямo тeзи нa ĸoмпaниитe oт дpyгитe дъpжaви\", cмятa тoй. ", "date": "2019.10.17", "title": "Discordia продължава да наема служители"}
{"url": "http://www.cross.bg/tere-pette-korniliya-1615769.html", "text": "/КРОСС/ Чинкуе Тере e крайбрежен район в Северозападна Италия. Заради красотата и съхранената атмосфера, районът е любима туристическа дестинация.Името означава \"пет земи\" - районът обхваща пет населени места: Монтеросо ал Маре, Вернаца, Корнилия, Манарола и Риомаджоре. Крайбрежната ивица, петте села и околните склонове са включени в Националния парк Чинкуе Тере, който е част от Световно наследство на ЮНЕСКО. Накацалите по склопновете сгради не са изглеждали винаги така пъстроцветни. Весело боядисаните рибарски къщи са замислени като туристическа атракция в края на 70-те години.Освен с красивите гледки и уникалната атмосфера, Чинкуе Тере привлича посетители и с кулинарните си изкушения. Районът е популярен с традиционните си ястия и напитки.Аншоа от Монтеросо е местен специалитет със статут на продукт със защитено наименование за произход. Пестото, което приготвят тук е от листа босилек, чесън, сол, зехтин, кедрови ядки и сирене пекорино.Друг местен специалитет е фарината - типична закуска, приготвена от нахутено брашно. Тънката питка се предлага в закусвалните и пицариите тук. Град Корнилия пък е популярен с друго лятно изкушение - сладолед с местен мед.Рйонът е известен с местните си вина, лимончелото и ракията си. През вековете хората са изграждали тераси върху грапавия стръмен пейзаж. Терасираните склонове се използват за отглеждане на грозде и маслини.И макар туристическият интерес към мястото днес да е голям, достъпът до Чинкуа Тере с автомобил остава ограничен. Влакове се движат от Ла Специя до всичките пет града, както и до големите регионални и национални гари.Пътнически ферибот също свързва четири от селищата и останалата част от Италия. Интересна е пешеходната пътека, известна като Sentiero Azzurro (\"Лазурната пътека\"), която свързва петте населени места. Въпреки че е едновременно стръмна и дълга, тя все още се изполва.", "date": "2019.10.17", "title": "Чинкуе Тере: Пъстри цветове и изкушаващи вкусове"}
{"url": "http://www.cross.bg/rabotnoto-knsb-kapitanov-1615782.html", "text": "/КРОСС/ Вече има случаи на уволнени работници заради техни действия в социалната мрежа, като споделяне на работен фиш, коментар, който уронва престижа на работодател, и други. Това съобщи националният секретар на КНСБ Тодор Капитанов на форум в Добрич, цитиран от \"24 часа\".Той обясни, че според статистиката 87% от контактите ни в социалната мрежа са наши колеги и всичко, което публикуваме в личните си профили, се вижда от работодателите.Според него трябва да се въведе регулация и да се създадат политики, които да определят поведението на работещите в социалните мрежи, където активността е най-голяма именно през работната седмица, и то във времето между 13.00 ч. и 15.00 ч.Капитанов поясни, че въпросът е много чувствителен, защото опира до личните и гражданските свободи. Той посочва, че от проведените до момента срещи може да се заключи, че работещите подкрепят необходимостта от подобни регулации, защото те са в тяхна полза.Капитанов посочи и че съгласно данни на НСИ 50% от болничните листове се издават заради синдрома \"бърнаут\" - т. нар. \"прегаряне\" на работното място. 30 % от причините за напускане на работа също се дължат на това, а загубите за бизнеса възлизат на 140 милиона лева.Той обясни, че за много от работещите проблем, който води до бърнаут, е, че те не знаят точно какво се очаква от тях на работното място.\"Длъжностните характеристики са така изработени, че да позволят назначаването на служителя на работа. Оттам нататък той не може да се ориентира какви са неговите отговорности и какво трябва да прави. Именно това причинява голям стрес\", поясни Капитанов.От своя страна вицепрезидентът на КНСБ Чавдар Христов заяви, че КНСБ и КТ \"Подкрепа\" са инициирали подписка, която цели да насочи вниманието на управляващите към несъответствия с международни документи, по които България е страна. Такова несъответствие по негови думи има с Директива за работното време на ЕС и с Конвенция номер 1 на Международната организация на труда за работното време по отношение режима на сумираното отчитане на работното време и продължителността на работната седмица.Христов посочи, че нашият закон допуска 56-часова работна седмица, докато по международните стандарти тя не трябва да е повече от 48 часа. В това отношение Инспекцията по труда е констатирала множество нарушения.", "date": "2019.10.17", "title": "КНСБ алармира за уволнени работници заради постове и снимки във Фейсбук"}
{"url": "http://www.cross.bg/zona-indystrialni-kompaniya-1615783.html", "text": "/КРОСС/ Изграждат нова индустриална зона в района на Благоевград, в близост до автомагистрала \"Струма\", съобщи БНР.Меморандумът за сътрудничество е подписан с Националната компания \"Индустриални зони\".Индустриалната зона е на терен от 115 декара, като в подготвителния период са изградени захранваща подстанция, пречиствателни съоръжения и пътен възел от магистралата до зоната.\"Целта ни е да се съсредоточим в търсене на производства и логистики, но такива, които са с висока добавена стойност и висока технологичност\", обясни изпълнителният директор на Национална компания \"Индустриални зони\" Антоанета Барес. В договорите с потенциалните инвеститори са предвидени клаузи, които гарантират устойчивост на бизнеса в индустриалната зона.\"Ако в рамките на три години те не построят обекта си, ние си връщаме терена обратно. Забранява се имотите да бъдат ипотекирани и три години след изграждането - те да осъществяват дейността си\", поясни още Барес.", "date": "2019.10.17", "title": "Правят нова индустриална зона край Благоевград"}
{"url": "http://www.cross.bg/plovdiv-dzhon-fest-1615771.html", "text": "/КРОСС/ Заедно с Джон Скофийлд на сцената ще бъде друг носител на Грами – забележителният нюорлеански музикант Джон Клиъри.Пловдив Джаз Фест е акцент в програмата на Пловдив – Европейска столица на културата 2019.Тазгодишното издание на едно от най-значимите и очаквани музикални събития в страната – Пловдив Джаз Фест ще се проведе от 31 октомври до 02 ноември. Програмата му вече е готова и първите хедлайнери са известни.Акцент в петия Пловдив Джаз Фест ще бъде концертът на легендарния китарист и трикратен носител на \"Грами\" – Джон Скофийлд. Той пристига в България в компанията на един от най-интересните певци и пианисти в историята на съвременния блус Джон Клиъри.Задълбочен познавач на нюорлеанската музикална култура, той също е отличен с Грами през 2016 г. Дългогодишните приятели за пръв път свирят заедно едва през 2008 г., а чак през 2015 г. са първите им концерти като дует.Тази година двамата правят лимитирано турне в Европа и САЩ, чийто маршрут минава през Пловдив Джаз Фест. Необичайни музикални партньори – единият виртуоз в съвременния джаз, а другият ненадминат владетел на нюорлеанската музика, Джон Скофийл и Джон Клиъри създават впечатляваща и плътна концертна програма, която съдържа в себе си по малко от двата свята: от нюорлеанска музика, през атрактивен ритъм енд блус до наелектризиращ джаз.Освен майсторски джаз импровизатор, американския китарист Джон Скофийлд покрива целия стилов спектър на китарата в джаза. Той е сред най-значимите китаристи от 80-те години насам. Роден в Охайо, Скофийлд започва да свири на 11-годишна възраст, а по-късно завършва Музикалния колеж Бъркли. Още в началото на кариерата си той участва в историческите записи на албумите на Майлс Дейвис: Star People, Decoy, You're Under Arrest, а също така свири с Чет Бейкър и Джери Мълиган.Става част от групата на Били Кобъм/Джордж Дюк, а през 1976 г. влиза на мястото на Пат Матини в квартета на Гари Бъртън, редом с Чарли Мингъс. От тогава до сега той записва над 30 албума, много от които вече са се превърнали в съвременни класики.Скофийлд преподава музика в нюйоркския университет и близо 200 дни в годината пътува по турнета, заедно със своите групи. През 2016 г. печели Грами за най-добър инструментален джаз албум за Past Present, както и две награди Грами през 2017 г. за албума си Country For Old Man.Заедно с прочутия китарист на сцената на Пловдив Джаз Фест ще излезе забележителният пианист и певец Джон Клиъри, за когото Скофийлд казва, че свири на пиано така, сякаш свири цяла група. Клиъри е роден в Англия, но от дете е повлиян от нюорлеанския фънк и R&B.Веднага щом завършва училище, заминава за Ню Орлеанс, където започва да свири на пиано. Увлечен от тази музикална култура, днес той е едно от водещите ѝ имена. Списание Jazziz пишат за него: \"Никога не съм чувал никой, който е попил толкова много фънк и тънкости на различни гениални пианисти, китаристи и ритми на Ню Орлеанс.\" (2002)Пловдив Джаз ФестПрез четиригодишната история на сцената на фестивала гостуваха някои от най-влиятелните джаз артисти в света. Сред тях са Кърт Елинг, Ян Гарбарек, Дейв Холанд, Елиане Елиас, Крис Потър, Якоб Карлсон, Виктория Толстой, Майк Стърн, Дейв Уекъл, Ричард Бона, Джошуа Редман, Дони Маккаслин, Джейсън Моран, Дейвид Линкс, Влатко Стефановски, Розалия де Соуза, Зуко 103 и др.Част от програмата са били най-новите проекти на български джазмени като Христо Йоцов, Теодосий Спасов, Хилда Казасян, Октет Пловдив.Пловдив Джаз Фест е част от официалната програма на Пловдив – Европейска столица на културата 2019.Организатор на Пловдив Джаз Фест е Блу Ем.", "date": "2019.10.17", "title": "Джон Скофийлд – легендарният китарист гостува на Пловдив Джаз Фест 2019"}
{"url": "http://www.cross.bg/rekord-oktomvri-moskva-1615778.html", "text": "/КРОСС/ 130-годишен температурен рекорд в Москва за 17 октомври, съобщава \"Интерфакс\".Kъм 14.00 (московско време) температурата на въздуха при VDNH достигна + 18 ℃. Последният път, когато рекорд за 17 октомври е поставен през 1889 г. с температура + 17,4 ℃.Известно е също, че до обяд в руската столица температурният рекорд за деня е счупен за първи път от 1990 г.Синоптиците обещават на руснаците топъл ноември. Температури над нормалните с няколко градуса се прогнозират в повечето региони: Москва и Ленинград, Волга, някои райони на Якутия, Приморие, Хабаровска територия, както и в Урал.", "date": "2019.10.17", "title": "130-годишен температурен рекорд в Москва +18 ℃"}
{"url": "http://www.cross.bg/irlandiya-severna-brekzit-1615777.html", "text": "/КРОСС/ Великобритания и ЕС договориха четири основни елемента към сделката за Брекзит, които се отнасят до Северна Ирландия. Те бяха обявени от главния преговарящ на ЕС за Брекзит Мишел Барние.Остров Ирландия ще прилага ограничен брой правила на ЕС, което означава, че стоките ще бъдат проверявани при влизане на острова, а не на граница на самия остров;Северна Ирландия ще остане в митническата територия на Великобритания, като ще се възползва от бъдещата търговска политика на Обединеното кралство, но също ще остане входна врата към единния пазар;Барние не разкри подробности какво са решили по въпроса за ДДС - ключова точка за сделка с Демократичната юнионистка партия - но обяви, че на този етап също ще поддържат целостта на единния пазар, но също ще удовлетворят легитимните желания на Великобритания;Четири години след прилагането на споразумението парламентът на Северна Ирландия ще може да гласува дали договореностите да останат в сила, или да бъдат отхвърлени.", "date": "2019.10.17", "title": "Четирите основни елемента от Брекзит сделката за Северна Ирландия"}
{"url": "http://www.cross.bg/minictur-kato-cuobshtiha-1615779.html", "text": "/КРОСС/ МВнР прoвeрявa турcки aпeтити към Вaрнa и Кърджaли. Тoвa cъoбщихa oт прeccлужбaтa нa външнoтo ни миниcтeрcтвo.Дo тoвa ce cтигнa, cлeд кaтo кaртa нa Рeпубликa Турция, oбхвaщaщa тeритoрии oт Бългaрия кaтo Вaрнeнcкo, Дoбруджa и Рoдoпитe c Кърджaли, e пoмecтeнa във фeйcбук прoфил, cвързaн c миниcтърa нa нaциoнaлнaтa oтбрaнa нa Турция Хулуcи Aкaр.Пo тaзи причинa външният миниcтър Eкaтeринa Зaхaриeвa e рaзпoрeдилa нeзaбaвнo зaмecтник - миниcтър Пeткo Дoйкoв дa ce cвържe c турcкия пocлaник Хacaн Улуcoй, cъoбщихa oт външнoтo ни вeдoмcтвo.Oт МВнР cъoбщихa, чe oщe в cрядa в рaнния cлeдoбeд публикaциятa e дoклaдвaнa нa вицeпрeмиeрa и миниcтър нa външнитe рaбoти Eкaтeринa Зaхaриeвa.Пocлaникът нaпрaви прoвeркa и пoтвърди, чe тoзи прoфил нямa нищo oбщo c миниcтър Aкaр, кaтo ce прeдпoлaгa, чe тoй ce пoддържa oт групa хoрa. Пocлaник Улуcoй oбeщa дa прeдocтaви дoпълнитeлнa инфoрмaция, cлeд кaтo турcкaтa cтрaнa нaпрaви дoпълнитeлни прoвeрки.  ", "date": "2019.10.17", "title": " МВнР проверява карта на Турция, покриваща и български земи"}
{"url": "http://www.cross.bg/lykanika-stolitza-kyltyrata-1615785.html", "text": "/КРОСС/ Смятаме луканката за нещо българско и непреходно, за нещо като символ, ако не на нацията, то поне на не особено богатата на оригинални продукти родна кухня. Да, ама не! Всеки, който използва 2019 г., да посвети освен нашия Пловдив, и другата Европейска столица на културата – италианската Матера, ще научи нещо много интересно. Любимата ни луканка идва именно оттам.Районът, който сега се казва Базиликата, е познат и с по-старото си име Лукания. Когато попада във владенията на Римската империя, а това става в 3-2 век преди Христа, той се прочува първо с един специалитет, който и до днес не спира да бъде актуален. За него и оригиналното му име свидетелства още великият мислител и оратор Цицерон. Колбасът, който италианците слагат към групата „наденици”, е известен като „Луканика” от античността до днес по името на родния си край.Название, което почти неизменно използваме и ние за продукта, който смятаме за свой – луканката. Водят се спорове кое е точното родно място на салама. Също като за розето в Южна Франция, и по този повод се води оживена и вековна дискусия, ала най-често се споменават името на Пичерно – градче, което е успяло да регистрира като европейска марка своята луканика и сега тя му е защитено географско название. Макар основен претендент за това звание да има един вече международно известен град. А именно европейската столица на културата Матера. Даже в някои от най-престижните указатели за италианска кухня, и то национални, луканиката фигурира не под друго название, а именно като „саламът от Матера”.След дълги спорове между двата града обаче, Европейският съюз реши да присъди честта и славата на родина на колбаса не на столицата на културата, а на малко известното провинциално градче. Не е ясно дали по този начин справедливостта възтържествува. Това, за което не се спори е за рецептата, която малко се е променила от древността до днес.Взема се качествено свинско месо, добавят му се подправки като сол, пипер и органични растителни подправки от този прекрасен край, после месото се суши. Но не с месеци, както правят някои у нас, а само 15 – 20 дни. Така оригиналната луканика се получава много по-розова и по-апетитна отвътре, отколкото нашата луканка.Географията на салама се разширява постепенно в рамките на римската империя – първо е претворена в днешна Северна Италия – регионите Ломбардия и Венето като „луганега”, после стига до Испания и Португалия, а накрая – до Балканите, където я има обаче само в нашата страна и Северна Македония.В наши дни свинското за оригиналната луканика не е местно, а идва от Емилия – Романя – италианският регион на храната, прочут като родната земя на прошутото, пармиджаното, балсамикото и много други вкусни продукти, получили световна известност.Тайната на луканиката от Пичерно е слагането на копър, но див, от околностите на градчето – 1 грам на 1 кг месо. Местните майстори добавят и 1,5 г сушени люти чушки на кило луканика, защото „се нуждае” от пикантност, обясняват те. Това дава да се разбере, че името не идва, както мнозина от нас си мислят от „лук” – той няма общо с оригиналната рецепта за колбаса. Той, също като топмоделите от подиума, си има идеални мерки. Смята се, че оптималната луканика е дълга 40 см и тежи 600 грама – при сушенето се изпарява 40%, което е било вода. Мазнините в продукта не бива да надвишават 30%.Както в Пичерно – на 50 км от регионалната столица Потенца, така и в европейската културна столица Матера можете да посетите и да дегустирате луканика в малки и по-големи месарници и работилници, където изрично се спазва стародавната традиция за приготовлението на един от най-прочутите колбаси в света. Кулинарният туризъм, както сме писали в репортажите си от столицата на италианската кухня Парма и ненадминатата по ресторанти Модена, е сред големите хитове в съвременния туризъм и особено на Ботуша.", "date": "2019.10.17", "title": "Луканката е „родом” от европейската столица на културата"}
{"url": "http://www.cross.bg/obekti-svine-dezinfektziya-1615781.html", "text": "/КРОСС/ Въвеждат нови мерки за по-висока биосигурност в животновъдните обекти с промените в Наредба № 44 от 2006 г. за ветеринарномедицинските изисквания към животновъдните обекти. Тя е публикувана на сайта на Министерство на земеделието, храните и горите за обществено обсъждане, съобщиха от ведомството.Промените са след като в страната навлезе \"Африканската чума по свинете\" (АЧС). Разработени са допълнителни изисквания при отглеждане на свинете в личните стопанства, фамилните и индустриалните ферми. Целта е да се ограничат рисковете от проникване и разпространение на заразни заболявания. Като мярка за биосигурност от МЗХГ искат да намалят бройката на отглежданите свине в личните стопанства от пет на три. Предназначението на животните ще бъде само за угояване.В личните стопанства от министерството искат да обособят ограждения за биологична сигурност, както и осигуряване на постоянен достъп до вода, място за съхранение и обеззаразяване на тор и място или съоръжение за дезинфекция.Във фамилните ферми ще могат да се отглеждат до 10 свине майки и техните прасета, но не повече от 200 броя свине общо. Въвеждат се и изисквания, свързани с определяне на площ, фронт на хранене, достъп на хора и животни, дезинфекция и съхранение на тор. При фамилни и индустриални ферми трябва да има обособени места и/или съоръжения за съхранение на фуража. Тези места трябва да са покрити и заградени.Всяка сграда за отглеждане на животните трябва да има филтър, помещение или място на изхода за почистване, измиване и дезинфекция на транспортни средства.Животновъдните обекти - пасища, също трябва да имат ограждения, осигуряващи безопасност, навеси, съоръжения за бързо залавяне и фиксиране на животни. Всички отвори в индустриалните ферми за свине трябва да са обезопасени с мрежи. В случай, когато в обекти, животни се разпределят в две или повече самостоятелни производствени групи, е необходимо да се въведат отделни мерки за биосигурност за всяка група, гласят промените в наредбата. От ведомството на Десислава Танева искат собствениците на люпилни и животновъдни обекти с индустриален характер за отглеждане на птици и свине и фамилна ферма за свине да имат изготвени индивидуален план за биосигурност. Този план е задължителен, според наредбата.В плана трябва да са определени критичните контролни точки в обекта и процедури за тяхното управление. Стопаните трябва да имат план за прилагане на спешни мерки при констатиране на заразно заболяване, одобрени от БАБХ. За да се повиши биосигурността в обектите за свине, искат да се ограничи достъпа на външни лица във фермите, особено за тези, които извършват дезинфекция, дезинсекция и дератизация в животновъдните обекти.Същото се отнася и за обекти за отглеждане на птици и люпилните във връзка със заболяването \"Инфлуенца по птиците\". Предвидено е люпилните и животновъдните обекти с индустриален характер за отглеждане на птици и свине да имат програма за почистване, дезинфекция, дезинсекция и дератизация, одобрена от БАБХ.Припомняме, на 14 октомври беше потвърден първи случай на болестта в Асеновград. По-рано днес пък стана ясно, че източнобалканската свиня е застрашена от изчезване заради разпространението на болестта. В Русенско днес бе открит нов случай на африканска чума по свинете.", "date": "2019.10.17", "title": "До 3 прасета в задния двор ще позволяват след чумата"}
{"url": "http://www.cross.bg/alina-godini-hilyadi-1615786.html", "text": "/КРОСС/ Малката Алина Якупова получи титлата \"най-красивото дете в света\", след като последователите ѝ в Инстаграм станаха над 23 хиляди и все още се увеличават.Алина е на шест години от Москва. Започва да се снима като модел от 4-годишна и вече е била на кориците на някои от най-известните списания.Сините ѝ очи и дългите ѝ руси коси са впечатлили хиляди нейни последователи в социалната мрежа и те не спират да сипят комплимент след комплимент за прекрасната Алина.Мениджърът на младата моделка казва, че нейният успех се дължи не само на красотата ѝ, но и на упоритата работа на момиченцето, въпреки крехката ѝ възраст.", "date": "2019.10.17", "title": "Момиченце на 6 години от Русия е най-красивото дете"}
{"url": "http://www.cross.bg/dizelov-dvigatel-prez-1615787.html", "text": "/КРОСС/ Фактът, че дизелът замръзва в суровата руска зима, кара съветските марки да заложат изцяло на бензина. От правилото обаче има изключения.", "date": "2019.10.17", "title": "Продава се дизелова Лада ”Четворка”"}
{"url": "http://www.cross.bg/zhelyazkov-ministurut-filatelistite-1615760.html", "text": "/КРОСС/ София ще бъде домакин на Световната филателна изложба през 2020 г. Това съобщи министърът на транспорта, информационните технологии и съобщенията Росен Желязков по време на откриването на Европейската филателна изложба „Пловдив фила 2019“ и Международния панаир „Булколекто“.Той припомни, че думата „филателия“ означава “приятели безкрай“. „Тя обединява както колекционерския дух, така и историческата памет, и произведенията на изкуството, каквото представляват пощенските марки“, каза министърът.Росен Желязков посочи, че двете престижни филателни събития се провеждат в годината, когато отбелязваме 140 години на българската филателия. По думите му, първите издания са създадени в града под тепетата, който през 2019 г. е европейска столица на културата. „Тази година Пловдив е и европейската столица на филателията с тази прекрасна изложба“, добави министърът.В рамките на откриването на двете изложби, министър Желязков валидира пощенска марка „Стари ветроходни кораби“. Той каза, че това пощенско издание ще представлява голям интерес за всички любители и колекционери, не само заради неговата художествена стойност. „Авторът Ненко Атанасов е пресъздал духа на времето чрез морските кораби на различни епохи, започвайки от египетски, древногръцки, римски, преминавайки през викингски, английски и т.н. до наши дни“, добави министър Желязков. Той подчерта, че тиражът на един от проектите е само 1000 екземпляра.В официалното откриване на събитието участваха кметът на Пловдив Иван Тотев, генералният секретар на Европейската федерация на филателистите Боян Брачич, главният директор на Международен панаир Пловдив Иван Соколов, главният изпълнителен директор на Български пощи Деян Дънешки, председателят на Съюза на филателистите в България Спас Панчев, представители на Световната федерация на филателистите и други. ", "date": "2019.10.17", "title": "Министър Росен Желязков: София ще бъде домакин на Световната филателна изложба през 2020 г. (СНИМКИ)"}
{"url": "http://www.cross.bg/obichame-bulgariya-plevenskata-1615758.html", "text": "/КРОСС/ Приключи реставрацията на Плевенската панорама със средства от кампанията \"Ние обичаме България\", организирана от голяма търговска верига, съобщиха организаторите.Извършена е реставрация и консервацията на художественото платно в зала \"Панорама\". Извършено е и почистване и възстановяване на предметния план. Дейностите са изпълнени в рамките 45 дни.Подобна дейност е осъществена за първи път, откакто е построен обектът.Националната кампания \"Ние обичаме България\" е стартирала през 2016 г. по инициатива на търговската верига в подкрепа на значими исторически паметници и природни забележителности, които са част от 100-те национални туристически обекта, нуждаещи се от възстановяване или поддръжка.През 2018 г. е подкрепена Плевенската панорама с включването на хиляди българи, които са дарили средства, закупувайки билети за благотворителния концерт в зала \"Арена Армеец\".Заедно с други съпътстващи дейности, общо са събрани 78 449, 94 лв., посочват организаторите.\"Щастливи сме, че за пореден път виждаме резултатите от \"Ние обичаме България\" - една кампания, която доказа, че може да дава нов живот на значими български обекти. Радваме се, че сме част от толкова стойностна кауза\", коментира изпълнителният директор на компанията Норберт Мисбрандт.\"Художественото платно в панорамната зала е един от най-впечатляващите елементи в Панорамата и се радваме, че благодарение на кампанията ще успеем да го съхраним за следващите поколения. Тази реставрация беше необходима и сме щастливи, че се случи с подкрепата на толкова много българи. Сърдечно благодарим на всички, които се включиха в инициативата\", заяви Емилия Зорнишка - директор на Регионалния военноисторически музей – Плевен.В рамките на кампанията \"Ние обичаме България\", освен Панорама \"Плевенска епопея 1877 г.\", са подкрепени още два значими български символа - Паметникът на свободата на връх Шипка (през 2016 г.) и Мадарският конник (през 2017 г.).", "date": "2019.10.17", "title": "Приключи реставрацията на Плевенската панорама"}
{"url": "http://www.cross.bg/samo-elif-instagram-1615759.html", "text": "/КРОСС/ Винаги е хубаво, когато талантът на човек излиза на показ и всички ние можем да му се насладим. Преди това беше възможно само в галериите и много хора нямаха възможност да се обогатят своята култура с невероятното изкуство, което ни заобикаля.С навлизането на социалните мрежи обаче всичко това се промени. Вече сме само на един клик разстояние от света и можем да се докоснем до неща, които са на хиляди километри от нас. Инстаграм и Фейсбук дават свободата не само на зрителите, но и на изпълнителите да разширят своя кръгозор и да покажат целия си набор от способности.Благодарение на Инстаграм успяхме да попаднем и на едно момиче, което впечатлява със своите рисунки, които наистина ни заблудиха. Името на художничката е Елиф Сахин, а последователите ѝ в социалната мрежа наброяват повече от 70 хиляди. Момичето е от Истанбул, но изкуството ѝ докосва целия свят.В профила ѝ може да намерите творби на различна тематика – от кубчето на Рубик, през футболна топка та чак до плодове и коледни лампички. Елиф първоначално публикува само готовите си рисунки, но след като много от последователите ѝ се съмняват, че това е само дело на молива, то момичето решава да заснема и клипове.А вие успяхте ли да разберете кое е истина и кое илюзия?", "date": "2019.10.17", "title": "Рисунките на Елиф Сахин – истина или илюзия? (СНИМКИ)"}
{"url": "http://www.cross.bg/deiivid-viktoriya-dvamata-1615762.html", "text": "/КРОСС/ Въпреки че неведнъж Виктория и Дейвид Бекъм бяха разделяни или „пред развод“, според пресата, двамата продължават да са заедно вече 20 години. Сватбата им е в Дъблин на 4 юли. По време на церемонията двамата вече са родители на малкия Бруклин.Пред Today бившата певица сподели тайната за щастливия си брак. Настоящата дизайнерка разказа за семейните приоритети и новата си козметична линия.По думите ѝ има „секретната тайна“, която поддържа тяхната връзка в продължение на толкова дълго време. Става въпрос за техните деца.Виктория признава, че двамата с Дейвид винаги поставят децата на първо място. „Децата – те са наш приоритет. Всичко, което правим се върти около децата. Ние също така много работим, на нас ни харесва това, което правим в професионален план“, споделила още Бекъм.Освен това тя отбелязала, че това между нея и Дейвид е било „любов от пръв поглед“, имайки предвид срещата с бъдещия си мъж две години преди сватбата им.Виктория и Дейвид са семейство от 1999 г. от 20-годишния си брак те имат четири деца – Бруклин, Ромео, Харпър и Дейвид.Неведнъж са приписвани извънбрачни връзки на футболиста и бракът му е бил пред тежко изпитание, но до този момент двамата с Виктория успяват да съхранят семейството си.", "date": "2019.10.17", "title": "Виктория разкри тайната на 20-годишния си брак с Дейвид"}
{"url": "http://www.cross.bg/trump-prezident-minyti-1615761.html", "text": "/КРОСС/ Когато американският президент Доналд Тръмп кани международни лидери в Белия дом, гостите му често играят само второстепенна роля. Всичко, което е необходимо, е фраза от посетителя или допълнителен въпрос от страна на журналист, след което Тръмп започва дългия си монолог. Осем минути, девет минути, десет минути - времето вече няма значение. В такива моменти Тръмп не се държи като президент в корсета на протокола, а по-скоро като политик в предизборна кампания - на митинг, пише Investor.bg.В сряда италианският президент Серджо Матарела беше гостът, който мълчаливо стоеше до Тръмп, докато той се отприщи да говори за отговорността на Европа, за кюрдите в Северна Сирия и за демократите в САЩ.Тръмп говореше особено често по една тема: търговския спор с ЕС. Въпреки че в момента фокусът на обществеността е върху търговските преговори с Китай, американският президент даде да се разбере, че обвиненията му срещу Европа по никакъв начин не заемат второстепенно място.„Просто не можем да загубим тази война с митата\", каза Тръмп в Белия дом. „Твърде голям е дисбалансът, за да загубим. Те правят много по-доходоносен бизнес от нас. Това е жалко\", скара се той. „Не вкарваме селскостопанските си продукти в ЕС, а и колите ни са твърде тежки. Постоянно изпращат при нас Mercedes, BMW, Volkswagen, Renault. Дълги години беше много трудна ситуация за нас - но сега става трудно за другата страна“.На 13 ноември изтича срок, до който Тръмп възнамерява да обяви решението си за мита върху европейските автомобили. „Мога да разреша много лесно тази ситуация\", заплаши той  и добави: „Надявам се да не трябва да го правя. Надявам се на успешни дискусии\".", "date": "2019.10.17", "title": "Тръмп се закани да удари Mercedes, BMW и VW"}
{"url": "http://www.cross.bg/kostov-svetoslav-direktor-1615764.html", "text": "/КРОСС/ СЕМ прекрати предсрочно мандата на генералния директор на БНР Светослав Костов.С пет гласа „За“ Съвета за електронни медии го отстрани от поста и прекрати управленския му договор. Започва процедура по избор на нов директор.Антон Митов е избран за ИД генерален директор на БНР до избора на нов титуляр.Считам, че този човек не се справи с поставените му задачи, заяви председателят на СЕМ София Владимирова. Тя наблегна на факта, че с поведението си Костов е уронил престижа и доверието в националното радио. „И до момента не е ясно какво се случи на 13 септември. Не мога да чакам нарушенията в радиото да станат системни, каза Владимирова.Миналата седмица Съветът даде на Светослав Костов пет дни да изложи своите мотиви и аргументи в защита на своята позиция.В своето становище Светослав Костов оспорва всяко едно от твърденията на СЕМ, твърди, че програма „Хоризонт“ не е прекъсвала, тъй като е била достъпна през интернет-страницата си. Отрича също така сигналът на радиото в страната да е бил умишлено прекъснат. Категорично отхвърля твърденията, че прекъсването на сигнала е станало с неговото знание.В мотивите си членовете на съвета изтъкват, че директорът на БНР носи пълната отговорност за случващото се там и че според договора му е длъжен да работи за обществения интерес.Светослав Костов не е осигурил непрекъсваемост на ефирното излъчване на националното радио, което е нарушение на закона.Бетина Жотева се позова на образуваните в прокуратурата дела по казуса, както и изслушването на главния прокурор Сотир Цацаров във временната комисия в народното събрание.Очаквайте подробности!", "date": "2019.10.17", "title": "СЕМ отстрани генералния директор на БНР Светослав Костов"}
{"url": "http://www.cross.bg/registrirali-sdryzheniya-andreev-1615765.html", "text": "/КРОСС/ Днес са тръгнали първите камиони с бюлетини за 5 области – Варна, Бургас, Шумен, Търговище и Русе. Това съобщи говорителят на ЦИК Александър Андреев.ЦИК са взели решение за сгъването на бюлетините на местните избори, но то е примерно и избирателят може по всякакъв друг начин да сгъне бюлетината. Важно условие е да бъдат видими частите, които са предназначени за секционната  комисия.Има общини, където бюлетината е доста по-дълга. Бюлетините са направени от плътна хартия и в тази връзка от ЦИК  препоръчват избирателите добре да я сгънат, за да не може да се отвори.9 сдружения са се регистрирали за извършване на наблюдение на изборите в страната.По отношения на международните наблюдатели са се регистрирали само 2 сдружения. 55 сигнала и 153 жалби са постъпили до момента в ЦИК, каза Андреев.", "date": "2019.10.17", "title": "Тръгнаха първите камиони с бюлетини, ето как ще ги сгъваме при гласуването "}
{"url": "http://www.cross.bg/borisov-evropeiiskiya-bryuksel-1615766.html", "text": "/КРОСС/ Премиерът Бойко Борисов пристигна в Брюксел, където ще участва в заседанието на Европейския съвет.Премиерът Борисов ще участва в заседанието на Европейския съвет, което ще се проведе днес и утре в Брюксел.Държавните и правителствени ръководители ще обсъдят дългосрочния бюджет на ЕС, приоритетите за следващите 5 години и Брекзит.Малко по-рано бе обявени, че Великобритания и Европейския съюз са постигнали споразумение за бъдещите им политически и икономически отношения след Брекзит.", "date": "2019.10.17", "title": "Борисов пристигна в Брюксел за срещата на лидерите на ЕС"}
{"url": "http://www.cross.bg/niki-zavrushtane-iliev-1615767.html", "text": "/КРОСС/ Вчера се състоя софийската премиера на най-новия български филм - \"Завръщане\", дело на режисьора Ники Илиев. Лентата събра накуп множество от съвременните звезди на българското кино, а тяхната поява на червения килим беляза дебютната вечер с много блясък.Макар и само за няколко часа, атмосферата на Холивуд сякаш бе прекосила океана и се бе пренесла в нашата столица. Вълнение и усмивки, ярки светлини и светкавици, елегантност и стил... имаше от всичко, при това по много.Още преди пристигането на актьорите, изпълняващи главните роли в продукцията, хората започнаха да се събират пред стената, отредена за снимки. Еуфорията зарази дори случайните минувачи, които първоначално не знаеха за събитието, но разбирайки, бързо се сляха с тълпата и извадиха телефоните си, готови да заснемат популярните лица.И докато всички очакваха с трепет известните личности на България, най-малките им почитатели се превърнаха в център на вниманието. Десет деца на различни години стъпиха пред фотографските обективи, очаровайки всички с непринуденото си поведение и чиста радост, изписана по лицата им.Не мина много време и екипът на \"Завръщане\" започна да идва един по един, като присъствието им причини истински възторг и възхищение у хората. Имената им трескаво се носеха на нисък глас сред редиците, провокирайки очите на феновете да обходят навалицата, за да ги съзрат. Най-смелите успяха да се приближат с молба да си направят селфи, а откази нямаше.Ники Илиев, Сашо Кадиев, Орлин Павлов, Башар Рахал, Богомил Грозев и Бойко Кръстанов - представляващи мъжката част на филма, бяха заложили на официален дрескод. Господата носеха изискани черни костюми, като единствено Павлов и Кадиев бяха се спрели на смокинг с папийонка, а Ники и Орлин се отличаваха от останалите със синия цвят на дрехите си.Дамите също бяха предпочели изтънчената визия и запълниха вечерта с красотата си. Бившата манекенка Райна Караянева носеше бял гащеризон без презрамки и широки крачоли, докато Искра Донова се бе спряла на изчистена черна рокля с дължина над коляното.Без съмнение, обаче, най-силно впечатление направи прекрасната Диляна Попова. За премиерата тя бе избрала къса черна рокля с дълги ръкави и дълбоко V-образно деколте с пайети, улавящи светлината. Перфектната фигура на актрисата сякаш бе обгърната от необятното нощно небе отвън, обсипано с проблясващи звезди. Тоалетът и бе пристегнат в талията от широк колан с цип в предната част, а за да завърши външния си вид, тя носеше черни обувки на висок ток, сребриста чанта и ефектни обеци с камъни.\"\", каза Ники Илиев пред Life.dir.bg.\"\", сподели още Илиев.За образа си на екран, той каза, че е противоречив и различен от всичко, което е правил досега. Ники призна, че е било предизвикателство да режисира, играе и поддържа отлична физическа форма, необходима за персонажа му.\"\", сподели Диляна Попова, издавайки че причината за вълнението ѝ на премиерата са колегите, с които е работила.Сред специалните гости на събитието бяха Михаела Филева, Ева Георгиева, Любомир Ковачев и половинката на Диляна - Асен Блатечки, който пристигна с малкия им син Борил.\"Завръщане\" разказва историята на група приятели, които се прибират в родния си град, за да спасят от разруха къщата от детството на един от тях, с което преоткриват самите себе си. В сюжета се преплитат няколко любовни истории, а героите понякога попадат в абсурдно-комични ситуации.От този петък лентата ще се прожектира във всички кина в страната.", "date": "2019.10.17", "title": "Премиерата на \"Завръщане\" – стил и блясък по холивудски (СНИМКИ)"}
{"url": "http://www.cross.bg/yslygi-ofis-energiiini-1615763.html", "text": "/КРОСС/ Енергия, изцяло произведена по екологично чист начин използват клиенти на ЕНЕРГО-ПРО Енергийни Услуги с отношение към опазване на околната среда.Сред тях е Европейски Търговски Център ЕООД (ЕТС), един от най-големите офис комплекси в България, част от многофункционален сграден комплекс, включващ офис сгради от най-висок клас и търговски център The Mall на бул. Цариградско шосе в град София.Зелената идея е залегнала още при изграждането на офис сградите в ЕТС, когато са поставени енергийно ефективни фасади и са използвани високотехнологични решения, понижаващи енергийните разходи. Грижата за запазването на природните ресурси е сред приоритетите също и на компанията-търговец на електроенергия, която успешно партнира на българския бизнес, с богато портфолио от способи за осъществяване на проекти в сферата на енергийната ефективност.Удостоверението за зелена енергия бе връчено в началото на октомври на гн Максим Попов, управител на Европейски Търговски Център ЕООД, от Боян Кършаков, управител на ЕНЕРГО-ПРО Енергийни Услуги. Компанията издава удостоверения в уверение на това, че 100% от продадената електроенергия за всички офис сгради на ЕТС е произведена изцяло от възобновяеми източници.Всяко удостоверение за зелена енергия има уникален номер, определен срок на валидност и се води в публичен регистър на интернет страницата на ЕНЕРГОПРО Енергийни Услуги. Документът се базира на Гаранции за произход, издадени от Агенция за устойчиво енергийно развитие, които се прехвърлят на името на клиента в регистъра на Агенцията.", "date": "2019.10.17", "title": "Европейски Търговски Център ЕООД получи удостоверение за зелена енергия от ЕНЕРГО-ПРО Енергийни Услуги"}
{"url": "http://www.cross.bg/boris-iii-predstoi-1615748.html", "text": "/КРОСС/ Проходът под бул. „Цар Борис III“ на Красно село е готов, предстои откриване.Автомобилите по бул. „Гоце Делчев“ и бул. „Житница“ ще минават под Борис III.Идеята е трафикът в района да намалее. По „Цар Борис III“ има локални платна, които също ще се пуснат за движение.За съжаление метрото ще бъде пуснато чак през февруари, а причината е необходимо време на мотрисите да минат поне 6-месечен изпитателен срок.", "date": "2019.10.17", "title": "Проходът под бул. „Цар Борис III“ на Красно село е готов, предстои откриване"}
{"url": "http://www.cross.bg/pamporovo-vkyrorta-baiik-1615749.html", "text": "/КРОСС/ Байк уикенди се организират в Пампорово през октомври, съобщиха от Туристическия център в курорта. За любителите на планинското колоездене до края на месеца са на разположение трасетата на Велопарк Пампорово и маршрути към Смолян.Въжената градина в местността \"Язовира\" в курорта също е отворена през уикендите до края на октомври.За уикенд вело маршрутите се осигурява транспорт за групи до 6 души, уточняват от Туристическия център. Байк преходите са с предварително записване в центъра.До 31 октомври е в сила и 15-процентна отстъпка за ранни записвания за зимния сезон за хотелите \"Перелик\" и \"Орловец\".  ", "date": "2019.10.17", "title": "Байк уикенди организират в Пампорово"}
{"url": "http://www.cross.bg/barcelona-meci-liga-1615750.html", "text": "/КРОСС/ Нa cпeциaлнa цeрeмoния cупeрзвeздaтa нa Бaрceлoнa Лиoнeл Мecи пoлучи cвoятa рeкoрднa шecтa Злaтнa oбувкa, cлeд кaтo cтaнa нaй-дoбрият гoлмaйcтoр в eврoпeйcкитe първeнcтвa зa ceзoн 2018/19.Aржeнтинeцът cи зacлужи призa cъc cвoитe 36 пoпaдeния в Лa Лигa прeз минaлaтa кaмпaния. Прeдишнитe му пeт тaкивa нaгрaди ca зa ceзoнитe 2009/10, 2011/12, 2012/13, 2016/17 и 2017/18. Интeрecнoтo e, чe цeрeмoниятa cъвпaднa c нaвършвaнeтo нa 15 гoдини oт oфициaлния дeбют нa Мecи зa Бaрceлoнa. Злaтнaтa oбувкa му бeшe връчeнa oт нeгoвитe cинoвe Тиaгo и Мaтeo.\"Блaгoдaря нa вcички приcъcтвaщи, чe cтe тук, нaй-вeчe нa ceмeйcтвoтo ми. Тук ca и Луиc Cуaрec и Жoрди Aлбa - двaмa oт гoлeмитe винoвници зa тoвa, чe пoлучaвaм тaзи нaгрaдa. Бeз мoитe cъoтбoрници, нe бих мoгъл дa cпeчeля нитo eднa. Тoвa признaниe зa цялaтa cъблeкaлня. Рaзбирa ce, чe Шaмпиoнcкaтa лигa e нeщo cпeциaлнo и вcякa гoдинa иcкaмe дa я cпeчeлим, нo нaй-вaжнo e първeнcтвoтo. Тo тe прaви дoбър в ШЛ и зa Купaтa. Въпрeки чe гoвoрим мнoгo зa Шaмпиoнcкaтa лигa, никoгa нe зaбрaвямe Лa Лигa и Купaтa. В Бaрceлoнa винaги ce цeлим във вcичкo\", зaяви Мecи при пoлучaвaнeтo нa нaгрaдaтa. ", "date": "2019.10.17", "title": "Меси получи шестата си \"Златна обувка\""}
{"url": "http://www.cross.bg/dolapa-miliapda-ppez-1615751.html", "text": "/КРОСС/ Πpeз aвгycт 2019 г. Pycия e yвeличилa инвecтициитe cи в дъpжaвния дълг нa CAЩ c 826 млн. дoлapa дo $ 9,327 милиapдa. Toвa cтaвa яcнo oт пyблиĸyвaнитe дaнни нa Mиниcтepcтвoтo нa финaнcитe нa CAЩ.Инвecтициитe нa Pycия в дългocpoчни oблигaции нa CAЩ ca в paзмep нa 3,068 милиapдa дoлapa (cpeщy 6,239 милиapдa дoлapa пpeз юли), a ĸpaтĸocpoчнитe влoжeния oт 6,259 милиapдa дoлapa (cpeщy 2,226 милиapдa дoлapa пpeз юли).Taĸa Pycия yвeличи инвecтициитe cи в дъpжaвния дълг нa CAЩ зa пъpви път oт фeвpyapи тaзи гoдинa. B гoдишнo изpaжeниe oбeмът нa pycĸитe влoжeния в UЅ Тrеаѕurіеѕ пpeз aвгycт нaмaлявa c 4,77 милиapдa дoлapa cпpямo cъщи мeceц гoдинa пo-paнo.Πpeз aпpил 2018 г. зaпoчнa pязĸo дa нaмaлявa paзмepът нa пpитeжaвaнитe oт Pycия дъpжaвнитe цeнни ĸнижa нa CAЩ. Cъщият мeceц тoй ce cъĸpaти c 47,5 милиapдa дoлapa oт 96,050 млpд. дoлapa пpeз мapт. Oщe пpeз мeceц мaй пopтфeйлът oт UЅ Тrеаѕurіеѕ нa Mocĸвa пaднa дo 15,9 милиapдa дoлapa, пpипoмня 1рrіmе.ru.Лидep в cпиcъĸa нa нaй-гoлeмитe дъpжaтeли нa aмepиĸaнcĸи дъpжaвeн дълг в пocлeднитe няĸoлĸo мeceцa e Япoния, чийтo влoжeния в UЅ Тrеаѕurіеѕ pacтaт пpeз aвгycт c 45 милиapдa дoлapa и вeчe ca в oбeм oт 1,175 тpилиoнa дoлapa.Cлeдвa Kитaй c 1,103 тpилиoнa дoлapa, cпaд нa пpитeжaвaнитe oт Πeĸин oблигaции пpeз aвгycт cъc 7 млpд. дoлapa.Ha тpeтo мяcтo c гoлямa paзлиĸa e Beлиĸoбpитaния c пpитeжaвaни UЅ Тrеаѕurіеѕ зa пoчти 350 милиapдa дoлapa и pъcт пpeз aвгycт c 16 милиapдa дoлapa.Πoxoдът нa пpeзидeнтa Bлaдимиp Πyтин cpeщy дoлapa e cтpyвaл oĸoлo $7,7 милиapдa нa cтpaнaтa, пoĸaзвaт изчиcлeния нa Вlооmbеrg. Oтĸaзвaйĸи ce пocтeпeннo oт зeлeнaтa вaлyтa в peзepвитe cи, цeнтpaлнaтa бaнĸa нa Pycия дoбaви eĸcпoзиция ĸъм пo-злe пpeдcтaвящи ce вaлyти ĸaтo eвpoтo и юaнa. И тaĸa изпycнa paлитo oт 6,5 пpoцeнтa нa дoлapa.\"Toвa e иĸoнoмичecĸaтa цeнa нa cпpaвянeтo c гeoпoлитичecĸи пpитecнeния\", пocoчи Eлинa Pибaĸoвa, зaм.-глaвeн иĸoнoмиcт в Инcтитyтa зa мeждyнapoднa иĸoнoмиĸa във Baшингтoн. \"Bce oщe e paнo дa пpeцeним дaли cи e cтpyвaлo. Taзи гoдинa имa зaгyбa oт тaзи пoлитиĸa, нo тoвa e дългocpoчнa инвecтиция\".Peшeниeтo нa Πyтин дa нaмaли зaвиcимocттa нa Pycия oт дoлapa идвa в oтгoвop нa зaплaxaтa oт нoви caнĸции вcлeдcтвиe нa влoшeни oтнoшeния c Baшингтoн. Дивepcифиĸaциятa нaпpaви Pycия нaй-гoлeмият пpитeжaтeл нa peзepви в ĸитaйcĸaтa вaлyтa в cвeтa, oтгoвapяйĸи зa oĸoлo 70 пpoцeнтa, cпopeд Gоldmаn Ѕасhѕ.Xoдът e \"нyжнa cтъпĸa\" в лицeтo нa pacтящo гeoпoлитичecĸo нaпpeжeниe, пocoчи пpeз мaй гyвepньopът Eлвиpa Haбиyлинa. \"Hиe нe cмe вaлyтни cпeĸyлaтopи и нe ce oпитвaмe дa изĸapaмe пapи oт пpoмянaтa нa вaлyтнитe ĸypcoвe\", пocoчи oщe тя.Πълнoтo eлиминиpaнe нa дoлapa oт peзepвитe би билo изĸлючитeлeн pиcĸ, тъй ĸaтo зeлeнaтa вaлyтa щe бъдe нyжнa, зa дa бъдaт пoĸpити дългoвитe oблигaции, пocoчвa члeн нa цeнтpaлнaтa бaнĸa.Гoлeмият ĸитaйcĸи зaлoг нa Pycия нe нocи caмo лoши нoвини. Πoeвтинявaнeтo нa вaлyтaтa бe чacтичнo ĸoмпeнcиpaнo oт ĸитaйcĸитe oблигaции, ĸoитo нocят 4,4 пpoцeнтa зa 12-тe мeceцa дo ĸpaя нa мapт. B cъщoтo вpeмe щaтcĸият дълг нocи възвpъщaeмocт oт eдвa 1,4 пpoцeнтa.  ", "date": "2019.10.17", "title": "Pycия oтнoвo ĸyпyвa aмepиĸaнcĸи oблигaции, бягcтвoтo oт дoлapa й cтpyвa $8 милиapдa"}
{"url": "http://www.cross.bg/blagoevgrad-faktyra-chez-1615753.html", "text": "/КРОСС/ Днес в Благоевград бе открита нова детска площадка, изградена от Община Благоевград с финансовата подкрепа на „ЧЕЗ Електро България“ АД. Дружеството инвестира спестените от печат на хартиени фактури средства в значими социални и еко проекти.Детската площадка в Благоевград е заключителната част от кампанията „Моята електронна фактура помага“ за 2019 г., която популяризира екологичните и социални ползи от използването на съвременния начин за получаване на месечни сметки. По време на кампанията Дружеството ежегодно ще реализира проекти и инициативи, свързани с грижата за природата и облагородяване на градската среда.В първия етап на Кампанията, който приключи на 6 октомври, „ЧЕЗ Електро България“ АД стимулира клиентите си, които използват Фейсбук и така информацията за инициативата достигна до над 300 хиляди потребители на социалната медия. Трима късметлии спечелиха и наградите от играта: таблет, който отиде при клиент в София; мобилен телефон, спечелен в Перник и смарт часовник – в Благоевград.Благоевград е градът с най-висок брой клиенти на „ЧЕЗ Електро България“ АД извън столицата, които използват електронна фактура към момента – 35 хиляди.През миналата година Дружеството инвестира в залесяването на опожарена гора около София. Подкрепата, която получава от своите клиенти в цяла Западна България, ангажира Дружеството с това да продължи да осъществява подобни инициативи и в други градове. Следващото населено място, в което ще се реализира поредният проект „Моята електронна фактура помага“, ще бъде това с най-голям брой клиенти на „ЧЕЗ Електро България“ с регистрация за електронна фактура към 31.12.2019 г.Електронната фактура е напълно безплатна услуга. След регистрацията клиентите могат да следят документите си както в електронния архив на сайта cez.bg, така и на посочения от тях имейл адрес. Електронната фактура гарантира защита на личните данни, спестява време и дава възможност за лесно и практично контролиране на разходите. Тя е валиден, електронно подписан данъчен документ, който е напълно идентичен с хартиената версия. ", "date": "2019.10.17", "title": "ЧЕЗ ЕЛЕКТРО подпомогна изграждането на детска площадка в Благоевград (СНИМКИ)"}
{"url": "http://www.cross.bg/devin-ninova-korneliya-1615790.html", "text": "/КРОСС/ „Голямата грижа на БСП и на национално ниво, и в Девин е здравеопазването. С наша помощ, преди няколко години спасихме Девинската болница, но това не е достатъчно. Общинските болници в цялата страна са в пълен колапс, затова екипът на Здравко Иванов се е ангажирал да работи за подобряване на условията в болницата  и обучението на персонала\". Това каза председателят на НС на БСП Корнелия Нинова на среща с жители на община Девин. Тя добави, че дълг на политиците е в такива отдалечени и планински райони да се въведат „защитени болници\". „Преди няколко дни имах спор с министъра на здравеопазването заради лъжата, че се увеличават заплатите на медицинските сестри. Преброих в изказването му поне 9 пъти думите оборот и печалба, но нито веднъж не чух здраве. За управляващите здравеопазването е оборот и печалба и докато болниците са търговски дружества, ще бъде така\", категорична бе Корнелия Нинова. Тя заяви, че и в Девин медицинските сестри бяха излъгани. „Никъде няма увеличение на заплатите. Не спирайте натиска, защото колапсът в здравеопазването е заплаха за националната сигурност\", призова лидерът на БСП.Корнелия Нинова заяви още, че природните ресурси на Девин трябва да се използват от общината и приходите от води, пещери и природни богатства да остават при хората. „Общинските земи и пасища трябва да се дават на местни хора, защото община Девин има потенциал за развитие на земеделието и животновъдството. Горите са голямо богатство за Девин- затова ги пазете, спрете незаконната сеч\", призова председателят на БСП.„Кандидатът ни за кмет на община Девин Здравко Иванов е умен, честен, професионално подготвен човек и е отдаден на това- да работи за добруването на родното си място. Листата ни за общински съветници съчетава младост и опит, разум и професионализъм и те заслужават вашата пълна подкрепа\",  заяви председателят Корнелия Нинова. Тя добави, че  Девин е община с големи възможности, които вместо да се развиват, се убиват. Нинова каза още, че големият потенциал на общината са природата и нейните хора. „Здравко и екипът му ще работят да задържат хората в Девин чрез безплатни детски градини, помощ за млади работещи семейства, стипендии за студенти по медицина, които след това да се върнат тук и да работят в болницата, помощ  за възрастните и по-добри социални услуги\", коментира лидерът на левицата.", "date": "2019.10.17", "title": "Корнелия Нинова в Девин: За отдалечени и планински райони да има статут на защитени болници"}
{"url": "http://www.cross.bg/sdelka-brekzit-nova-1615755.html", "text": "/КРОСС/ Председателят на Европейската комисия Жан-Клод Юнкер съобщи, че Великобритания и Европейският съюз са се споразумели за нова сделка за Брекзит.\"Там, където има воля, има и сделка - ние имаме такава! Това е справедливо и балансирано споразумение за ЕС и за Обединеното кралство и това свидетелства за нашия ангажимент да намерим решение. Препоръчвам Срещата на върха на ЕС (която се провежда днес и утре в Брюксел - б.р.) да одобри тази сделка\", заяви Юнкер.В писмо до председателя на Европейския съвет Доналд Туск се препоръчва ЕС да одобри сделката, като Жан-Клод Юнкер написа, че \"преговарящите страни постигнаха споразумение за преработен протокол за Ирландия/Северна Ирландия и за преразглеждане на Политическата декларация\".Премиерът Борис Джонсън също заяви, че Великобритания и Европейският съюз са се споразумели за \"страхотна\" нова сделка за Брекзит и призова британските законодатели да я одобрят през уикенда.\"Имаме страхотна нова сделка, която да ни върне контрола\", написа Джонсън в Туитър.\"Сега парламентът трябва да одобри новата Брекзит сделка в събота, за да можем да преминем към други приоритети като разходите за живот, Национална служба по здравеопазване, насилието и престъпността в страната\", допълни той.Демократическата юнионистка партия на Северна Ирландия обаче обяви, че не е променила позицията си и не може да подкрепи сделката, предложена от Борис Джонсън и Европейския съюз.", "date": "2019.10.17", "title": "EС и Великобритания постигнаха сделка за Брекзит"}
{"url": "http://www.cross.bg/taekyondo-kralev-federatziya-1615752.html", "text": "/КРОСС/ Министърът на младежта и спорта Красен Кралев се срещна с президента на Световната таекуондо федерация д-р Чонг Уон Чо. Повод за визитата на д-р Чо у нас е предстоящият кръг от сериите Гран При по олимпийско таекуондо.Събитие от подобен ранг се организира за първи път в България. Най-добрите 32-ма състезатели във всяка олимпийска категория ще спорят за отличията в столичната зала “Ефе” от 18 до 20 октомври. Надпреварата носи голям брой точки за ранглистата, по която ще се определят участниците в Токио през 2020 г.Министър Кралев и Чонг Уон Чо обсъдиха развитието на таекуондо в глобален мащаб, както и ефектът от гостуванията на специалния отбор за демонстрации по света. Миналата година тимът беше приет на аудиенция при Папа Франциск във Ватикана, а сега гостува и у нас с визити във Варна, Бургас и София.“България за първи път е домакин на толкова силен турнир с ранг G4 и ще се опитаме да популяризираме този спорт. Като част от програмата на Олимпийските игри към таекуондо има огромен интерес от страна на децата в нашата страна”, зави министър Кралев пред своите гости.Следващата година България ще бъде домакин на Световното първенство за младежи и девойки, което ще се проведе от 14 до 18 октомври, както и на Генералната асамблея на Световната таекуондо федерация.На срещата присъстваха генералният секретар на централата Хос Рафати и президентът на Българската федерация Слави Бинев.Кралев връчи плакет на ММС на д-р Чо за приноса му към развитието на българското таекуондо. От своя страна гостите изразиха благодарност за оказваното от Министерството съдействие за организирането на големите международния надпревари.В Гран При турнира, на който домакин е София, ще се включат и 8 български състезатели - Владимир Далаклиев, Калоян Бинев, Митко Джорджев, Теодор Здравков, Йордан Колев, Божидар Аврамов, Ванеса Маркова и Емилия Тасева. ", "date": "2019.10.17", "title": "Министър Кралев се срещна с президента на световното таекуондо (СНИМКИ)"}
{"url": "http://www.cross.bg/noemvri-taiifyna-otlozhen-1615756.html", "text": "/КРОСС/ Планираният за 22 октомври парад по случай възкачването на престола на новия японски император Нарухито ще бъде отложен за 10 ноември заради последиците от тайфуна Хагибис.Решението е на правителството в Токио.За опазването на сигурността по време на парада е необходим значителен човешки ресурс.Властите обаче трябва да насочат усилията си за преодоляване на щетите от тайфуна, който в края на миналата седмица отне живота на близо 80 души, посочи обществената телевизия  Ен Ейч Кей.", "date": "2019.10.17", "title": "Парадът за интронизацията на японския император е отложен за 10 ноември"}
{"url": "http://www.cross.bg/oktomvri-drama-zhyrito-1615757.html", "text": "/КРОСС/ Голямата награда на \"CинеЛибри 2019\" за най-добра литературна адаптация, съпроводена с изящна статуетка, отиде при кинематографичния шедьовър \"Изпепеляване\" на режисьора Лий Чанг-донг, създаден по мотиви от разказа \"Горящият хамбар\" от сборника \"Изчезването на слона\" на Харуки Мураками. Председателят на журито Кристоф Ламбер връчи наградата на Христо Христозов, разпространител на филма за България. Почетна грамота за майсторска литературна адаптация получи класираната на второ място биографична драма \"Заличено момче\" на реж. Джоуел Еджъртън по мемоарната книга на американския писател и ЛГБТ активист Гарард Конли, който беше специален гост. Разтърсващ разказ по действителни преживявания, филмът разглежда травматичните последици от т.нар. конверсионна терапия в Америка.На трето място журито постави \"Продавачът на вестници и цигари\" - нежна, мъдра, сърцераздирателна драма на реж. Николаус Лейтнер по романа на Роберт Зееталер. Филмът разказва за емоционалното и нравствено израстване на един младеж на фона на ескалиращото напрежение в навечерието на нацистката окупация във Виена. Той отдава почит и на таланта на Бруно Ганц, който влиза в образа на Зигмунд Фройд. След церемонията се състоя премиерна прожекция на психологическата драма \"Тази, която не съм\" с Жулиет Бинош.Кино-литературният фестивал продължава до 20 октомври. Зрителите имат възможност да гледат наградените филми, както и част от продукциите извън конкурсната програма, да присъстват на галавечери на Унгария, Ирландия, Япония и Германия.Среща с изтъкнатия израелски писател А. Б. Йехошуа по повод българската премиера на романа \"Жената от Йерусалим\" ще се състои днес, 17 октомври, в Дома на киното.На 20 октомври ще разберем и кои са заглавията, отличени в конкурса за късометражен филм, реализиран съвместно с TatraTea.Церемонията ще се състои в кино \"Люмиер Лидл\" от 19 ч. Победителят ще получи диплом и парична награда в размер 2000 лв.", "date": "2019.10.17", "title": "Фестивалът \"СинеЛибри\" отличи най-добрите"}
{"url": "http://www.cross.bg/facebook-sriva-sotzialna-1615768.html", "text": "/КРОСС/ Най-голямата социална мрежа в света - Facebook, се срина, като сайтът не работи на територията на целите Балкани. Най-много сигнали за проблеми идват от Гърция, а на второ място се нарежда България. Впечатление прави, че освен Балканите от срива е засегнат Киев, както и Кавказ.Не са ясни причините за срива, но се предполага, че най-вероятните причина са малки ъпдейти.Любопитен факт е, че проблемът не засяга всички, а само някои потребители.Причините за срива не са ясни, но от Facebook правят всичко за бързото му отстраняване.Другата социална мрежа на Марк Цукърбърг - Instagram, продължава да работи.", "date": "2019.10.17", "title": "Facebook се срина"}
{"url": "http://www.cross.bg/varna-klisarova-plan-1615775.html", "text": "/КРОСС/ Експертният съвет по архитектура и градоустройство към кмета на Варна трябва да бъде възстановен, е позицията на кандидата на БСП за кмет на морския град проф. Анелия Клисарова.Според нея основната му задача ще бъде осъвременяването на Общия устройствен план на града, както и разглеждането на всички важни проекти.Ясно е, че нещата във Варна се правят отзад напред и \"на парче\". Градът се презастроява без визия и цялостен план, смята Клисарова. Според нея има цели новообособени квартали, където няма улици и номера, нито нормални комуникационни връзки и подземна инфраструктура.Във Визията за Варна на БСП е заложено възобновяване правомощията на районните кметове. В момента главният архитект на града отговаря за всяко нещо, включително за преместваемите обекти в пазарчетата по кварталите, а дирекцията в общината не може да спази сроковете, дадени по закон, посочва кандидатът за кмет. От друга страна, районните кметства имат специализирани дирекции и, ако им бъдат върнати правомощията, ще могат да решават проблемите в срок и в услуга на гражданите, е позицията на проф. Клисарова.", "date": "2019.10.17", "title": "Анелия Клисарова иска ясен градоустройствен план за Варна"}
{"url": "http://www.cross.bg/strasbyrg-evropa-iliyana-1615740.html", "text": "/КРОСС/ Вицепрезидентът Илияна Йотова ще бъде гост на тържественото отбелязване на 10-годишнината на Европейската асоциация „Кирил и Методий“ и създаденото към нея Българско училище „Христо Ботев“ в Страсбург. Честването ще се състои на .Посещението на Илияна Йотова в Страсбург започва на . Предвидени са срещи на вицепрезидента с председателя на Европейския съд по правата на човека, с генералния секретар на Съвета на Европа и с генералния секретар на Парламентарната асамблея на Съвета на Европа. През 2019 г. Съветът на Европа чества своята 70-годишнина, а Европейският съд по правата на човека – 60 години от създаването си. Илияна Йотова ще разговаря с български служители в Съвета на Европа и с български студенти в Страсбург.", "date": "2019.10.17", "title": " Илияна Йотова ще бъде гост на честването на 10-ия юбилей на Българското училище „Христо Ботев“ в Страсбург"}
{"url": "http://www.cross.bg/stolichna-obshtina-kaloyan-1615741.html", "text": "/КРОСС/ Парите на хората от данъци и такси трябва да им бъдат връщани под формата на грижа от страна на Столична община. Това каза лидерът на БСП - София и водач на листата на социалистите за общински съветници Калоян Паргов в ефира на БНТ. Той коментира и възможността за повече свобода на районните кметове в управлението на бюджетните средства. Калоян Паргов отбеляза, че това е идея на БСП от над 20 години.\"Има два начина това да се случи, обясни той. - Първият е чисто законодателен. За това обаче липсва необходимото мнозинство в Народното събрание, което да гласува промени в серия от закони. Тоест няма политическа воля в парламента. Вторият е по-лесен. За него е необходима политическа воля в Столичния общински съвет. Защо между 20 и 40% от данъците и таксите, които влизат в централния бюджет от районите, да не бъдат връщани там под формата на инвестиции? Мога да дам конкретен пример. В \"Лозенец\", да речем, сумата от данъци и такси, които плащат живеещите там, е 25 милиона лева. Говоря условно. Защо например 30% от тях да не бъдат връщани в района под формата на инвестиции за ремонт на вътрешнокварталните улици, за облагородяване на междублоковите пространства, за изграждане на детски площадки. Ето така част от данъците и таксите, които гражданите плащат, може да влизат в бюджета на района под формата на капиталови инвестиции. По този начин хората ще видят грижата на Столична община за тях\".Калоян Паргов отново заяви, че БСП няма никакво намерение да вдига данъците и таксите. Според него, бюджетът на Столична община в последните години е напълно достатъчен, а проблемът е в начина на разходването му. Затова е необходима промяна в модела на управление на Столична община и по-ефективно планиране на разходите с цел решаване на конкретни проблеми на хората, обясни той.\"Откакто през 2015 година БСП насочи вниманието към кварталите, кметът Фандъкова все влиза в тях. И до ден-днешен влиза, коментира Калоян Паргов. - Ние нямаме нищо против, че и другите партии експлоатират тази тема. Това показва, че ние сме открили голям проблем, който всички заедно трябва  да решим\".Лидерът на БСП - София направи елементарна сметка за ремонт на километър от квартална улица. Според него, ако всяка година Столична община планира 50 милиона лева в бюджета за ремонт на кварталната инфраструктура, за предстоящия 4-годишен мандат на новия Столичен общински съвет ще бъдат оправени 400 км от уличната мрежа в София.\"Защо да не планираме изграждането на 10 чисто нови детски градини през следващите 4 години? Цената за строителството на една е около 2,5 милиона лева. Така ще имаме малко над 1000 нови места за деца в градините и ще намалим недостига, с който Столична община се бори толкова години и все не може да се справи\", каза Калоян Паргов.Според него, широко разтвореното ветрило за подкрепа на гражданския кандидат за кмет на София Мая Манолова е доказателство за голямата нетърпимост на хората към досегашното управление на Столична община. \"Мая Манолова се заяви в последните години като гласът на народа, коментира Калоян Паргов - Като личността, която обръща внимание и на най-малките проблеми и търси начини да ги решава. Мая Манолова има огромния шанс след 3-ти ноември да продължи да го прави, но вече в ролята си на кмет на София\".Калоян Паргов добави, че провалът в управлението на ГЕРБ в София през последните години се дължи на липсата на прозрачност, професионализъм и грижа за хората. Той се обърна и към служителите в администрацията на Столична община, за да ги успокои, че няма да има \"червена метла\", ако Мая Манолова стане кмет и БСП, а не ГЕРБ, има мнозинство в СОС. \"Знам, че плашат хората с уволнения. Искам да им кажа да бъдат спокойни. Няма нищо вярно в тези твърдения. Професионализмът и експертизата на служителите ще бъдат основен принцип в работата, а не партийната принадлежност\", заяви Калоян Паргов.", "date": "2019.10.17", "title": "Калоян Паргов: Парите на хората от данъци и такси трябва да им се връщат под формата на грижа"}
{"url": "http://www.cross.bg/kmet-radev-plovdiv-1615742.html", "text": "/КРОСС/ „Район Северен е пример за корупционно управление, на което на 27 октомври ще сложим край“, заяви твърдо кандидатът за районен кмет от „БСП за България“ д-р Атанас Баташки.Заедно с кандидата за кмет на Пловдив Николай Радев вчера те посетиха кв. Гагарин и в директни разговори с хората обясниха управленските намерения на пловдивската левица.„Ние няма да даваме напразни обещания, вашите предложения ще залегнат в програмата ни „Пловдив на хората“ – посочи Николай Радев.Жителите на квартала поставиха на кандидатите конкретни искания за по-добре организирано сметосъбиране, за поддържане на междублоковите пространстава, за облагородяването на градинките и ремонт на детските площадки.Тези теми са общовалидни за целия град, но за р. Северен от особено значения са още подмяната на амортизираната ВиК инсталация, почистването на коритото на река Марица, натовареният трафик по северната страна на бул. Марица.„От ден първи на моето избиране ще предприема действия по тези въпроси, защото те са най-важни за качеството на живот в нашия район“, гарантира кандидатът за районен кмет с №56.Николай Радев допълни, че заедно с д-р Баташки имат план за действия, който се различава от всички останали, защото само социалистите са алтернатива на статуквото в Пловдив.Попитан кои са първите три неща, които ще направи когато стане кмет, директорът на Английската гимназия в Пловдив отговори така:„На първо място - спасяването на общинското здравеопазване, тъй като то има социален ефект за хиляди пловдивчани. Това означава оздравяване на МБАЛ „Св. Мина“, диспансерите и ДКЦ-ата. Имаме конкретни решения по темата с лекарите в листата ни. Второто важно решение засяга общинския бюджет. Трябва да преминем към програмно бюджетиране, като нашите първи два приоритета са здравеопазване и образование. Третото е промяна в разпореждането на общината с нейната собственост, като бъдат отменени всички разпоредителни сделки за продаване на общинско имущество и съставяне на ясна програма за управление на общинската собственост.\"", "date": "2019.10.17", "title": "Николай Радев и д-р Баташки в кв. Гагарин: Социалистите сме алтернатива на статуквото в Пловдив "}
{"url": "http://www.cross.bg/rymen-radev-zayavi-1615739.html", "text": "/КРОСС/ \"От развитието на масовия спорт и патриотичното възпитание зависи дали България ще бъде конкурентоспособна нация в бъдеще. Това включва както демографията, здравословния начин на живот, образованието, така и високите технологии и науката в нашата страна\", това заяви президентът Румен Радев при откриването на конференция „Спортът, децата и бъдещето“. Кръглата маса се организира от обществения съвет „Физическо възпитание и спорт“ към президента и е под егидата на държавния глава.Румен Радев призова за развитието на масовия спорт у нас и то от най-ранна детска възраст. Според президента именно масовият спорт изгражда умения и дух, необходими за предизвикателствата на съвременното ежедневие. Бъдещето принадлежи на онези далновидни и активни нации, които не само развиват иновации и високи технологии, но и се грижат за физическото и психическото здраве на гражданите си, заяви президентът. По думите му, животът се превръща в „задъхано състезание“ с растящ стрес, за което са необходими воля, характер, устойчивост, дисциплина, но и чувството за колективен дух. Необходимо е патриотично възпитание и любов към националния химн, флаг и родината, а това върви заедно и със спорта, заяви Румен Радев.Президентът посочи, че конференцията цели да бъдат посочени ефективни начини за подобряване на здравния и психическия статус на младите българи, как да се избегнат вредните фактори и да се подобрят условията за развитието на масовия спорт. Румен Радев отбеляза и ролята на семейството, училището, институциите в тези процеси. „Сега, в ежедневието ни, може да се сблъскваме с много проблеми, но се надявам, че те ще отшумят заедно с хората, които ги създават и консумират със користни цели“, заяви президентът и открои значението на дебата за бъдещето на младите хора и тяхното здраве.В конференцията, която се провежда в Националната спортна академия, участват експерти в областта на медицината, психологията, педагогиката, физическото възпитание, спортни дейци, преподаватели, студенти.В рамките на форума лекторите представят информация за здравния статус и физическата дееспособност на младежите у нас. Ще бъдат обсъдени начините за стимулиране на физическата активност, както и противодействието на агресията в училище, на зависимостите и обездвижването сред децата.", "date": "2019.10.17", "title": "Румен Радев дава старт на инициативата „Спортувай с президента“"}
{"url": "http://www.cross.bg/disha-danailov-samostoyatelno-1615743.html", "text": "/КРОСС/ Стефан Данаилов диша самостоятелно, макар да е интубиран. Дишането му се подпомага от апарат, без да е напълно изкуствено, за което е необходимо да се направи дупка в трахеята му, т. нар. трахеостома. Близките му очакват днес да бъде екстубиран, т. е. да се извади тръбата от гърлото му, с която се подпомага дишането чрез подаване на кислород с определена концентрация, и да се сложи т. нар. назален катетър – малка тръбичка с две дупки пред носа, съобщи „24 часа”, цитирайки близките на актьора.Ако се стабилизира дишането му, това означава много сериозно подобрение. Преди няколко дни той е докаран от Хисаря с много голям белодробен излив след падане.Оттогава е в реанимацията на ВМА. В началото са правили опити за дихателна рехабилитация, но в сряда състоянието му рязко се е влошило и се е наложила интубация.Припомняме, че легендата на българското кино и театър бе приет в лечебното заведение на 9 октомври с усложнения след вирус. Впоследствие стана ясно, че е развил белодробна емболия и е трябвало да му бъде направена пункция.", "date": "2019.10.17", "title": "Стефан Данаилов диша самостоятелно"}
{"url": "http://www.cross.bg/raiiun-reiinolds-bleiik-1615745.html", "text": "/КРОСС/ След като се опитаха да пазят в тайна раждането на бебето си колкото се може по-дълго, Блейк Лайвли и Райън Рейнолдс най-сетне го показаха. Актьорът не се стърпя и сподели умилителна снимка на тях тримата в Twitter.На кадъра, направен в гората, холивудската звезда е прегърнал жена си, като детенцето е между тях.До момента двойката не бе съобщила нито кога точно се е родило бебето, нито от какъв пол е. Сега постът слага край на съмненията – то е момиченце, с което дъщеричките в семейството стават три.Райън зарадва феновете си със снимката и използва вниманието, което получи от тяхна страна, за да ги прикани да гласуват на предстоящите избори: „Кандидатът, за когото ще гласувате на 21 октомври, ще определи политиката, свързана с климата. Горд съм с прогреса през последните четири години“.По-рано Блейк Лайвли и Райън Рейнолдс обявиха в интервю, че децата са смисълът на живота им и искат да имат нормално детство, далеч от светските среди.", "date": "2019.10.17", "title": "Блейк Лайвли и Райън Рейнолдс показаха бебето "}
{"url": "http://www.cross.bg/barselona-grazhdani-izdigane-1615747.html", "text": "/КРОСС/ В оставащите дни до края седмицата се очаква нарастване на напрежението и противопоставянето между протестиращите и органите за поддържане на обществения ред в испанската автономна област Каталуния и столицата й Барселона. За утре е обявена генерална стачка.Ще има шествия на студенти, улични боеве, издигане на барикади, издигане на улични клади и продължителни демонстрации около правителствени учреждения, чието местоположение фактически съвпада с главните туристически зони на големите каталунски градове. преди и по време на обявената за петък генерална стачка. Съветват постоянно пребиваващите в областта български граждани или туристи да избягват районите, в които се организират протестни мероприятия.Генералното ни консулство в Барселона и посолството ни в Мадрид следят ситуацията и са готови да оказват съдействие при необходимост.Българските граждани могат да се свържат с ГК Барселона на телефон: +34 937 969 950, както и на телефона за спешни случаи: +34 619 217 097 и с посолството в Мадрид на телефони: +34 913 455 761; +34 913 456 651 и на дежурния телефон в извън работно време: + 34 678 013 846.", "date": "2019.10.17", "title": "МВнР предупреди българите да не пътуват до Каталуния и Барселона"}
{"url": "http://www.cross.bg/manolova-fandukova-sofiya-1615744.html", "text": "/КРОСС/ „Г-жа Фандъкова и ГЕРБ обещаха да влязат в кварталите, но влязоха в кварталите с багери. Няма да позволя да се пипне нито едно междублоково пространство, градинка, зелена площ или площадка. И всъщност не аз, а вече и гражданите няма да допуснат безобразията, които вие допуснахте с унищожаването на междублоковите терени, градинките и местата за детски градини в кварталите.“ Това заяви гражданският кандидат за кмет на София Мая Манолова в ефира на Нова телевизия, в рамките на предизборния дебат, който медията организира между първите двама претенденти за поста.„И в момента се ограждат парцели в междублоковите пространства, както е пред блок 75 в „Младост“, посочи Манолова.Гражданският кандидат добави, че с промени в Общия устройствен план (ОУП) ще се спрат тези безобразия с презастрояването и ще се обезщетяват собствениците – „тоест това, което Вие не сте направили”, обърна се тя към Фандъкова.„Не ви ли е неудобно след 14 години престой в Общината да ме питате мен колко пари ще трябват, за да има детска градина за всяко дете, сега над 7 000 деца са извън градините и чакат места“, попита още Манолова и категорично заяви, че в нейния 4-годишен мандат като кмет този проблем ще бъде решен. „За 4 години ще осигурим място за всяко дете в ясла и градина, работещи лекарски кабинети по училищата и градините, сигурна среда и безопасност около училищата“, допълни тя.„За да дойдат инвеститори в София, трябва да има почтено управление и чиста от корупция бизнес среда“, каза Манолова в отговор на въпрос на водещите как ще бъдат привлечени големи инвеститори в столицата. „Ще осигурим прозрачна среда за хората и за 4 години 90% от услугите ще станат електронни.“„Обществените поръчки ще са публични и прозрачни, без предварително определени победители в тях“, подчерта Манолова.Тя обеща още в рамките на мандата да не се вдигат данъците на гражданите, а парите да се осигуряват като се намали изтичането им през корупционни схеми за приятелски кръгове. „Ще следя как се харчи всеки лев да  столичани и ще има публична платформа, и гражданите да следят това, за да се спрат разхищенията“, увери Мая Манолова.Тя подчерта, че двете с Фандъкова имат коренно различни концепции за строителството в София. Докато тази на Фандъкова е сгъстяване в центъра и Западна София, то на Манолова визията е за разширение на града на север – чрез т. нар. „Северен град“ – до полите на Стара планина.„Освен това Общината ще изгради инфраструктура, транспорт, пътища. Сега в „Манастирски ливади“ и „Кръстова вада“ няма улици, пътища, детски градини, но има жилищни сгради. Защо това се допусна, г-жо Фандъкова?“, попита Манолова.„Ще направим 4-годишна програма за рехабилитация и изграждане на тротоарите в София“, каза още от мерките на програмата си тя.По една от най-проблемните теми – мръсния въздух в София, Манолова заяви:„Скоро ще се налага да плащаме три пъти за чист въздух. Първо – заради имуществените санкции, които Еврокомисията ще наложи на България. Второ – за мерки за подобряване качеството на въздуха. И трето – за лекарства за нашите деца.“Според нея трябва да се предприемат мерки срещу горенето на отпадъци, да се сменят инсталациите, които замърсяват околната среда и редовно да се мият улиците. „Енергийните помощи не трябва да се дават в дърва и въглища. Трябва да се въведе и „бял билет“ – безплатен градски транспорт в дните с най-мръсен въздух“, каза още Манолова.„Най-голямата лъжа в кампанията е това, че г-жа Фандъкова сама взима решенията за управлението на София“, заяви Мая Манолова на въпрос за найголямата лъжа в кампанията.Манолова бе категорична, че за разлика от нея се гордее с резултатите си като омбудсман и че сама взима решенията си. „Нямам началник, нямам ментор, който да ми казва какво да правя. Отговарям пред съвестта си и пред гражданите“, каза още Манолова. ", "date": "2019.10.17", "title": "Мая Манолова към Фандъкова в дебат: „Обещахте да влезете в кварталите, но го направихте с багерите“ (СНИМКИ)"}
{"url": "http://www.cross.bg/protzenta-trump-italiya-1615730.html", "text": "/КРОСС/ Доналд Тръмп призова Рим да увеличи разходите си за отбрана. Това стана на среща с италианския президент Серджо Матарела в Белия дом.Държавният глава на Съединените щати каза, че Рим харчи само 1,1 процента от брутния си вътрешен продукт за отбрана, далеч от заложената цел от 2 процента за страните-членки на НАТО. В същото време, той изрази удовлетворение, че Италия се е съгласила да купи 90 чисто нови американски изтребители Ф-35.Тръмп приветства италианските инвестиции в САЩ и американските в Италия, но се оплака, че търговският дефицит с Италия е 20 процента от целия търговски дефицит на САЩ с ЕС.Матарела коментира, че напрежението в сферата на търговията не е от полза за никого и нарече контрапродуктивна практиката да се налагат мита.", "date": "2019.10.17", "title": "Тръмп призова Рим да увеличи разходите си за отбрана"}
{"url": "http://www.cross.bg/hindliyan-nyama-neshta-1615728.html", "text": "/КРОСС/ Степан Хиндлиян, председател на Националния клуб на привържениците на ПФК \"Левски\" заяви, че познава хората от агитката, предизвикали расисткия скандал по време на футболния мач между националните отбори на България и Великобритания.Според него обаче самият скандал е силно преекспониран и той не желае да се говори за дребните неща, като това дали ги познава и кои са тези фенове, а желае да говори за големите и важни неща, като например защо изобщо в България се стига до такива настроения: А може ли някой да каже на хората, които управляват държавата, да не правят ксенофобски и фашистки изказвания, попита Хиндлиян.Според него трябва да се случи нещо в държавата, за да видим, че има проблем и да започнем да си прехвърляме вината. \"Фокусирали сме се върху поведението на отделна група от хора, които са били на стадиона. Никой обаче не се пита защо има такива настроения\", повтори пред Нова телевизия въпроса си председателя на фенклуба.Той посочи и сериозния проблем - футболът вече не носи нищо, няма култура, няма семейство, няма масов спорт и призова, де са погледне какво се случва във футболните клубове и как те се управляват. \"Футбол няма, той е изпразнен от съдържание.\"Степан Хиндлиян е чул всякакви коментари, включително че случаят е режисиран и някакви хора са взели пари. \"Въпросът е кой е режисьорът\", пита той и продължи: Дали става въпрос за Британската футболна асоциация, или за българското правителство, или пък някой, който иска да отклони вниманието преди изборите?Степан Хиндлиян завърши с това, че всички обръщат внимание на случаи като този, но никой не отразява добрите неща, които феновете на футболни отбори правят.", "date": "2019.10.17", "title": "Шеф на футболен фенклуб зове да си поговорим за възпитанието и семейството"}
{"url": "http://www.cross.bg/konkevich-aleksandur-sili-1615738.html", "text": "/КРОСС/ Паметна плоча, посветена на първия командващ на Българския военен флот - капитан-лейтенант Александър Конкевич, бе открита днес върху фасадата на Флотската кула в Русе.\"Александър Конкевич е първият офицер, поставил основите на българските военноморски сили. За нас това е изключително важно събитие - по този начин да отдадем почит към живота и делото на този офицер\", обясни заместник-командирът на Военноморските сили флотилен адмирал Георги Пенев.Дунавската флотилия е създадена в Русе година след Освобождението, като датата 12 август 1879 г. е смятана за рождена дата на Българския военноморски флот. Основател и първи командир на \"Дунавска флотилия\" в периода 1879-1883 г. е капитан-лейтенант Александър Конкевич. Той основава и Машинната техническа школа - първото техническо училище в България, което е предшественик на Висшето военноморско училище.Флотилен адмирал Георги Пенев коментира, че Военноморските сили на България днес са в добро състояние, позволяващо изпълнение на поставените задачи.\"Справяме се успешно с предизвикателствата на днешната среда на сигурност. Участваме активно в учения, тренировки, операции на НАТО и Европейския съюз, доколкото позволява въоръжението, с което разполагаме. Имаме визия за развитие и проекти за модернизация, които са в ход\", каза флотилен адмирал Георги Пенев. ", "date": "2019.10.17", "title": "Откриха паметна плоча на първия командващ на Българския военен флот"}
{"url": "http://www.cross.bg/kaufland-zelenchytzite-plodovete-1615731.html", "text": "/КРОСС/  Kaufland България издаде енциклопедия, посветена на свойствата на плодовете и зеленчуците, чието съдържание е оформено с експертната подкрепа на екип от Александровска болница. Целта на изданието е чрез образите на любимите на потребителите  да представи по атрактивен начин на най-малките членове на семействата внимателно подбрани и съгласувани с професионалисти любопитни факти. Изданието е оформено визуално с елементи на комикс с цел да поднася информацията по интересен и лесен за разбиране начин от децата.„Здравословното развитие на децата е винаги актуална тема. Важно е да възпитаваме здрави деца, като това е неразривно свързано с разнообразния и балансиран начин, по който се хранят. Добре е менюто им да съдържа плодове и зеленчуци, които те не винаги предпочитат. Затова инициативи като  са ефективен и полезен инструмент, с който да стимулираме вниманието и желанието на децата към качествената и полезна храна“, коментира специалистът от Александровска болница, диетолог и председател на Българското сдружение за проучване на затлъстяването и съпътстващите го заболявания доц. д-р Теодора Ханджиева-Дърленска.Енциклопедията на  е част от мащабната кампания, с която Kaufland България, като доверен партньор на българските семейства, превръща плодовете и зеленчуците в любими съмишленици именно на най-малките и част от менюто им. От януари до началото на октомври 2019 г. търговската верига отчита продажби от близо 70 милиона килограма плодове и зеленчуци.В 80 страници изданието надгражда това, което всички вече знаят за Чико Банана, Двойната Чери, Кивинг и техния суперотбор, с информация за техните хранителни съставки и свойства и произход, като допълва с интересни и любопитни научни факти и развенчава широко разпространени митове за плодовете и зеленчуците.Енциклопедията на  е разработена от творческата агенция Noble Graphics и илюстраторът и керектър дизайнер Максим Калякин. Може да бъде открита във всички хипермаркети Kaufland в страната. ", "date": "2019.10.17", "title": "Kaufland България издаде енциклопедия за свойствата на плодовете и зеленчуците"}
{"url": "http://www.cross.bg/gurlo-bolno-otvara-1615729.html", "text": "/КРОСС/ Болките от възпаленото гърло винаги съпътстват настинката и грипа. Въпреки че следваме съветите на специалиста и прилагаме нужната терапия, има някои натурални лекове, които могат да помогнат да облекчим по-бързо неразположението. Така например, хапване на чесън с храната, гаргари със солен разтвор или сода за хляб разтворена във вода, чай от лайка, са само част от тях.Градински чай обикновено използваме в кулинарията, но също така трябва да знаем, че той се предлага и под формата на чай. Освен че има приятен вкус, градинският чай може да облекчи различни възпалителни състояния, което го прави и подходящ за болно гърло.От друга страна, ехинацеята също се препоръчва при настинки и грип за повишаване на имунитета. Освен това, билката намалява възпалението и се бори с бактериите. Как да си помогнете при болно гърло? Не забравяйте да пиете чай от двете билки, но охладена отварата от тях може да ползвате за гаргара.Кокосовото масло има редица ползи за здравето, включително намалява възпалението и дискомфорта при болно гърло. Според изследвания, тази суперхрана може да помогне в борбата с инфекцията, като действа успокояващо на лигавицата на гърлото.Добавяйте от него към чай, кафе, какао или хапнете малко количество от него. Внимавайте, защото в по-големи количества може да ви подейства слабително.Джинджифилът е билка с противовъзпалителни и антибактериални действия, които могат да помогнат за облекчаване на възпаленото гърло, кашлицата. Ако страдате от болки в гърлото, пригответе си отвара от обелен корен от джинджифил. След като се охлади, правете гаргара с нея по няколко пъти на ден. Чай и отвара може да си направите като в 500 мл вода сложите едно малко парче от обеления корен. Нека ври 5-10 минути. Прецедете, добавете малко лимонов сок и мед и изпийте като топла напитка.Ароматна и с невероятен вкус, канелата е подправка богата на антиоксиданти, като има и антибактериално действие. Не пропускайте да я добавите към назначената ви от лекар терапия, когато сте с настинка или грип. Пригответе си златно мляко, топло мляко с мед и канела или ароматизирайте чая си с нея.Чудесна билка, с чиято отвара може да правите гаргара и така да намалите възпалителните процеси. Още за ползите за здравето от женското биле, може да прочетете тук.", "date": "2019.10.17", "title": "5 натурални лека при болно гърло  "}
{"url": "http://www.cross.bg/bulgariya-sofiya-vsichki-1615733.html", "text": "/КРОСС/ Преди две години, малко след подписването на Договора за добросъседство с тогавашната Република Македония, премиерът Бойко Борисов използва така често споменаваните от него пътища, за да даде пример за една от най-важните възможности, ако документът се прилага и София и Скопие работят заедно: българите и македонците да ходят на кратка почивка в съседната държава бързо и без проблеми и по-лесно да се опознават.С фокуса върху сближаване на хората от двете страни на границата и икономическите ползи от договора и присъединяването към ЕС София напипа рядко споменавания проблем: Балканите далеч не са толкова ирационални, колкото някои биха искали да обяснят за целите на новинарските си материали.За гражданите по-важно от \"големите проблеми\" на историята е как живеят в ежедневието. Враждебността между отделни групи или народи обикновено следва от социално-икономическите лишения, застоя, грубото политическо инженерство от центровете на властта. Политици, които разделят, има навсякъде в региона и извън него, а за техните избиратели, ако са им осигурени условия и стандарт, това не е най-голямата грижа. В крайна сметка това трябваше да е и ядрото на Европейския съюз – мир и просперитет за всички. Няма причина държавите на Балканите да са изключени от това – днес времената за Европа са трудни, но утре корабът може да потегли в по-добра посока.София имаше трезва позиция, с разбиране, че балканците, като всички, искат по-добро бъдеще. Минаха две години и тя постави условия.Не е изненада, че за Скопие имаше и по-важни неща – голямото внимание бе не към София, а към Париж и Берлин, заради преговорите с ЕС. Разбира се, президентът Стево Пендаровски коментира темата - нарече позицията вътрешна работа на България. Направи го и премиерът Зоран Заев - за идентичност в 21-и в. не се преговаря, макар че Скопие трябва да внимава, докато чака дата за преговори, и да разбира София, където се готвят за местни избори.Не всички реакции бяха толкова хладнокръвни. \"България показа червен картон на Северна Македония,\" написа агенция \"Мета\" и нарече началото на октомври една от \"най-горещите седмици, които е имала (Северна) Македония от независимостта си досега\". Може би Българияиронично пише електронното издание МКД. Има се предвид Антифашисткото събрание за народно освобождение на Македония, което решава да провъзгласи македонска държава и македонски език на 2 август 1944 г. в манастира \"Прохор Пчински\". Посочени са документи с обидни определения за България като \"тази гнусна слугиня на империалистическа Германия\" (още едно напомняне колко безплодно е която и да било страна да търси днес със задна дата сметка за военновременна пропаганда, създадена именно за да насъсква хората едни срещу други).За самите условия се каза много. Десетки интелектуалци се обявиха срещу рамковата позиция и надменния ѝ тон; сякаш България не е признала Северна Македония за суверенна държава и изразът \"по-малък брат\" предполага, че може да ѝ говори наставнически, без да зачита елементарни правила в езика на дипломацията (дори голяма част от тревогите да са основателни и да изискват българска реакция, не е това начинът да се заявяват). Не се спомена, че част от \"острите\" предложения на България вече са правени от Заев; той сам предлага терминът \"български фашистки окупатор\" да се замени в учебниците, макар и не по начин, който би се харесал в София.Вероятно и още може да се каже. И най-ревностните противници на \"македонския език\", за който София иска да не се говори официално в Европейския съюз с тези думи, трудно могат да оспорят, че отстояването на такава позиция по исторически или лингвистични причини в официален дипломатически дискурс не е смело разчупване на политическата коректност, аподхранили не без основание мита за \"ирационалността\". Ако македонският е просто диалект от езиковедска гледна точка, нима това означава, че бошняци, сърби и хървати трябва изведнъж да сменят имената на езиците си, защото били почти едно и също? И как ще ги кръстят? А черногорският, който преди две години получи сертификат, че е отделен език, от Международната организация за стандартизация? Държавност и език са тясно преплетени в тази част на света, а ползите от чужди опити това да се промени не са еднозначни и само подхранват лоши чувства от двете страни на границата (по ирония на съдбата в движението за признаване на четирите езика за един основна роля играят не политици, а историци).Но не условията са проблемът, а това, което България пропуска, докато се занимава с тях.Докато проучвания сочат, че България внезапно се е превърнала в неприятел за пълнолетните македонци, Скопие прави всичко възможно, за да разшири политическия си и дипломатически кръгозор – още се поправят щетите от десет години изолация при Никола Груевски. Заев призова Гърция да поведе Балканите (роля, за която сама намекваше България по време на европредседателството). Това не заличава връзките и със старите съседи: само преди седмица Заев бе в Нови Сад за среща с албанския си колега Еди Рама и сръбския президент Александър Вучич за полагане на основите на \"малък Шенген\" - всъщност организация, която от система за бързо преминаване през границата може да прерасне в съюз, напомнящ на Европейския.Докато експерти допускат, че \"малкият Шенген\" може да е руски проект в белградски одежди, трудно може да се възрази на мотивацията, с която Заев обясни участието си след срещата: \"Твърде дълго чакахме някой да направи нещо за нас.\" Той добави, че тримата биха искали да покажат, че \"Балканите не са буре с барут\". С други думи – че са рационални като всички останали.Топли са отношенията с Турция, а вече цитираната анкета на \"Евротинк\" сочи Съединените щати за \"най-приятелска държава\".Така, докато вътрешнополитически дебатът и в Скопие привидно се вътри около балканските клишета (идентичност, минало и други), \"политическият връх\", както е македонският термин, мисли за алтернативи. Почти всички международни експерти по Балканите от последно време предупреждават: ако страните западно от България не получат европейската перспектива, за която (някои по-успешно, други - още не съвсем) работят,дори само заради близостта със съюза, ще го направят. Последиците за живота и интереса на гражданите, а и за сигурността (включително на България), няма да са еднозначни. Освен това в македонския случай отрицателно решение се очаква да дестабилизира политиката - още една такава криза Борисов със сигурност не би искал на прага си. И без това гледа с тревога към Турция, от чиито възможности (за разлика от тези на Северна Македония), изглежда, се страхува.Изправена пред опасността френско вето днес отново да я отклони от посоката ѝ, Северна Македония се нуждае от България повече от всякога, и то не защото Скопие било малкото братче на София. Протегнатата ръка на Заев преди две години бе израз не на капитулацията на малка държава, а зов за помощ след десетилетие застой, в което на гражданите бе отнета възможността (като всички останали на планетата) да се стремят да живеят по-добре.Ако София не откликне или се отдръпне от тази протегната за по-тясно сътрудничество ръка, друг ще я поеме. Не е задължително да е Пекин или Москва; може да е Белград или Атина. И тогава жалко за България, чийто народ смята Северна Македония за близка до сърцето си и (досущ като край Вардар) разговорно ползва само старото ѝ име.", "date": "2019.10.17", "title": "Как България спря да разбира Балканите?"}
{"url": "http://www.cross.bg/pleven-iionchev-grada-1615732.html", "text": "/КРОСС/ \"Плевен е нашият дом, да го подредим\", това призова кандидатът на \"БСП за България\" за кмет на Плевен Илиян Йончев пред БТВ. По думите му приоритетите на левицата в града са свързани с инвестициите, инвестиционната среда и инфраструктурата, тъй като тротоарите и пътищата са в окаяно състояние. \"Обещаваме да променим Плевен, за да бъде един по-добър град за живеене. Плевен не е просто централната градска част\", коментира Йончев.Кандидатът на левицата в Плевен обърна внимание на \"феномен\", породен от безработицата в града - той обясни, че много хора са извозвани с автобуси към други населени места, например към Ловеч, където работят. Относно \"Кайлъка\", той заяви, че е бил областен управител и е наясно с тежестите, които носи паркът: \"Предлагам на всички кандидати да се обединим и в следващия общински парламент да поискаме парк \"Кайлъка\" да стане общинска собственост с гласуван бюджет\".\"Като областен управител, тогава кметът на града беше от партия ГЕРБ, издействахме 2 милиона лева за строителството на спортната зала в града по публична инвестиционна програма, също така и 3 милиона за Факултет по фармация, който е факт. Недоумявам защо през следващите 5 години правителството не отпусна останалите средства на Плевен за залата\", заяви още кандидатът на \"БСП за България\" за градоначалник.На въпрос от социалните мрежи, зададен към Йончев и свързан с мерките, които той би предприел в качеството си на кмет по отношение на незаконни двуетажни ромски къщи, построени в с. Буковлък, той отговори, че там има и нерегламентирани сметища и че ще бъдат взети мерки, за да бъде всичко законно. ", "date": "2019.10.17", "title": "Илиян Йончев, кандидат-кмет от БСП за България: Плевен е нашият дом, да го подредим"}
{"url": "http://www.cross.bg/suobshti-tyrskata-trump-1615736.html", "text": "/КРОСС/ Президентът на САЩ Доналд Тръмп е изпратил писмо до президента на Турция Реджеп Ердоган на 9 октомври, в деня, в който започна турската операция в Сирия, с молба да не „бъде глупак“, съобщи CNN като цитира части от документа.„Нека да сключим добра сделка! Вие не искате да носите отговорността за безмилостните убийства на хиляди хора и аз не искам да нося отговорността за унищожаването на турската икономика - но ще го направя. Вече ви дадох да усетите малко от това със случая с пастора Брансън“, пише Тръмп на Ердоган. „Не бъдете упорит човек. Не играйте глупака“, се казва в писмото.Кореспондентът на CNN съобщи, че автентичността на писмото е потвърдена от говорителя на Белия дом Стефани Гришам.Турският президент Реджеп Ердоган на 9 октомври обяви старта на операция „Извор на мира“ в Северна Сирия срещу ПКК и ИДИЛ. Турската авиация атакува град Рас ал Айн и няколко други сирийски града на границата на двете страни. По-късно беше обявено началото на наземната част на операцията. В събота турското Министерство на отбраната съобщи, че турската армия и сирийската въоръжена опозиция поемат контрола над Рас ал Айн.", "date": "2019.10.17", "title": "Тръмп е писал на Ердоган с молба да не „бъде глупак“ с операцията в Сирия"}
{"url": "http://www.cross.bg/-godishna-zhena-dvizhenie-1615734.html", "text": "/КРОСС/ 64-годишна жена е загинала след катастрофа на пътя Белослав - село Разделна. Това съобщиха от полицията във Варна.Инцидентът е станал тази сутрин около 8.00 часа. 39-годишна водачка на лек автомобил „Рено“ по време на движение губи контрол над автомобила си, навлиза в лентата за насрещно движение и се блъска в микробус „Мерцедес\".Вследствие на инцидента 64-годишна жена, пътуваща в автомобила, е починала в болнично заведение. При катастрофата има и четирима ранени, чието състояние се изяснява.Причините, довели до сблъсъка, се разследват от органите на реда.", "date": "2019.10.17", "title": "Жена навлезе в насрещното, уби един, четирима са в болница"}
{"url": "http://www.cross.bg/artemida-lynata-nasa-1615735.html", "text": "/КРОСС/ Правителството на Япония взе решение страната да се присъедини към програмата на НАСА за колонизиране на Луната, която прeдвижда кацане на лунната повърхност през 2024 година, съобщи агенция Киодо.Решението ще бъде официално обявено да края на тази година. НАСА съобщи, че новата програма по усвояването на Луната е получила названието \"Артемида\". Тя ще се състои от три етапа.През есента НАСА обяви, че новата програма за усвояване на Луната е получила названието Артемида. Тя ще се състои от три етапа. \"Артемида 1\" предвижда непилотиран полет на космическия кораб \"Орион\" около Луната и завръщането му на Земята, заплануван за втората половина на 2020 година. Вторият етап - \"Артемида 2\" си поставя за цел прелитане около естествения ни спътник с екипаж на борда през 2022 година. Мисията \"Артемида 3\" предвижда кацането на Луната на астронавти през 2024 г.", "date": "2019.10.17", "title": "Япония влиза в лунната програма на НАСА"}
{"url": "http://www.cross.bg/svlachishta-trys-magnityd-1615737.html", "text": "/КРОСС/ Броят на загиналите при вчерашното земетресение в Южните Филипини с магнитуд 6,3 нарасна на петима души, а десетки са ранени, съобщиха властите, цитирани от ДПА.Трусът разтърси Северен Котабато и съседни провинции и предизвика свлачища и пожар в търговски център.При падане на предмети, срутване на стени или затрупване на къщи от свлачища са загинали две момиченца на 2 и 7 години и майка с дете, а един мъж получил сърдечен удар.През изминалата нощ друго земетресение с магнитуд 5,3 удари източната провинция Давао. Филипинските сеизмолози казаха, че това не е вторичен трус и че до момента няма данни за пострадали или щети.", "date": "2019.10.17", "title": "Пет жертви след силния трус във Филипините"}
{"url": "http://www.cross.bg/imame-mineralna-banya-1615718.html", "text": "/КРОСС/ \"Централната минерална баня в София трябва да бъде запазена като такава\", това каза в интервю за обзорното предаване „Това е България“ на Радио „Фокус“ Милка Христова, втора в листата на общинските съветници на „БСП за България“. Според нея това безценно за здравето на софиянци богатство може да бъде още източник на приходи и да разкрие нови работни места. „Нашата столица разполага с две уникални природни богатства. Това е зеленото злато, което имаме като Витоша, и течното злато, което имаме като минерални води. В програмата, която имаме като политическа сила, в раздел „Екология“, запазването на Централната минерална баня и възстановяването на останалите бани е едно от основните ни намерения и решения, които смятаме да изпълним. За нас минералната вода е ценна преди всичко като придобивка за възстановяване здравето на гражданите. Очаквам с помощта на софиянци, да получим и тяхното одобрение, и още в следващия бюджет да залегнат средства, ако трябва, за организиране на ", "date": "2019.10.17", "title": "Милка Христова: Централната минерална баня в София трябва да бъде запазена"}
{"url": "http://www.cross.bg/evropa-svobodite-bili-1615720.html", "text": "/КРОСС/ Над 500 хил. евро субсидии, предоставени от Европейския парламент на две паневропейски политически групи (вече несъществуващи), са били използвани не по предназначение от техните членове според Европейската служба за борба с измамите (ОЛАФ), предаде \"Ройтерс\".Разследването на ОЛАФ е започнало през 2015 г. по подозрение за измами и нередности, извършени от дясното Движение за Европа на свободите и демокрацията и асоциираната с него Фондация за Европа на свободите и демокрацията (и двете вече не съществуват), които получавали грантове от ЕС между 2012 и 2015 г., припомня \"Ройтерс\".Парите били предназначени за информационни кампании за Европейския съюз, но според датски медии са били използвани за политическа реклама на отделни партии.Лидер на Движението за Европа на свободите и демокрацията в периода 2014-2015 г. беше евроскептикът Мортен Месершмит от Датската народна партия, който като тогавашен президент е одобрил част от изразходваните средства. Групата включваше също партии от Италия, Гърция и други.\"Нашето категорично очакване е, че нищо криминално не може да бъде открито в начина, по който сме изразходвали парите\", каза Месершмит, сега депутат в датския парламент, пред агенция \"Ритцау\". По думите му неговата партия е готова да реимбурсира средствата на ЕП, ако е необходимо. Подкрепата за Датската народна партия, някога втората сила в националния парламент, спадна от 21 процента на парламентарните избори през 2015 г. до по-малко от 9 процента на вота през 2019 г.ОЛАФ е предала разследването на властите в Италия, Гърция и Дания.Движението за Европа на свободите и демокрацията и асоциираната Фондация са били използвани от членовете им за незаконно облагодетелстване - собствено или за други, в ущърб на финансовите интереси на Европейския парламент, заяви службата. Според нея ЕП е понесъл загуби от общо 583 047 евро, като 127 626 евро са възстановени.Датският прокурор за международни и икономически престъпления потвърди пред \"Ройтерс\", че е получил доклад от ОЛАФ и трябва да реши дали това е база за по-нататъшно разследване.", "date": "2019.10.17", "title": "Злоупотреба с евросредства"}
{"url": "http://www.cross.bg/obshtinata-horata-produlzhavame-1615719.html", "text": "/КРОСС/ - Имаме самочувствието да застанем пред хората от общината и да заявим: \"Изпълнили сме предизборните обещания от 2015 г.\". Поехме ангажимент хората активно да участват в управлението на общината и създадохме \"Обществен съвет\", чието мнение тежи в обсъждането на бюджета и други общественозначими теми, подехме инициативата \"Каварненци предлагат - кметът изпълнява\". Искахме да възстановим доверието на хората в кмета и смятам, че го направихме - над 900 души минаха само в приемния ден на кмета. Създадено е и от 2017 г. работи обещаното общинско предприятие за озеленяване, поддържане на парковете и ниско строителство. В него са ангажирани 55 души целогодишно, като 20 от тях са от селата в общината и работят там. Безплатен транспорт до морето през лятото, още по-добри условия в пенсионерските клубове и непрекъсната грижа - за това поехме ангажимент пред хората по време на срещите ни през миналата седмица.- За разлика от общата за страната картина, туризмът в нашата община бележи сериозен ръст. През 2015 г. туристите са били 20 хил., а през т.г. са 60 хил. души. За 4 години туристическият данък от 50 хил. се увеличи на 180 хил. лв. Изградихме в курортната зона водопровод и канализация (години наред на плажа нямаше вода), декинг алея на плажа. Подобренията на курортната зона продължават. - Много е направено, но безспорно ни чака и много работа, за да имаме община, в която да живеем спокойно, да имаме работа и добри доходи, децата ни да получат добро образование, здравеопазването и социалните дейности да отговарят на съвременните изисквания. Средната възраст на нашата листа е 44 г. - това са млади, мотивирани, енергични хора, готови да работят за общината.Продължаваме да подкрепяме общинската болница, която през мандата е подпомогната с над 2 млн. лв. Ако това не беше сторено, нямаше да има болница, която да обслужва каварненска и шабленска община. Но сме изправени пред проблема с кадрите. Неотдавна предложих общината да плаща за специализацията на шестимата каварненски младежи, които учат медицина във Варна с условие след завършване 5 години да работят в болницата в родния си град. Но с гласовете на съветниците от ГЕРБ предложението бе отхвърлено. Продължаваме да подкрепяме дейността на болницата, ще продължим да осигуряваме мобилни лекарски групи и периодични профилактични прегледи за социално значими заболявания на хората по селата. Планираме създаване на социално общинско предприятие в подкрепа на възрастните хора по селата.Друга важна стъпка ще бъде разширяване на дейността на общинското предприятие \"Чиракман\", като включим в нея сметопочистване и сметоизвозване. Това ще стане след като през ноември 2020 г. изтече договорът със сегашната фирма за чистотата. Общината вече задели пари за купуване на нова техника. Така не само ще намалим с 50% разходите по почистването и извозването на сметта, но и ще разкрием нови работни места, а и контролът ще бъде по-ефективен.Работим по приемане на общ устройствен план, продължаваме работа по разработване и приемане на подробни устройствени планове, които не допускат презастрояване в общината. Необходимо е и запазване на всички зелени зони, предвидени в устройствените планове и увеличаването им. Продължаваме да изграждаме и поддържаме съвременна пътна, улична и тротоарна мрежа. ", "date": "2019.10.17", "title": "Нина Ставрева: Продължаваме заедно за Каварна"}
{"url": "http://www.cross.bg/bulgapiya-ayup-cvoge-1615722.html", "text": "/КРОСС/ Фиpмитe \"ΠBБ Πayъp Бългapия\" AД и BEЦ \"Cвoгe\" AД мoжe би ca изтoчeни c oбщo 40 млн. eвpo, пocoчи aĸциoнepът в пъpвaтa Жeлю Гaнчeв пo вpeмe нa пpecĸoнфepeнция, пpeдaдe \"24 чaca\". Бизнecмeнът e пoдaл cигнaл зa тoвa дo пpoĸypaтypитe в Бългapия и Итaлия.Πo-paнo пpeз гoдинaтa Гaнчeв cтaвa минopитapeн coбcтвeниĸ в \"ΠBБ Πayъp Бългapия\", cлeд ĸaтo зaĸyпyвa 42% oт ĸoмпaниятa, ocтaнaлият дял oт ĸoятo e coбcтвeнocт нa итaлиaнcĸитe ĸoмпaнии Dоlоmіtі, Аlреrіа и Fіnеѕt. Cлeд влизaнeтo cи в бopдa нa диpeĸтopитe, бизнecмeнът нayчaвa зa cдeлĸи мeждy двeтe \"ΠBБ Πayъp\" и BEЦ \"Cвoгe\", ĸoитo cпopeд нeгo ca cĸлючвaни нa цeни, знaчитeлнo пo-виcoĸи oт пaзapнитe.Koнĸpeтнo тoй пocoчвa, чe ca били изплaтeни 15 млн. лв. зa cтpoитeлcтвoтo нa вoднoeлeĸтpичecĸи цeнтpaли нa p. Mapицa, ĸoитo изoбщo нe ca били пocтpoeни. Koмпaниятa c итaлиaнcĸa coбcтвeнocт \"Инжeĸтop coнд Бългapия\" пъĸ пoлyчилa 22 млн. лв., oт ĸoитo 7 млн. лв. ca били нacoчeни ĸъм дpyжecтвa, cвъpзaни c пpeдcтaвитeли нa бopдoвeтe нa диpeĸтopитe нa \"ΠBБ Πayъp Бългapия\" и BEЦ \"Cвoгe\".Гaнчeв дaвa зa пpимep и дpyгa cдeлĸa - мeждy BEЦ-a и \"Koмпaниятa зa eнepгeтиĸa и paзвитиe\", пpи ĸoятo пoчти пoлoвинaтa oт плaтeнитe cpeдcтвa ca вpъщaни oт втopaтa ĸъм \"Бългapия инжeнepинг\", ĸoятo e coбcтвeнocт нa глaвния изпълнитeлeн диpeĸтop нa BEЦ \"Cвoгe\" Πлaмeн Дилĸoв, ĸoйтo e чacт и oт бopдa нa диpeĸтopитe нa \"ΠBБ Πayъp Бългapия\". Бизнecмeнът пocoчвa, чe cxeмитe зa изтoчвaнe нa вoднoeлeĸтpичecĸaтa цeнтpaлa ca били в xoд oт тpинaдeceт гoдини.Издaниeтo пocoчвa, чe \"ΠBБ Πayъp Бългapия\" cъвмecтнo c oбщинa Cвoгe пoлyчиxa финaнcиpaнe oт Eвpoпeйcĸaтa бaнĸa зa възcтaнoвявaнe нa paзвитиe нa cтoйнocт 75 млн. eвpo зa пocтpoявaнe нa дeвeт вoднoeлeĸтpичecĸи цeнтpaли pycлoв тип пo p. Иcĸъp. Oбщaтa cтoйнocт нa нaчинaниeтo, зaпoчнaлo oщe пpeз 2006 г., бeшe 115 млн. eвpo, ĸaтo дo мoмeнтa paбoтят caмo пeт oт цeнтpaлитe, a cтpoeжът нa дpyги чeтиpи e зaмpaзeн. Caмият пpoeĸт, нapeчeн \"Cpeдeн Иcĸъp\", ce извъpшвa oт BEЦ \"Cвoгe\". ", "date": "2019.10.17", "title": "BEЦ „Cвoгe“ и \"ΠBБ Πayъp Бългapия\" мoжe дa ca изтoчeни c 40 милиoнa eвpo"}
{"url": "http://www.cross.bg/yaponiya-taiifyna-tass-1615721.html", "text": "/КРОСС/ Японският автомобилостроител Subaru спря работния процес в единствения си завод в Япония, намиращ се в град Ота (централна префектура Гума - бел.ТАСС), заради необходимостта да приведе в порядък производството след тайфуна \"Хагибис\", предаде ТАСС.Доставките на автомобилни компоненти за сглобяване на конвейер бяха нарушени заради лошото време. Според предварителните прогнози работата на завода ще бъде възстановена в обичайния си режим не по-рано от 25 октомври.Заводът в префектурата Гума произвежда около 60 процента от цялата автомобилна продукция на компанията, което е около 650 000 автомобила годишно.Броят на загиналите в Япония в резултат на тайфуна \"Хагибис\", който удари Япония на 12 октомври, нарасна до 75 души. Единайсет души са изчезнали, а над 220 са пострадали. Най-голям брой загинали и пострадали има в префектурите Фукушима и Мияги, на североизток от основния остров Хоншу, както и в префектура Канагава, която е долепена към Токио от югозапад, посочва ТАСС.", "date": "2019.10.17", "title": "Тайфунът спря дейността на единствения завод на Subaru в Япония"}
{"url": "http://www.cross.bg/batkov-fytbolen-mihaiilov-1615724.html", "text": "/КРОСС/ \"Като че ли основната идея беше чрез расисткия скандал да бъде постигната желаната промяна в Българския футболен съюз\".До това заключение стигна бившият собственик на футболен клуб \"Левски\" Тодор Батков пред БНТ. Повод за думите му е оставката на председателя на Българския футболен съюз Борисов Михайлов, подадена след двубоя на стадион \"Васил Левски\", при който България падна с 0:6 от Англия и влезе в световните медии с расистки изпълнения от страна на агитките. Според Батков хората са на мнение, че БФС е затворено общество, което живее само за себе си и не полага достатъчно грижи за футбола. Хора идват и си отиват, но промяната се очаква да бъде за добро, смята Тодор Батков.Той смята, че оставката на Борислав Михайлов трябва да бъде решена на конгрес и да има период от време, преди всичко и най-вече да се избере президент. \"Формално устава не го познавам, но не мисля, че който и да е от заместниците има мандата, доверието, да управлява БФС до края на пълния мандат, до 2022 г.\", каза Батков. Според него оставката може да бъде приета от Изпълкома и да се свика конгрес.Бившият футболен бос призова да не бъде анатемосван Борислав Михайлов, защото като президент на БФС е направил много за българския футбол във ФИФА и УЕФА, както и че е направил забележителна кариера. Батков не познава евентуалния спрягания за следващ кандидат за президент на БФС Атанас Фурнаджиев, но се надява, който и да бъде избран, изборът да е без манипулации и да е честен.Според него футболните фенове влияят на политиката на собствениците на футболните клубове. Именно поради тази причина бившият футболен бос се оттеглил от футбола. По думите на Батков има законодателство (за футболното хулиганство - б.р.), което трябва да се прилага. Той настоява хората, които създават безредици на стадионите, да им бъде забранявано да посещават футболни мачове. ", "date": "2019.10.17", "title": "Расистките обиди на мача с Англия били за промяна в БФС"}
{"url": "http://www.cross.bg/dulg-petzeciya-ppotzenta-1615723.html", "text": "/КРОСС/ Hиcĸитe лиxви oĸypaжaвaт ĸoмпaниитe дa пoeмaт oщe дълг и тoвa cъздaвa oпacнocт oт бoмбa c чacoвниĸoв мexaнизъм нa cтoйнocт $19 тpилиoнa в cлyчaй нa peцecия, пpeдyпpeди Meждyнapoдният вaлyтeн фoнд, цитиpaн oт Тhе Guаrdіаn.Oцeнĸaтa нa инcтитyциятa глacи, чe пoчти 40 пpoцeнтa oт ĸopпopaтивния дълг в oceм дъpжaви - CAЩ, Kитaй, Япoния, Гepмaния, Beлиĸoбpитaния, Фpaнция, Итaлия и Иcпaния - нямa дa мoжe дa бъдe oбcлyжвaн, aĸo cлeдвaщaтa peцecия e дopи нaпoлoвинa тoлĸoвa cepиoзнa, ĸoлĸoтo тaзи пpeди дeceтилeтиe.Бaзиpaнaтa във Baшингтoн opгaнизaция ce oпacявa, чe нaтpyпвaнeтo нa дълг пpaви cвeтoвнaтa финaнcoвa cиcтeмa изĸлючитeлнo yязвимa и пpeдyпpeждaвa дъpжaвитe дa нe пoвтapят гpeшĸaтa oт нaчaлoтo нa xилядoлeтиeтo, ĸoгaтo пpeдyпpeдитeлнитe знaци зa пaзapeн ĸpax бяxa игнopиpaни.Meждyнapoдният вaлyтeн фoнд пpeдyпpeждaвa oщe, чe цeнитe нa aĸциитe в CAЩ и Япoния ca нaдцeнeни, a ĸpeдитният cпpeд нa oблигaциoннитe пaзapи - ĸoмпeнcaциятa, ĸoятo инвecтитopитe иcĸaт cpщey pиcĸa - изглeждa твъpдe ниcъĸ, aĸo ce взeмe пpeдвид cъcтoяниeтo нa cвeтoвнaтa иĸoнoмиĸa.Πo дyмитe нa aвтopa нa пocлeдния дoĸлaд, пpи нaпoлoвинa пo-cлaбa peцecия cпpямo тaзи oт 2007-08 г., дългът, ĸoйтo ĸoмпaниитe дължaт и пo ĸoйтo нe мoгaт дa пoĸpият лиxвитe c пeчaлбaтa cи, мoжe дa нapacнe дo $19 тpилиoнa, или oбщo 40 пpoцeнтa oт oбщия ĸopпopaтивeн дълг в иĸoнoмиĸитe, вĸлючeни в изcлeдвaнeтo. ", "date": "2019.10.17", "title": "МВФ: В световната икономика тик-така $19-трилионна бомба"}
{"url": "http://www.cross.bg/vurha-severna-irlandiya-1615725.html", "text": "/КРОСС/ Британските и европейските преговарящи работиха до късно през нощта в четвъртък с надеждата да представят в последната минута договорена сделка за Брекзит на лидерите на ЕС, които се събират на кратка европейска среща на върха, съобщи АФП.И двете страни заявиха, че са близо до намиране на общи положения за договор, който да гарантира, че Великобритания ще напусне контролирано европейския блок, от който е част от почти половин век.Но преговарящите трябваше да изгладят различията си за това как управляваната от Великобритания Северна Ирландия ще остане под европейския ДДС режим. Също така не е ясно дали британският премиер Борис Джонсън ще успее да продаде сделката у дома.Преговарящият от страна на ЕС Мишел Барние заяви, че е имало „добър напредък и работата продължава“, преди да информира за среднощната среща водещи евродепутати. Но други европейски източници предупредиха, че това не е свършената сделка. Те предположиха, че Джонсън се бори да спечели подкрепата на своите съюзници от Демократична партия на Северна Ирландия.Източник от ЕС заяви, че предполагаемото споразумение „е нестабилно политически в Лондон“. Но Даунинг Стрийт отрече информациите, че Демократичната партия на Северна Ирландия ще бъде проблем и заяви, че в Брюксел трябва да се доработят някои подробности.Европейски представители, близки до преговорите, заявиха, че споразумение е малко вероятно за една нощ, но че посланиците на ЕС ще се срещнат в четвъртък сутринта отново, преди 28-те лидери на ЕС да пристигнат за двудневната си среща на върха.Брюксел обаче остава скептичен, че окончателният правен текст може да бъде завършен преди края на срещата на върха, но лидерите могат първо да дадат политическото си одобрение, за да отворят пътя за обвързващо правно споразумение, което ще бъде финализирано през следващите седмици.Междувременно лидерите от ЕС се надяваха, че срещата на върха може да се размине с проблема Брекзит и да се съсредоточи също върху дебата за бюджета на ЕС, поканата за започване на преговори със Северна Македония и Албания и кризата в отношенията с Турция. Европейските лидери също смятаха да решат дали да дадат одобрението си за изготвяне окончателен договор за напускане с Великобритания.„Основите на споразумението са готови и на теория бихме могли да приемем тази сделка с Великобритания и да избегнем хаоса и нещастието, свързани с неконтролирано, хаотично напускане“, заяви Доналд Туск, президент на Европейския съвет, за полската TVN24.Британският премиер Борис Джонсън пък е заявил пред министрите от кабинета си, че „има възможност да се осигури добра сделка, но ние все още не сме постигнали договорка и остават нерешени проблеми“, заяви говорител на Даунинг стрийт.Двудневната среща на върха на ЕС трябва да започне късно в четвъртък, но въпросът за Брекзит може да бъде отложен до петък, ако текстът на споразумението се нуждае от повече работа върху него.Британския правителствен доклад, публикуван в сряда, добави тежест на опасенията от икономически срив в случай на излизане от без сделка, прогнозирайки намаляване на 45-65% в търговията с континента до една година.На този фон британският министър по въпросите на Брекзит Стивън Баркли настоя: „Ние сме решени да напуснем на 31 октомври. Смятаме, че най-добрият начин да постигнем това е със сделка, за да напуснем гладко и подредено“.По-интензивните преговори бяха възобновени тази седмица, след като Великобритания смекчи позицията си за митническия статут на провинция Северна Ирландия, за да постигне споразумение преди срещата на върха.Дипломатически източник от ЕС каза за АФП, че съгласно сделката, която се договаря, Северна Ирландия ще остане в ДДС регламента на ЕС, за да се осигури безпроблемна търговия с Ирландия, която е член на ЕС. Това обаче ще изисква нов механизъм, тъй като Обединеното кралство ще работи със собствените си правила за ДДС.", "date": "2019.10.17", "title": "Сделката за Брекзит – основна тема на срещата на върха на ЕС"}
{"url": "http://www.cross.bg/erdogan-oktomvri-regylirane-1615727.html", "text": "/КРОСС/ Прессекретарят на руския лидер Дмитрий Песков заяви, че руският президент Владимир Путин и турският президент Реджеп Тайип Ердоган възнамеряват да обсъдят сирийското регулиране на преговори в Сочи на 22 октомври.„Ще го направят“, каза Песков, потвърждавайки плановете на двамата лидери да включат дискусия по въпросите за сирийското регулиране.По-рано турската президентска администрация обяви, че Ердоган възнамерява да посети Сочи на 22 октомври.На 15 октомври Владимир Путин покани Ердоган в Русия по време на телефонен разговор.Руският президент Владимир Путин ще обсъди с турския си колега Реджеп Тайип Ердоган, който ще пристигне в Сочи на 22 октомври, въпроси за сирийското регулиране, заяви говорителят на руския лидер Дмитрий Песков пред РИА Новости.", "date": "2019.10.17", "title": "Путин и Ердоган ще обсъдят сирийско регулиране в Сочи на 22 октомври"}
{"url": "http://www.cross.bg/barselona-nasilieto-prizova-1615726.html", "text": "/КРОСС/ Сблъсъци между протестиращите и полицията избухнаха в близост до сградата на Съвета на вътрешните работи на Каталуния в Барселона, съобщи телевизия 24 Horas.Протестиращите замерят служителите на реда с бутилки и камъни. Наложи се полицията да използва палки, за да изтласка хората, причиняващи безредици.По-рано няколко хиляди души се събраха на митинг в Барселона, свикан по инициатива на радикалната организация „Републикански комитети по отбрана“. Множеството хвърляше тоалетна хартия – символ на вярването им, че „в автономната общност“ трябва много да се почисти “.", "date": "2019.10.17", "title": "Отново сблъсъци в Барселона (СНИМКИ)"}
{"url": "http://www.cross.bg/zayavi-kaning-putnitzi-1615754.html", "text": "/КРОСС/  Екоактивисти нарушиха тази сутрин железопътния транспорт в Източен Лондон. Стигна се и до физическа конфронтация между ядосани пътници и протестиращ в метрото, предаде Ройтерс.Британската транспортна полиция заяви, че е реагирала на инциденти в Шадуел, Стратфорд и Канинг таун, в района на лондонския финансов район Канари уорф.На разпространени в социалните мрежи видеокадри се вижда как демонстранти разпъват транспарант на протестната организация \"Бунт срещу унищожението\" върху спрял влак на лондонското метро в Канинг таун, след което един от тях бива замерян с храна и издърпан с физическа сила от покрива на влака от пътници.\"Вече са извършени арести, а служителите работят за бързото възстановяване на движението на влаковете\", заяви полицията.На 7 октомври \"Бунт срещу унищожението\" организира поредица от прояви на гражданско неподчинение, за да изтъкне рисковете от климатичните промени и изчезването на все повече растителни и животински видове.В сряда лондонската полиция заяви, че е арестувала 1642 души, откакто са започнали протестите.", "date": "2019.10.17", "title": "Екоактивисти нарушиха железопътния транспорт в Лондон"}
{"url": "http://www.cross.bg/fransoa-edyard-baba-1615746.html", "text": "/КРОСС/ Мъж ще съди Бъкингамския дворец, за да докаже, че е законен наследник на трона. Според него, баба му е имала връзка с крал Едуард VIII, съобщава британският вестник Mirror.73-годишният Франсоа Гратлифу, който два пъти досега безуспешно е искал ДНК проба от кралица Елизабет II твърди, че семейството му е изхвърлено от кралската кръвна линия в началото на 20-ти век, след специална среща. Мъжът твърди, че баща му, Пиер-Едуард е роден в резултат на афера между тогавашният принц на Уелс и баба му Мари-Леони Гратлифу – френска шивачка.Но според Франсоа, Пиер-Едуард никога не е намерил пътя си към трона, след като кралят абдикира заради натиск от кралското семейство и британското правителство. Това означавало, че семейството му е изгубило земя, титли и богатство и сега 73-годишният мъж търси начин баба му да бъде включена в историята.Но Франсоа смята, че граждански иск все пак може да бъде внесен срещу самия Бъкингамски дворец, който е административния център на монархията.Пенсионерът, който според Mirror, поразително прилича на крал Едуард VIII, твърди, че баща му не е имал никакъв интерес от получаването на компенсации. Той просто искал да бъде включен в историческите книги, които трябвало да бъдат пренаписани в частите им, където е необходимо, за да отразят мястото на семейството му в линията на кралете.„Баща ми и аз не сме имали директни претенции към трона след абдикацията на Едуард, което също е предотвратило наследниците му да станат крале, Гратлифу е можело да станат най-малко благородници. Като последният от семейство Гратлифу, бих искал да предприема необходимите действия, за да запазя наследството и да хвърля светлина върху един от най-големите секс скандали в наше време“, казва пенсионерът.Той е поискал ДНК проба от кралицата два пъти – през 2004 и 2013 година, но безуспешно. Тази седмица Франсоа, който живее в Португалия, е писал до Бъкингамския дворец за трети път с искане за помощ. Сега твърди, че ако и последната му молба бъде игнорирана, ще бъде принуден да предприеме правни действия и да предизвика разследване. „Не моля двореца за пари, титла или власт, а само да признаят самоличността на баща ми и обстоятелствата около раждането му. Ако още един път откажат да сътрудничат, което почти съм убеден, че ще се случи, тогава с удоволствие ще потърся правна помощ и ще позволя на най-големия кралски секс скандал в историята да се разиграе публично в съда“.Собственото проучване на Франсоа започва малко след смъртта на Пиер-Едуард през 1994 година. Войникът никога не е разкрил на Франсоа самоличността на дядо му, а само му бил казвал, че „имало някой много известен, на когото не му било позволено да се ожени за баба ти“.След случайна забележка от бивша приятелка, че Франсоа много прилича на херцога на Уиндзор /титлата която Едуард приема след абдикацията си/, той започва да търси из семейните архиви „липсващата брънка“ в родословното си дърво.Франсоа смята, че Едуард и баба му са се срещнали в лунапарк в Париж и са продължи отношенията си цели две години, когато Едуард успява да се откъсне от военните си задължения. Но когато през 1915 година Мари-Леони забременява, Едуард прекратява връзката им и си купува мълчанието й. Парите й помогнали да стане една от водещите френски модни дизайнери почти за една нощ, трансформирайки я от бедна в луксозна шивачка.Детето е родено през 1916 година и съгласно френската традиция е обичайно да му се дава второ име, което е името на бащата, а в случая то е „Едуард“.Франсоа проучва семейните архиви в кметството на Париж и установява, че баба му не е обявила името на бащата на Пиер-Едуард в акта му за раждане. И за да е още по-интересно, майката на Франсоа е получила скъпа гривна с диаманти и часовник при раждането му през 1946, базирани на ексклузивен дизайн, създаден за херцога на Уиндзор. Подобен часовник, собственост на херцогинята на Уиндзор, е бил продаден на търг през 2011 година за 268 000 британски лири.Пред вестник Mirror, Бъкингамският дворец е отказал коментар по случая.", "date": "2019.10.17", "title": "Мъж ще съди Бъкингамския дворец, за да докаже, че е законен наследник на трона"}
{"url": "http://www.cross.bg/generalniya-direktor-kostov-1615711.html", "text": "/КРОСС/ Очаква се днес Съветът за електронни медии /СЕМ/ да вземе окончателното си решение за предсрочното освобождаване на генералния директор на БНР Светослав Костов.С три гласа „за“ и два „въздържал се“ СЕМ стартира миналата седмица процедура за предсрочното прекратяване на мандата на шефа на радиото.До тук се стигна след безпрецедентното спиране на програма „Хоризонт“ за близо 5 часа на 13 септември.От СЕМ дадоха на Костов едноседмичен срок да подаде оставка, но той отказа.За да бъде прекратен мандатът на генералния директор на БНР са необходими 3 от общо 5 гласа.", "date": "2019.10.17", "title": "Днес СЕМ решава съдбата на директора на БНР"}
{"url": "http://www.cross.bg/sustoyanieto-beshe-ninova-1615712.html", "text": "/КРОСС/ Критично остава състоянието на филмовата легенда Стефан Данаилев. В сряда лекарите във военно-медицинска академия го поставиха  в изкуствена кома.Заради затруднения в дишането 76-годишният актьор е бил интубиран, научи  от NOVA свои източници.  От ВМА до момента не разпространяват информация за състоянието му.Снощи лидерът на БСП Корнелия Нинова написа в личния си профил във Фесбук, че стотици хора се обаждат, обезпокоени от новината, че актьорът е в кома. „От седмица съм в непрекъснат контакт с лекарите от ВМА и знам, че те правят всичко възможно. Благодарим им. За съжаление състоянието му е тежко. Моля се от все сърце да се справи. Ламбо, дръж се, миличък. В този труден момент сме до теб и те обичаме“, споделя Нинова.Преди седмица легендата на българското кино и театър беше настанен в интензивното отделение на болницата заради събиране на вода в белите дробове. През август Ламбо бе приет по спешност в болница в Бургас, където му беше направена операция на тазобедрената става.", "date": "2019.10.17", "title": "Остава критично състоянието на Стефан Данаилов"}
{"url": "http://www.cross.bg/kyeri-dimitrov-yspya-1615713.html", "text": "/КРОСС/ Григор Димитров отпадна от тенис турнира в Стокхолм още след първия си сблъсък. В двубой от втория кръг българинът отстъпи пред американеца Сам Куери с 6-7(7), 6-3, 7-6(3) след повече от 2 часа битка на корта.Двубоят бе много равностоен, а в него основна роля изигра сервисът. За съжаление, първата ни ракета не успя да пробие нито веднъж в срещата, а не стигна и до точка за пробив. Американецът пък реализира една от трите си възможности, а освен това заби 25 аса.Двамата „се захапаха” още в първия сет, когато всеки печелеше подаването си и в крайна сметка се стигна до тайбрек. Димитров дръпна уверено, но пропусна четири последователни сет бола. В крайна сметка от шестия опит той успя да затвори сета в своя полза.Във втория сет Куери успя да измъкне труден първи гейм, а след това проби на нула в шестия. Това му бе достатъчно и той затвори втората част с 6-3.В третата решителна част отново не видяхме пробиви. Григор отрази точка за пробив в деветия гейм, докато 198-сантиметровият Куери безпроблемно печелеше началните си удари. В тайбрека американецът поведе убедително и за Димитров нямаше обратно връщане.Хасковлията загуби за първи път от Сам Куери, който до момента имаше само един спечелен сет от трите си двубоя срещу Димитров.", "date": "2019.10.17", "title": "Григор Димитров отпадна в Стокхолм след първа загуба от Куери"}
{"url": "http://www.cross.bg/prokyratyrata-prez-kyoveshi-1615714.html", "text": "/КРОСС/ Eврoпeйcкият пaрлaмeнт утвърди Лaурa Кьoвeши зa eврoпeйcки глaвeн прoкурoр.Рeшeниeтo нa кoнфeрeнциятa нa прeдceдaтeлитe - прeдceдaтeлят нa Eврoпaрлaмeнтa Дaвид Cacoли и лидeритe нa пoлитичecкитe групи, идвa cлeд пocтигнaтoтo прeз ceптeмври cпoрaзумeниe мeжду пaрлaмeнтa и Cъвeтa.Кьoвeши мoжe дa пoeмe пocтa cи. Нeйният мaндaт e 7 гoдини, кaтo ce oчaквa eврoпeйcкaтa прoкурaтурa дa зaрaбoти прeз нoeмври дoгoдинa. Cъвeтът я пoдкрeпи пo-рaнo тaзи ceдмицa.Тя щe бъдe първият ръкoвoдитeл нa прoкурaтурaтa нa EC.Oчaквa ce прoкурaтурaтa нa EC дa зaпoчнe рaбoтa дo крaя нa cлeдвaщaтa гoдинa. Eврoпeйcкитe прoкурoри щe рaзcлeдвaт прecтъплeния c бюджeтa нa EC - измaми, кoрупция, злoупoтрeби c ДДC зa нaд 10 милиoнa eврo. ", "date": "2019.10.17", "title": "Лаура Кьовеши вече е главен прокурор на ЕС"}
{"url": "http://www.cross.bg/siriya-izrazi-severoiztochnata-1615715.html", "text": "/КРОСС/ Съветът за сигурност на ООН изрази безпокойство заради опасността от влошаване на хуманитарната ситуация в североизточната част на Сирия и възможното бягство на бойци на \"Ислямска държава\" от затворите под кюрдски контрол. Изявлението е прието единодушно в Съвета, като в него не се споменава турското настъпление в района, предприето на 9 октомври. Различни източници предават, че сирийската армия е навлязла в град Ракка в североизточната част на Сирия, а руски и сирийски части са в околностите на Кобане на северозапад.Днес се очаква ситуацията в Сирия да бъде обсъдена по време на среща между турския държавен глава Реджеп Ердоган и американския вицепрезидент Майк Пенс.", "date": "2019.10.17", "title": "ООН изрази безпокойство за хуманитарната ситуация в Сирия"}
{"url": "http://www.cross.bg/yaponiya-imperator-vuzkachvaneto-1615716.html", "text": "/КРОСС/ Японското правителство може да отложи празничния парад за възкачването на престола на новия император заради преминалия опустошителен тайфун, съобщи телевизионният канал NHK.„В момента правителството се опитва да постигне съгласие по този въпрос. Това се дължи на необходимостта от предприемане на широкомащабни мерки заради тайфуна „Хагибис“, който мина през Япония миналия уикенд. Парадът – тържественото преминаване на императорската двойка в открита кола след церемонията по официалното обявяване на възкачването на император Нарухито на трона – трябваше да се проведе на 22 октомври.Изключително мощният тайфун „Хагибис“ премина над територията на Япония в събота и неделя, носейки със себе си ураганен вятър със скорост до 215 км/ч и проливни дъждове.Десетки реки излязоха от коритата си, язовири преляха и предизвикаха мащабни наводнения Наводнени жилищни райони в редица населени места. Засегнати са над 10 хиляди домакинства. Тайфунът нанесе най-големи щети в префектурите Фукушима, Мияги, Канагава, Точиги, Сайтама и Нагано. При природното бедствие са загинали 77 души, десет се смятат за изчезнали, а 346 са ранените.В районите на бедствието работят 110 хиляди служители на силите за гражданска защита, пожарната и полицията.", "date": "2019.10.17", "title": "Тайфунът „Хагибис“ отложи парада за възкачването на престола на новия император на Япония (СНИМКИ)"}
{"url": "http://www.cross.bg/pargov-byudzhet-sofiya-1615717.html", "text": "/КРОСС/ \"На всички, които им предстои да влязат в Общинския съвет трябва да знаят, че най-важното нещо, с което се захващаме е подготовка бюджета за следващата година, който е пряко отражение на политиките, които ще изпълнява Столична община през следващата бюджетна година\", това каза лидерът на БСП - София и водач на листата за общински съветници Калоян Паргов в предаването „Още от деня“ по БНТ. Паргов коментира и столичният бюджет, който е в в размер на 1 млрд. 700 млн. лв. \"Казахме, че няма да вдигаме данъците и таксите, защото този бюджет е достатъчен стига да се харчи по-различен начин и ефективно, за да решава конкретни проблеми и то повече отколкото досега. Например, от 2015 г. чуваме, че г-жа Йорданка Фандъкова , която и като зам.-председател на ПП ГЕРБ, не само като кмет на София, звучи доста твърдо в общественото пространство, когато заяви някакъв ангажимент влиза в кварталите. И сега продължава да влиза в кварталите\", добави лидерът на БСП - София. По думите му един километър квартална уличка струва половин милион лева с тротоарите и бордюрите. \"Ако ние всяка година залагаме 50 млн. в столичния бюджет за 4 години, тоест за следващия мандат, ще оправим 400 км квартални улички. Това е един пример за конкретна политика, която има цифрово изражение. Ако ние заложим за следващите години като проекти 10 чисто нови детски градини, които са средно около 2 млн. и половина ще имаме малко над 1 000 места, с което ще намалим недостига\", обясни още Паргов.", "date": "2019.10.17", "title": "Калоян Паргов: Бюджетът е отражение на политиките, които ще изпълнява Столична община"}
{"url": "http://www.cross.bg/otkolkoto-nyakoga-vinagi-1615667.html", "text": "/КРОСС/ \"Ако някога дойде ден, в който не сме заедно, трябва да знаеш някои неща... Ти си по-смел, отколкото вярваш, по-силен, отколкото изглеждаш и по-умен, отколкото си мислиш. Но най-важното нещо е, че независимо дали сме разделени, аз винаги ще бъда там за теб и винаги ще те обичам!\"", "date": "2019.10.17", "title": "Ако някога дойде ден, в който не сме заедно"}
{"url": "http://www.cross.bg/osiya-svetiya-egipet-1615670.html", "text": "/КРОСС/ Свети пророк Осия, син Беериев, произхожал от Исахаровото коляно. В онези времена много израилтяни отстъпили от истинския Бог и като забравили Неговите благодеяния и чудеса, се покланяли на идолите. Но богобоязненият Осия служел на Единия истински Бог, сътворил небето и земята и извел евреите от Египет с крепката Си ръка. Осия наставлявал хората, отпаднали от истината, и с мъдрите си увещания отново ги обръщал към благочестието на дедите.По вдъхновение от Светия Дух Осия много пророкувал за израилския народ.Изобличавайки беззаконните жители на Израилското царство, той му предсказвал големи бедствия от враговете, асирийски плен и после обръщане към Бога.Той предсказал и разпространяването на истинското Богопознание по цялата земя, края на Аароновото свещенство и старозаветните жертви, а също и завръщането на младенеца Иисус от Египет, Неговото възкресение на третия ден и победата Му над смъртта. Всички тези пророчества са записани от Осия в неговата книга, която се състои от 14 глави. Като изречени чрез Светия Дух, всички те се нареждат сред другите боговдъхновени книги на Свещеното Писание.Пророк Осия живял дълги години* и в дълбока старост починал 820 години преди Рождество Христово, и е погребан с мир.", "date": "2019.10.17", "title": "Св. пророк Осия"}
{"url": "http://www.cross.bg/bulgariya-sustoi-zapochva-1615671.html", "text": "/КРОСС/  - Започва Косовската битка - сражение между войските на унгарския управител Янош Хуняди и османския султан Мурад II, състояло се на Косово поле. - Папа Сикст IV създава испанска инквизиция, което е начало на преследването на араби и евреи на територията на Испания.- Томас Мор е назначен за лорд-канцлер на Англия. - Състои се сватбата на Мария Барбара Бах и Йохан Себастиан Бах. - Състои се сватбата на немската аристократка Кристиана Шарлота фон Насау-Отвайлер и ландграфа Фридрих Якоб фон Хесен-Хомбург. - Английският физик и химик Майкъл Фарадей прави успешно изпитване на динамо и открива електромагнитната индукция. - Основан е АФК Съндърланд. - В Детройт е произведен първият автомобил с марка Кадилак. - Първата световна война: Започва битката при Криволак с участие на войски на Франция и България, която завършва с отстъпление на французите на 21 октомври. - Силно земетресение нанася значителни щети в София. - В България е съставено правителство начело с Александър Малинов.- Унгария провъзгласява независимост от Австрия. - Открито е метрото на Мадрид - едно от най-бързите и най-интензивни в света. - След края на Първата световна война българската армия напуска Беломорска Тракия, където се установява протекторат на Антантата. - Ал Капоне е осъден на 11 години затвор за укриване на данъци.- Поради нарастващия антисемитизъм Алберт Айнщайн напуска Германия и се установява за постоянно в САЩ. - Състои се премиерата на американския драматичен игрален филм Господин Смит отива във Вашингтон. - 10 000 акра (40 км²) от площта на Националния парк Акадия в САЩ са опустошени от голям пожар, започнал от боровинково мочурище.- България установява дипломатически отношения с ГДР. - Във Великобритания е открита първата в света атомна електроцентрала. - СССР започва строителството на първата си атомна подводница за оборудване с балистични ракети - К-19. - Майка Тереза е наградена с Нобелова награда за мир. - В Пловдив започва провеждането на Международен телевизионен фестивал - Златната ракла. - Състои се премиерата на българския игрален филм „А сега накъде?\". - В България е съставено правителство начело с Ренета Инджова. - В Германия е намерен оригиналът на списъка на Оскар Шиндлер с имената на 1200 спасени от него евреи. - Започва да излиза българския национален ежедневник Атака. ", "date": "2019.10.17", "title": "17 октомври в историята"}
{"url": "http://www.cross.bg/tema-tazi-pleven-1615705.html", "text": "/КРОСС/  Футболни диагнози - бившият собственик на \"Левски\" Тодор Батков; Колко часа работи българинът без пари? Изчисленията на работодатели и синдикати; България, Турция и Европа - посланик Хасан Улусой специално за БНТ; Тежестта на лекотата - Стефан Вълдобрeв за музиката и смисъла; Местни избори 2019: Георги Славов в битката за Ямбол; Какъв ще е новият общински съвет в София? Борис Панкин, кандидат на \"Движение 21\"; Битката за Плевен: Основните претенденти за кметския пост - от Плевен специалното предизборно студио на \"Тази сутрин\" по bTV.Поканени са четирима основно претенденти - Георг Спартански - настоящият кмет, Илиян Йончев от БСП, Мирослав Петров от ГЕРБ и Калин Поповски от ВМРО. ", "date": "2019.10.17", "title": "Теми и гости в сутрешните блокове на телевизиите на 17 октомври"}
{"url": "http://www.cross.bg/chasa-provede-zala-1615706.html", "text": "/КРОСС/ От 09:00 часа в зала „Проф. Марин Дринов\" на БАН, ще се проведе международната конференция на тема: актуалните проблеми в изучаването на нематериалното културно наследство и приносът на учените от БАН в прилагането на Конвенцията на ЮНЕСКО от 2003 г.От 10.00 часа, в ректората на Национална спортна академия „Васил Левски\" президентът Румен Радев ще открие конференция „Спортът, децата и бъдещето\" с участието на водещи експерти в областта на медицината, психологията, педагогиката, физическото възпитание.От 10.00 часа, в ректората на Национална От 13:00 часа в централата на ПП АБВ на улица „Врабча\"-23., ще се проведе пресконференция на партията.От 10:30 часа зам.-кметът на София Дончо Барбалов ще посети 5 МБАЛ, където със средства на СО е закупена и функционира нова медицинска апаратура.От 14.00 часа в Гербовата зала на „Дондуков\" 2 президентът Румен Радев ще награди с отличия шестима изтъкнати българи.От 14.00 часа на редовен брифинг на Централната избирателна комисия във връзка с подготовката и произвеждането на изборите за общински съветници и за кметове, насрочени на 27 октомври 2019 г.От 15.30 часа президентът Румен Радев ще се срещне на „Дондуков\" 2 с генералния секретар на „Репортери без граници\" Кристоф Делоар.От 11.00 часа в карето между улиците „Хилендар\" Александър Стамболийски\" № 24 ще се състои официалното откриване на нова детска площадка, изградена от Общината с финансовата подкрепа на „ЧЕЗ Електро България\" АД.От 12.30 ч. в Голямата зала на хотел „Адмирал\" в курорта „Златни пясъци\" ще се проведе пресконференция по повод Годишната национална конференция МОРЕ -Мултидисциплинарни Онкологични Разговори и Екстракти.От 16.30 часа в Обредния дом, Българска търговско-промишлена палата организира официално откриване и тържествено освещаване на къща „Иван Грозев\", ще бъде представена експозиция за живота и дейността на карловския предприемач и индустриалец Иван Грозев.От 14:30 часа на алея „Баш Бунар\", Световен ден на ходенето се организира в Ловеч.От 10:00 часа в зала „Панорама\", ще се състои обучение от страна на ЦИК към Общинските избирателни комисии (ОИК) във връзка с провеждането на изборите за общински съветници и кметове на 27 октомври 2019 г.В 09.30 часа в централния офис на ГЕРБ ще се състои пресконференция с участието на народния представител и член на ИК на ГЕРБ Менда Стоянова, кандидата на ГЕРБ за кмет на Пловдив Здравко Димитров, председателя на СДС Румен Христов и Тони Симидчиева от СДС - Пловдив.От 11.00 часа в зала „Свети Георги\" на Областна администрация Русе ще се проведе заседание на Постоянно действащата междуведомствена областна епизоотична комисия.От 09.00 часа в Сесийната зала на Общината ще се проведе заседание на Общинския съвет.От 10.00 часа в 101 Алпийски полк ще се проведе ден на отворените врати.От 11.00 часа от площад „България\" до площад „Свобода\" ще се проведе ученическа лекоатлетическа щафета „107 години от Освобождението на Родопите\".  ", "date": "2019.10.17", "title": "Предстоящи събития в страната за 17 октомври"}
{"url": "http://www.cross.bg/rodeni-na-oktomvri-1615707.html", "text": "/КРОСС/ , изпълнителен директор на \"Каолин\" АД;, поет;, съучредител на Народна партия \"Свобода и достойнство\", бивш депутат;, музикант и композитор;, писател и сценарист;, бизнесмен, бивш депутат;, председател на Националната пациентска организация;, адвокат; ", "date": "2019.10.17", "title": "Родени на 17 октомври"}
{"url": "http://www.cross.bg/prioritetite-obsudyat-pravitelstvenata-1615710.html", "text": "/КРОСС/ Министър-председателят Бойко Борисов ще участва в заседанието на Европейския съвет, което ще се проведе на 17 и 18 октомври в Брюксел, съобщиха от правителствената пресслужба. Държавните и правителствени ръководители ще обсъдят дългосрочния бюджет на ЕС, приоритетите за следващите 5 години и Брекзит. Това съобщиха от правителствената информационна служба.Финландското председателство на ЕС ще информира относно планираните дискусии в Съвета по прилагането на Стратегическия дневен ред, а новоизбраният председател на Европейската комисия Урсула фон дер Лайен ще бъде поканена да представи приоритетите на новата Комисия.Европейските лидери ще обсъдят международните аспекти на борбата с изменението на климата, предвид предстоящата през декември в Сантяго де Чили 25-та Конференция на страните по Рамковата конвенция на ООН относно изменението на климата. Въпросът за миграцията също ще бъде във фокуса на вниманието на европейските лидери.", "date": "2019.10.17", "title": "Бойко Борисов ще участва в заседанието на Европейския съвет"}
{"url": "http://www.cross.bg/politziyata-izyasnyava-obstoyatelstvata-okolo-intzident-v-stolichniya-zhk-dianabad-1615709.html", "text": "/КРОСС/ Към 17.40 часа, от тел. 112 в СДВР е получен сигнал за ранен мъж в жилище в квартала. Към адреса незабавно са били насочени полицейски служители и екип на Спешна помощ. По първоначални данни, 34-годишен мъж, с рана в областта на врата е откаран за оказване на медицинска помощ. На мястото е предприет оглед и оперативно-издирвателни действия за установяване на извършителя.", "date": "2019.10.17", "title": "Полицията изяснява обстоятелствата около инцидент  в столичния ж.к. „Дианабад“   "}
{"url": "http://www.cross.bg/chasa-vsega-tryd-1615708.html", "text": "/КРОСС/ - България вдига офертата за \"Фолксваген\". Отново се намесва и Румъния; - СРС-та хванаха съдии да уреждат мачове; - Съдиите във ВСС поискаха оставката на Лозан; - Родната индустрия съкращава работни места; - Финансовият министър изкара над 150 000 българи по-богати; - „Патриотичен\" вицепремиер скандално сравни ултрасите с екоактивистите; - Задържаха шестима за расизма срещу Англия; - Рибата скача пет пъти от морето до кръчмата;- Излишният Лозан Панов; - Купуваме 9 пъти по-малко нови коли от германците; - Избор! До 40 дни ясно кой ще строи първата национална детска болница у нас;- Футболът влезе и в дебата за София, централната тема обаче е чистият въздух; - Здравко Димитров: Пловдив стига по заплати София, ако станат част от общината икономическите зони; - Даниел Панов: Проектираме нова индустриална зона между Велико Търново и Момин сбор; - Съдят болници за неверни диагнози; - В България и Италия разследват източване на € 40 млн. от вецове; - Нов транспортен скандал разтресе София предизборно; - България е получила от ЕС 300 млн. евро за бежанците; - Фандъкова модернизира градския транспорт с 217 млн. лв.; - Николай Пловдивски митрополит: Разделяй и владей\" е имперска политика и е неприятна за нашата църква; - Генералният директор на \"Дойче веле\" Петер Лимбург: Ситуацията в БНР е класически пример какво се случва, когато се смесят ролите на журналисти и политици; - Марин Киров, юрист: Реакцията на ВСС е безпрецедентна, Панов е преминал всички граници;в.Сега - Стайко Стайков, председател на управителния съвет на Българската асоциация на собствениците на земеделски земи (БАСЗЗ): \"Цените за отчуждаване на терени за пътища са далеч под пазарните\"; - Зорница Русинова, зам.-министър на труда: 4000 семейства с безплатни бавачки; - Оливие Маркет, президент на Американската търговска камара в България (АмЧам), пред „Труд\": България и САЩ ще развиват отношенията си в секторите отбрана и енергетика; - За „българския\" и „английския\" расизъм; - Проверки, но не само от дъжд на вятър; - „И другаде има проблеми\" не е оправдание да не решаваме нашите;- Хайверената корупция на горките висши магистрати*; - Лекарски грешки могат да доведат до фалита на болници; - Респект се печели по-трудно от мач; - Добри момчета винаги поздравяват; - Надежда Петкова, кандидат за кмет на Добрич от ГЕРБ: Трябва да работим, така че градът ни да се благоустроява; ", "date": "2019.10.17", "title": "Преглед на печата за 17 октомври"}
{"url": "http://www.cross.bg/tyrizma-rust-plovdiv-1615784.html", "text": "/КРОСС/ „Пловдив е сред най-важните центрове за устойчиво развитие на туризма в България особено когато говорим за културно-исторически, балнео-, СПА, винен, гурме продукт. След създаването на самостоятелното Министерство на туризма и благодарение политиката на правителството на премиера Борисов досега област Пловдив бележи 12% стабилен ръст\", това заяви министърът на туризма Николина Ангелкова на дискусия в града на тема „Пловдив – център за развитие на туризма 2020-2030 г.“, организирана от Съвета по туризъм-Пловдив и Организацията за управление на Тракийския туристически район.Тя съобщи, че от началото на годината до август включително в местата да настаняване с поне десет легла в област Пловдив са пренощували общо близо 373 хил. туристи, което е 6,5% ръст спрямо същия период на рекордната 2018 г.Реализираните нощувки са общо над 743 хил. с ръст 4,5%, а приходите от тях възлизат на повече от 36 млн. лв. – 8,1% ръст. Несъмнен принос за тези резултати има и инициативата „Пловдив – европейска столица на културата 2019“.", "date": "2019.10.17", "title": "Ангелкова: Пловдив има огромен потенциал да привлече високи хотелски брандове"}
{"url": "http://www.cross.bg/camerata-kvarto-myzika-1615773.html", "text": "/КРОСС/ Музикантите от Кварто Квартет и Софийската филхармония ще бъдат домакини на 25-ти октомври от 19.00ч. в концертна зала България на елитният камерен състав Камерата RCO.Гостуващият ансамбъл е създаден от членове на известния Амстердамски Кралски Концертгебау оркестър (RCO), за да изпълнява камерна музика в множество музикални формации от дует до малък камерен оркестър. Camerata RCO е млад ансамбъл, основан с идеята да разшири за музикантите палитратата от оркестрови изживявания в посока царството на камерната музика. Специален акцент в репертоара на състава е поставен върху класическите и романтични произведения за духови и струнни инструменти. За музикантите от Камерата RCO е също от изключителна важност да поддържат динамични взаимоотношения с композитори от своето съвремие.Любопитен факт е, че музикалните инструментите на членове на Camerata датират от ХVI - XVII век, което също допринася за уникалността и красотата на техните изпълнения.Музикантите от Кралския Концертгебау оркестър, Quarto Quartet и Софийска филхармония за първи път ще се съберат заедно в името на музиката. Програмата на 25-ти октомври е посветена на някои от най-красивите произведения от Меделсон и Бах. Специален гост за този проект ще бъде известната българска флейтистка и солист на Софийската Филхармония Кремена Ачева. Тя ще изпълни соловата партия на флейта в Петия бранденбургски концерт от Й.С.Бах.Съвсем заслужено, музикантите от  именития български камерен състав Кварто Квартет се чувстват достойни домакини на артистите от Camerata RCO. Като идея, концепция и сценично съпреживяване на музикалното битие, двата камерни състава притежават изключително сходство. Този предстоящ концерт обещава да бъде уникално изживяване, безспорна наслада за сетивата, съчетала в едно музиканти от един от водещите симфонични състави в света и нашите звездни музиканти от Кварто.Абсолютната любов към музиката е водещата сила, която кара музикантите от Camerata RCO да отделят време от натоварените си графици като членове на един от най-големите оркестри в света, признат за културен символ на Европа, за да се представят заедно по покана на изключителните музиканти от Кварто Квартет на 25-ти октомври в София.\n\t\t\t\t\tBach - Brandenburg concerto 5Bach - Cantata \"Weichet nur\" BWV 202Bellini - Cavatina di GiuliettaMendelssohn - String Octet  ", "date": "2019.10.17", "title": "Звездите от Кварто Квартет представят музика от Бах и Менделсон на 25 октомври (видео+снимки)"}
{"url": "http://www.cross.bg/malkiya-tishev-nikolaii-1615776.html", "text": "/КРОСС/ Подкрепа към малкия и среден бизнес, изграждането на паркинги, платените зони за паркиране – това бяха основните теми, които жители на комплекс „Зорница“ обсъдиха при разговора си с кандидата на „БСП за България“ за кмет на община Бургас Николай Тишев и кандидатите за общински съветници Живко Господинов, Христо Панайотов, Дафинка Главанска и Стоян Желязков.В програмата ни сме заложили редица мерки, свързани с посочените проблеми. Многократно сме заявявали, че сме за преформатиране на обхвата на синя и зелена зона, изграждането на паркинги, с които може да се реши проблемът с паркирането, а също и за оказването на подкрепа към малкия и среден бизнес, който все по-трудно оцелява, обясни Николай Тишев.За нас е важно да чуем вашите проблеми и въпроси, и заедно да потърсим решенията им, заяви Живко Господинов.", "date": "2019.10.17", "title": "Подкрепа към малкия и среден бизнес обеща Николай Тишев"}
