{"url": "http://www.cross.bg/malta-beshe-brega-1610473.html", "text": "/КРОСС/  Малта е разрешила на 40 мигранти, намиращи се на борда на спасителния кораб на германската неправителствена организация„Морско око\", да слязат на брега съобщава АФП.Валета е организирала разпределението на хората, търсещи убежище, в няколко други европейски държави.Споразумението беше обявено след като мигрантите спасени от кораба „Алан Курди\"в сряда край крайбрежието на Либия, беше отказан достъп до пристанищата в Италия. Италианският вицепремиер и министър на вътрешните работи Матео Салвини категорично отказва достъпът на нелегални имигранти на италианска територия.Мигрантите ще слязат на брега в малтийската столица Валета, а корабът, наречен по името на загиналото 3-годишно сирийче, чието тяло беше изхвърлено на турския бряг преди няколко години, ще остане в международни води. Правителството на Малта все още не е обявило които страни са се съгласили да приемат мигрантите.Португалия обаче обяви, че може да приеме петима души, като Франция, Германия и Люксембург също изразиха желание да помогнат ", "date": "2019.08.04", "title": "Малта разреши на 40 мигранти да слязат на брега "}
{"url": "http://www.cross.bg/vino-shampansko-napitkata-1610470.html", "text": "/КРОСС/  Преди 326 години, на днешния ден бенедиктинският монах Пиер Периньон създава шампанското. Въпреки че първото голямо производство на пенливо вино е около 1535 г. в областта Лиму, Франция, заслуга на Периньон е подобряването на технологията на производство на шампанско вино и неговото качество. Защитено още с договора от Мадрид през 1891 година, само пенливото вино от областта Шампан във Франция може да носи името шампанско. Правилото на шумящата напитката е, че тя се прави в повечето случаи от няколко сорта вино и след вторична ферментация.Френската област, производител на \"немирното\" вино е най-северната в лозарските райони там, и се простира върху басейна на древно вътрешно море. Най-добрите изби за шампанско са около Реймс и Еперне, където и до днес шампанско се прави от сортовете пино ноар, шардоне и пино мюние. След изобретяването на бутилката от дебело стъкло в Англия преди 316 години и съхранението на напитката не е проблем. Интересен факт е, че бутилките, в които са налива шампанското издържат три пъти по-високо налягане в автомобилните гуми, а в зависимост от степента на на добавени захари пенливото вино се дели на няколко категории - сладко, полусухо, сухо, екстра сухо, почти изцяло сухо или изцяло сухо.В България пенливо вино се произвежда на няколко места, като най-голямо е производството в Лясковец, където правят 1/3 от продукта в страната от шардоне, алиготе и димят. Първото шумящо вино \"Искра\" там е тръгнало на пазара през 1959 година. Другото място, където произвеждат популярното пенливо вино \"Искра\" е в Чирпан, а там бялото се появява през 1970 година, а червеното - през 1983 година.Трябва да се знае, че шумящо вино се сервира в тесни и дълги чаши, защото в тях мехурчетата се задържат по-дълго и правят напитката по-приятна за консумация за по-дълго.Подходящата температура за сервиране е между 6-8 градуса. Консумацията на шампанско може да ви достави удоволствие и да ви накара да се чувствате доста добре, тъй като вече е научно доказнао, че пенливите вина помагат на сърцето, като намалява риска от болестта на Алцхаймер, понижават холестерола и предпазват от инсулт, като циркулацията на кръвта. Съществува дори диета, включваща ежедневната консумация на шампанско до 1-2 пъти дневно. Една чаша от напитката съдържа само 91 калории. Съветът е да не прекалявате с напитката, като водеща е умерената консумация до две чаши дневно.Специалистите сочат още, че най-лошата комбинация може да е на пенливо вино е със сметана и ягоди, както и с шоколад. Можете да ги комбинирате със салати, предястия, дори и с основните ястия. ", "date": "2019.08.04", "title": "Днес е рождената дата на шампанското "}
{"url": "http://www.cross.bg/moreto-sinemoretz-pochivka-1610475.html", "text": "/КРОСС/  Съвсем неусетно „следобедът на лятото\"- месец август - започна и е време тези от нас, жадували цяла година за необятното синьо безвремие морето, най-после да се отдадем на заслужена почивка. И така, слагаме банския, плажната кърпа и очилата и потегляме към „другата реалност\" на малко повече от 300 километра от столицата.Дали става въпрос за кратка уикенд почивка или за годишен отпуск - южното ни Черноморие винаги е добро решение. И в новия епизод на поредицата Urban Life, водещият Алекс Петренко ни показва най-интересните и готини места по морето, като този път акцент са кътчетата на юг от Лозенец, а именно - Арапя, Синеморец и Царево.Знаете ли например кой е барът в Синеморец, който освен с уникална гледка към морето, може да се похвали и с истинска еко кауза, за която работи от самото си създаване? А знаете ли, че в сърцето на Царево има своеобразен горски оазис, който съчетава в себе си приключенски парк, къмпинг, ко-уъркинг спейс, и всякакви други атракции за малки и големи? ", "date": "2019.08.04", "title": "3 топ дестинации на южното ни Черноморие "}
{"url": "http://www.cross.bg/bulgariya-vsichki-tokyda-1610479.html", "text": "/КРОСС/  Мая Илиева е организатор на протеста на медицинските сестри, който се превърна в национален. В личния си Фейсбук профил публикува, че вчера е уволнена. Обяснила е и причините, и виновните.„От днес съм вече безработна медицинска сестра. Вчера, събота, в 18:30 ч. ме уволниха дисциплинарно от Acibadem City Clinic Болница Токуда. Защо?Защото вместо да се решават проблеми в тази болница, те решават да се отърват от неудобната - от оная „лудата\", дето си позволява да им нарушава спокойствието, като им предизвиква проверки от страна на различни институции и си позволява да изисква от работодателя да спазва българските закони.За съжаление - не без помощта и на тези, с които работя повече от 10 години, които на практика ме предадоха, за да може работодателят да се докопа до заветните „доказателства\". Дали са им обещали нещо - не знам, те си знаят и нека да им тежи на съвестта. И най-важното - не без помощта на синдиката „Конфедерация на независимите синдикати в България\" /КНСБ - CITUB/, защото се оказах неудобна и за тях и не играя по ничии правила. Защото не можаха да ми затворят „голямата уста\" (цитирам д-р Иван Кокалов), който, след като разбра за организирания от мен първи протест в социалните мрежи, ми се обади по телефона и каза:„Затваряй си голямата уста, че лично аз ще се погрижа да не работиш повече в Токуда\"И се погрижи, удържа на обещанието си. Парадоксът в случая е, че аз съм председател на синдикална организация към КНСБ в Acibadem City Clinic Болница Токуда от 2012 г. и като такава имам имунитет по чл. 330 от КТ, т.е. защита от уволнение. Но синдикатът /КНСБ/ и работодателят са си стиснали ръцете и д-р Кокалов и КНСБ са дали своята благословия на работодателя да ми отреже главата като са свалили имунитета ми.Забележете - без да поискат от мен каквото и да е обяснение и без да ме изслушат като страна, без да ме уведомят за взетото решение и мотивите за това, но продължавайки да събират членския ми внос. Питам аз: чии интереси защитават синдикатите в България - тези на работниците или тези на работодателя?Неудобна съм за КНСБ, защото си позволих да направя петиция, с която да искам оставката на д-р Кокалов заради непристойното му поведение и за абдикиране от синдикалните му задължения.Изводите остават за вас, но мисля, че на всички ви е ясна каква е картинката в България. Това, разбира се, нито ще ми затвори „голямата уста\", нито ще ме постави на колене. Напротив - още по-убедена съм, че има нужда от синдикат на медицинските специалисти и тогава да се надяваме работодателите да разберат, че законите в страната важат за всички и не правят разлика между държавна и частна собственост.За вас остава правото да избирате дали да плащате на синдикати, които не работят за вас и са винаги готови да ви предадат и къде и при кого да кандидатствате за работа. Разбира се, че ще има съдебно дело, може и две. Ще ви обявя дата, заповядайте! Гледат се на отворени врати. Продължаваме напред, мили хора и да става каквото ще.\"Случаят на г-жа Илиева е поредното доказателство за прогнилата ни държавна система и как институциите обслужват всички други интереси, но не и тези на българските граждани.Корупция, алчност и лични облаги са завладели голяма част от държавните служители. Дъното е близо, но народът ще продължи да се бори за своето спасение и да накаже всички индивиди, които са във вреда на България.Снимка: Фейсбук", "date": "2019.08.04", "title": "Уволниха дисциплинарно Мая Илиева, организирала протеста на медицинските специалисти"}
{"url": "http://www.cross.bg/nato-raketi-ryckite-1610477.html", "text": "/КРОСС/  Гeрмaнcки eкcпeрт призoвa НAТO дa пoдгoтви рaкeти зa удaр пo Руcия, cъoбщaвaт руcки мeдии. Cтрaнитe члeнки нa НAТO e нужнo дa рaбoтят върху мoдeрнизaция нa въoръжeниeтo cи, пoдoбрявaнe нa cиcтeмитe зa прoтивoвъздушнa oтбрaнa и рaзрaбoтвaнe нa рaкeти, кoитo мoгaт дa пoрaзят руcкитe кoмaндни цeнтрoвe, зaяви прeд вecтник \"Зюддoйчe цaйтунг\" eкcпeртът нa Гeрмaнcкoтo дружecтвo зa външнa пoлитикa Криcтиaн Мeлинг.Пo думитe му първo НAТO трябвa дa \"рeaгирa в oблacттa нa нeядрeнoтo въoръжaвaнe\" кaтo ce пoдoбрят cиcтeмитe зa прoтивoвъздушнa oтбрaнa, кoитo дa нeутрaлизирaт руcкитe рaкeти. Нo eкcпeртът cмятa cъщo, чe e нужнo Aлиaнcът дa мoдeрнизирa нacтъпaтeлнитe cи oръжия - рaкeти, кoитo мoгaт дa пoрaзят руcкитe кoмaндни цeнтрoвe.Ниe, eврoпeйцитe, cмe мнoгo уязвими, кaзa тoй и дoбaви, чe ocoбeнo ce oтнacя зa eврoпeйcкитe cтрaни члeнки нa НAТO.Мeлинг e убeдeн, чe руcкaтa рaкeтa 9М729 мoжe дa някoлкo минути дa пoрaзи вcички eврoпeйcки cтoлици ocвeн Лиcaбoн. На рaкeтaтa нe мoжe дa удaри CAЩ. Cпoрeд нeгo ключoвият въпрoc ceгa e дaли aмeрикaнцитe и eврoпeйцитe щe ce рeшaт дa мoдeрнизирaт ядрeнитe и нeядрeнитe oръжия, зa дa минимизирaт руcкaтa зaплaхa. ", "date": "2019.08.04", "title": "Германски експерт призова НАТО да подготви ракети за удар по Русия"}
{"url": "http://www.cross.bg/budat-praceta-prinyditelno-1610478.html", "text": "/КРОСС/  Oт утрe cлужитeлитe нa Aгeнциятa пo бeзoпacнocт нa хрaнитe в Плoвдив зaпoчвaт прoвeрки в личнитe cтoпaнcтвa нa хoрaтa в oблacттa. Цeлтa e дa ce уcтaнoви дaли cтoпaнитe ca умъртвили дoбрoвoлнo дoмaшнитe cи прaceтa. Cрoкът зa тoвa изтeчe в пeтък. Първo щe ce прoвeрявaт ceлaтa oкoлo Индуcтриaлнaтa зoнa нa Рaкoвcки, Cтрямa и Бeлoзeм. Живитe прaceтa щe бъдaт мaркирaни c трaйнa мaркирoвкa и дo 24 чaca трябвa дa бъдaт зaклaни.Aкo тoвa нe ce cлучи в тoзи cрoк, oт aгeнциятa щe приcтъпят към принудитeлнo кoнфиcкувaнe и eвтaнaзирaнe нa живoтнитe.Живoтнoвъди oт рaйoнa пoиcкaхa cпeциaлнa зaщитa зa зaплoдeнитe вeчe cвинe мaйки и тe дa нe бъдaт принудитeлнo умъртвeни.", "date": "2019.08.04", "title": "БАБХ влиза в задните дворове"}
{"url": "http://www.cross.bg/natzionalnata-syperbakteriya-antibiotitzi-1610472.html", "text": "/КРОСС/  7 пъти са се увеличили жертвите на опасна супербактерия в последните 10 години, сочи последно европейско проучване. Микробът е един от 12-те сочени за устойчиви на все повече терапии.Инфекции след заразяване с резистентни щамове ежегодно убиват и хиляди българи. Оказва се, че основна причина за проблема остава неправилната употреба на антибиотици.\"Пеницилинов антибиотик се приема през 6 часа. Формули от сорта на \"еднократно, през 12 часа\" създават супербактерии\", каза гл. ас. д-р Мартин Недялков от Националната референтна лаборатория по антимикробна резистентност.\"Основната причина е неправилната употреба на антибиотици. Ако лекуваме пъпка и дадем много силен, мощен антибиотик, той ще унищожи всички бактерии. В нашата тъкан ще останат само резистентните\", коментира директорът на Националния център по заразни и паразитни болести - проф. Тодор Кантарджиев.Когато се появи съмнение за резистентна бактерия, проба от нея се изпраща в Националната референтна лаборатория. Според експертите такива зарази най-лесно се предават именно в лечебните заведения.\"Вътреболничните инфекции са основен проблем, а в България той се замита под масата\", заяви председателят на Националната пациентска организация д-р Станимир Хасърджиев.Друг проблем, според пациентските организации, е прекомерната употреба на антибиотици за домашно лечение. Така супербактериите вече се предават и на хора, които никога не са пили антибиотик. Една от учредителките на Националната пациентска организация умира след заразяване със супербактерия преди две години, разказват колегите й. Затова и лекари, и учени, и пациентски организации настояват за стриктни правила и завишен контрол върху приема на анатибиотици. ", "date": "2019.08.04", "title": "Опасна супербактерия взема все повече човешки жертви"}
{"url": "http://www.cross.bg/tyrtziya-operatzii-tyrizum-1610480.html", "text": "/КРОСС/  По улиците на Истанбул, в курортите и хотелите особено през летния сезон често може да видите мъже с боядисани глави или с бинт на челото. Мнозинството са млади хора, но не са малко и тези над 40-годишна възраст. Друга често срещана гледка са жени с лека превръзка на носа...Това са част от пациентите, които идват в Турция специално за пластични операции. По данни на експертите приходите от пластичните операции надхвърлят 1 млрд. долара. Седемдесет на сто от клиентите, които ползват услугите на турските специалисти, са от европейските страни, а 30 на сто - от арабския свят, посочват експертите.Според д-р Сервет Терзилер от Външноикономическия здравен съвет през последните 10 години Турция все повече излиза на преден план в света по извършването на пластични операции. По думите му присаждането на коса и пластичните операции са водещите браншове в развитието на здравния туризъм, на който Турция сложи началото преди десетина години.През последните 2-3 години силно е нараснал броят на пристигащите за тези услуги от Европа и е надхвърлил броя на тези от арабския свят, които преди това държаха първенството. Специално летният сезон е най-натовареният в тази сфера в Турция поради естеството на интервенциите, за които този сезон се посочва като най-удачен. Освен това пациентите прекарват по този начин и ваканцията си в страната.По думите на д-р Терзилер в Турция вече има много добри специалисти и натрупан опит в присаждането на коса, като турските специалисти използват над 10 метода, които са най-модерните в света. Клиниките разполагат с най-съвременна техника, операциите са роботизирани, много разпространено е лечението с лазерна техника, към което и много жени проявяват интерес.Не на последно място е и положителното отношение от персонала в Турция към чуждестранните пациенти.Но в същото време той смята, че в последно време има известно отстъпление по отношения на стандартите, отнасящи се до хигиената и стерилността при пластичните интервенции. \"Необходимо е да се засили контролът върху клиниките, върху всички звена, които са ангажирани в тези сектори\", посочва той.Според д-р Терзилер 1 млрд.долара е малко за здравния туризъм на Турция в сравнение с приходите в световен мащаб в тази сфера, възлизащи на 120 млрд. долара. Приходите на Идния, САЩ, Германия, които са водещи в този сектор, далеч надхвърлят тези на Турция, отбелязва той. ", "date": "2019.08.04", "title": "Пластичните операции - най-печелившият сектор в здравния туризъм в Турция"}
{"url": "http://www.cross.bg/tanker-iran-gorivo-1610462.html", "text": "/КРОСС/  Иран обяви, че е задържал в Персийския залив чуждестранен петролен танкер със 700 хиляди литра гориво и 7 моряци на борда, предаде Ройтерс. В съобщение на държавната телевизия се посочва, че превозваното гориво е контрабандно и е било предназначено за няколко арабски страни.Задържаните моряци са от различни националности.Напрежението между Техеран и Запада се покачи, след като през юли Иран задържа британски танкер в Ормузкия проток, а на друг разреши да продължи с предупреждение. Преди това британските сили блокираха ирански танкер край Гибралтар с мотива, че нарушава санкциите срещу Сирия. Великобритания отхвърля варианта за размяна, като твърди, че задържането на плавателния съд под британски флаг е незаконно.", "date": "2019.08.04", "title": "Иран е задържал в Персийския залив петролен танкер с контрабандно гориво "}
{"url": "http://www.cross.bg/kristalina-georgieva-tyitur-1610461.html", "text": "/КРОСС/  Кристалина Георгиева благодари на правителството и премиера Бойко Борисов за номинацията й за поста ръководител на Международния валутен фонд. Тя направи това с публикация в социалната мрежа Туитър. Българката спечели подкрепата на финансовите министри от страните в Европейския съюз по време на оспорвано гласуване, в петък, продължило 12 часа.\"Благодаря на българското правителство и специално на премиера Бойко Борисов за доверието и подкрепата за моята номинация като кандидат за длъжността управляващ директор на Международния валутен фонд\", пише в публикацията си Кристалина Георгиева. ", "date": "2019.08.04", "title": " Кристалина Георгиева благодари  в Туитър за номинацията за шеф на МВФ "}
{"url": "http://www.cross.bg/varna-byrgas-bili-1610464.html", "text": "/КРОСС/    Руски туристи  са били пренасочени от летището в Бургас на аеропорта     във Варна вчера. Очаква се те да излетят днес около 13 часа за     родината си, съобщиха за БТА от пресцентъра на летище \"Варна\". От там обясниха, че туристите са били блокирани в Бургас и част от тях са били пренасочени към варненското летище.", "date": "2019.08.04", "title": "Руски туристи блокирани на летището в Бургас, пренасочиха ги към Варна"}
{"url": "http://www.cross.bg/saiit-hosting-edno-1610466.html", "text": "/КРОСС/  На месец у нас се регистрират по няколко хиляди домейна, а един от водещите критерии при избора на име, се оказват най-актуалните обществените дискусии. Това разказват от екипа на една от най-големите български хостинг компании. Така в интернет пространството се появяват сайтове с имена като - \"шезлонгза40лева.com\", например.\"i-te-taka-te.com\", \"pochvamdabegam.com\" или \"neseizlagai.online\". Това са само три от хилядите бисери във виртуалното море домейни. Забавните клипове в мрежата и актуалните събития са вдъхновител номер едно за търсачите на оригиналност.Методи Дреновски - управител на хостинг компания: Примерно, във връзка с дискусията на намордниците за кучетата над 5 килограма, нали namordnik.comИ тъй като е много лесно запомнящо се хората казват:- Даа, аз чух еди какво си. - Ти къде го видя? - Ами в beznamordnik.com - Ааа, да.И така в сайта едни се оплакват, други се шегуват, трети умуват как може да се реши обществения проблем. Но след остроумието идва далновидността. Какво става с този сайт след като спре да е смешно? Оказва се, че зад забавните домейни понякога стоят умели бизнес планове.Методи Дреновски - управител на хостинг компания: Пример - beznamordnik.com, може после спокойно да прерасне в един много хубав електронен магазин, където се продават намордници.Има домейни, които стават интересни със самото си име и след това биват продавани. Купуват един домейн за 30 лева и го продаваме за 300 след това на някой, който иска да го вземе този домейн и има бизнес идея за него. Вече има смисъл.Така хуморът пълни банковата сметка. При други пък любовта.Цветелина Ненкова - маркетинг мениджър в Суперхостинг.бг: Домейн, който го купи едно момче за подарък на едно момиче, като искаше да й направи сайт, чието съдържание да бъде обяснение в любов. Един такъв домейн може да служи след това за едно дигитално място на някой писател или поет.Подобни примери са домейните azitizavinagi.bg, podzvezdite.com, mecho.eu и patence.bg.В хостинг индустрията забелязват, че все повече малки бизнеси осъзнават необходимостта от сайт, а и става все по-достъпно. Например стартирането на електронен магазин струва между 50-100 лева. Но колко ще е успешен след това, зависи от рекламата.Методи Дреновски - управител на хостинг компания: Когато си направите сайт, хората на следващия ден не се събуждат и той да им изгрее на мониторите. Докато, ако отворите магазин нов на дадена улица целия поток, който минава от там ще мине покрай този магазин и ще го види. Може да каже на някой, може да не каже. Докато в интернет трябва да положите усилия хората да се обърнат и да кажат: \"Ааа.. Има нов сайт, който на мен ми прави впечатление.\"И така, домейните на оригиналните умове отново са с една обиколка пред другите. Защото, както е казал Платон \"Доброто начало е наполовина свършена работа\". ", "date": "2019.08.04", "title": "Най-странните имена на домейни в родното интернет пространство"}
{"url": "http://www.cross.bg/ezik-rezyltata-asotziatziyata-1610468.html", "text": "/КРОСС/  Матура по български език и вписване на резултата от нея в дипломата за завършен етап на обучение в образователната система на държавата членка, в която живее и учи българският ученик - за това продължават да работят от Асоциацията на българските училища в чужбина, след като българският език беше включен в американските дипломи на българчета, живеещи в 10 от американските щати.Документът за владеене на определено ниво на българския език би послужил на децата при кандидатстване в колеж или университет, както и за работа, обясни говорителят на асоциацията и директор на неделното училище към българското посолство в Лондон Снежина Мечева. Тя разказа, че в ръководеното от нея училище учат 230 деца, а общият брой на българските училища в столицата на Великобритания е 16. Сред постиженията на асоциацията е по-ранното обхващане на децата - още от 4-годишна възраст, както и въвеждането на дистанционно обучение", "date": "2019.08.04", "title": "Предложение: Вписване на резултата от матурата по БЕЛ в дипломата на ученик, учещ в чужбина"}
{"url": "http://www.cross.bg/dvamata-muzhe-dvama-1610467.html", "text": "/КРОСС/  Двама германски алпинисти загинаха при изкачването на един от най-високите върхове в Швейцарските Алпи - Дент Бланш, съобщава АФП. Спасителен хеликоптер открил телата на двамата мъже, след като техни приятели уведомили полицията в югозападния кантон Вале за тяхното изчезване.\"Към момента обстоятелствата около инцидента се изясняват. Води се разследване\", посочват в изявление местните власти. Алпинистите паднали по склон, намиращ се между върха и площадката за лагеруване, която се издига на 4357 м надморска височина. Самоличността на двамата мъже се уточнява. ", "date": "2019.08.04", "title": "Двама алпинисти загинаха при изкачване на Швейцарските Алпи "}
{"url": "http://www.cross.bg/bulgarckiyat-boricov-boiiko-1610476.html", "text": "/КРОСС/  Миниcтeрcтвo нa външнитe рaбoти нa Румъния излeзe c ocтрa oфициaлнa пoзиция пo пoвoд пocлeднитe изкaзвaния нa прeмиeрa нa Бългaрия Бoйкo Бoриcoв, в кoитo твърди, чe румънcки туриcти рaзпрocтрaнявaт чумaтa пo cвинeтe в БългaрияВ дeклaрaциятa ce кaзвa:\"Ocвeн тeхничecкaтa инфoрмaция нa Нaциoнaлнaтa caнитaрнo-вeтeринaрнa cлужбa и Нaциoнaлнaтa cлужбa зa cигурнocт нa хрaнитe, кoятo щe прeдocтaвим нa бългaрcкитe влacти, кaтo oтгoвoр нa злoщacтнитe думи нa бългaрcкият прeмиeр Бoйкo Бoриcoв, нямa кaк дa нe изрaзим нaшeтo учудвaнe и рaзoчaрoвaниe oт нaчинът, пo кoитo бългaрcкият прeмиeр ce oтнacя c румънcкитe туриcти, ocoбeнo, кoгaтo тe дoпринacят знaчитeлнo зa рacтeжa нa бългaрcкият БВП\". Тoвa cъoбщи журнaлиcтът Влaдимир Бeрeaну.\"Cигурeн cъм, чe чумaтa я дoкaрaхa румънcкитe туриcти. 57 000 кoли влизaт oт Румъния вceки дeн прeз \"Дунaв мocт\". Хoдят, ядaт, хвърлят. Нямa кaквo дa нaпрaвим. Зaмoгнaхa ce хoрaтa. Ceгa хoдим и чиcтим, чиcтим\", зaяви вчeрa прeмиeрът нa Бългaрия Бoйкo Бoриcoв нa cрeщa c кмeтoвeтe нa прoтecтирaщитe cрeщу чумaтa ceлa в Пaзaрджишкo, нa кoятo учacтвa и зeмeдeлcкият миниcтър Дecиcлaвa Тaнeвa. ", "date": "2019.08.04", "title": " В Румъния бесни заради изказване на  Борисов"}
{"url": "http://www.cross.bg/tzurkva-potopenata-iioan-1610469.html", "text": "/КРОСС/  На седмата неделя след Петдесетница, Негово Високопреосвещенство Старозагорският митрополит Киприан отслужи Божествена св. Литургия в църквата „Св. Йоан Рилски Чудотворец\", по-известна като Потопената църква.Потопената църква е съградена през 1891 г. в село Запалня, което се заличава с указ през 1965 г., заради строежа на язовир „Жребчево\". Последната служба там е на 28 април 1963 г, когато се венчава синът на поп Драган Стойков, Стойко Стойков, който днес не скри вълненията си, че храмът оживява след 56 години.„Ние дължим огромна благодарност и поклон пред паметта на всички онези хора, които положиха душата си за този храм, които дадоха своята мъдрост и живот, на енорийския последен свещеник, който обслужваше това село, което вече е запустяло.Така, както този храм толкова години не се поддаде на водите, беше ожитворен от хора и от богослужение, нека нашата вяра бъде толкова силна и вдъхновяваща, та да ни укрепва, да бъдем ревностни православни християни, пазейки своя бит, своята вяра, съхранявайки народа ни като православен. Бъдете благословени!\", каза на стотиците миряни митрополит Киприан.На въпрос дали службите в Потопената църква ще бъдат традиция владиката сподели, че се надява това да продължава да се случва с Божията помощ и подкрепата на Св. Йоан Рилски.„Процесът е дълъг, за собствеността на църквата, за нейната реставрация, евентуално за проект, по който може да се кандидатства. Обетът, който съм дал пред себе си и пред св. Йоан Рилски е всяка година, на този ден, на седмата неделя след Петдесетница, да отслужваме св. Божествена Литургия, в този прекрасен храм, който остава спомен на нашите вяра и българщина, съхранени през вековете\", каза Старозагорският митрополит. ", "date": "2019.08.04", "title": " След 56 години прекъсване отслужиха литургия в Потопената църква"}
{"url": "http://www.cross.bg/stafilokok-tzigaren-zlatistiya-1610474.html", "text": "/КРОСС/  Златистият стафилокок (Staphylococcus aureus)- един от най-опасните патогени в света, става още по-смъртоносен, ако влезе в контакт с цигарен дим, пише в. \"Дейли мейл\", позовавайки се на резултатите от британско изследване.Авторите му от университета на Бат са установили, че някои щамове на златистия стафилокок не само оцеляват след третиране с цигарен дим, но и стават по-устойчиви. Според учените химикалите в дима предизвикват остра реакция в бактериите, което ги кара да мутират по-бързо от обикновено. Като част от експеримента учените са обработили с дим шест различни щама на златистия стафилокок, включително и устойчивия на метицилин. За целта специалистите са използван дим само от една цигара, но обработката е продължила шест часа.Три щама, които са в състояние да заразят здрави хора, са удържали по-успешно на \"атаката\" с цигарен дим. Другите щамове на супербактерията са започнали да показват резистентност към рифампицин - антибиотик, прилаган при лечението на пациенти с метицилин-резистентен златист стафилокок ", "date": "2019.08.04", "title": "Цигареният дим прави златистия стафилокок по-устойчив на антибиотици "}
{"url": "http://www.cross.bg/streiizand-klintun-barbra-1610471.html", "text": "/КРОСС/  Завръщането на Барбра Стрейзанд в \"Медисън скуеър гардън\" в Ню Йорк след 13 години привлече известни личности, сред които Бил и Хилари Клинтън, предаде АП.Стрейзанд нееднократно беше аплодирана въодушевено от присъстващите, сред които бяха също певицата Марая Кери, бившият градоначалник на Ню Йорк Дейвид Динкинс, пастор Ал Шарптън.Барбра Стрейзанд - известна поддръжничка на Демократическата партия, не пропусна да благодари на присъстващите политически фигури за усилията им, както и да \"жегне\" президента Тръмп с ремикс на парчето \"Send in the Clowns\".77-годишната Стрейзанд също така сподели, че се е надявала да пее на церемония по встъпване в длъжност на Хилари Клинтън, както е направила за Бил Клинтън през 1993 г. ", "date": "2019.08.04", "title": "Бил и Хилари Клинтън присъстваха на концерт на Барбра Стрейзанд "}
{"url": "http://www.cross.bg/seloto-selo-mramor-1610465.html", "text": "/КРОСС/  Няколкото мъже, които са се появили на площада на селото, казали, че вече нямат прасета, защото са ги заклали в изпълнение на заповедта. В района няма огнища на африканска чума, но селото попада в санитарната зона и се налага избиване на животните - като превантивна мярка. Протестиращите се въздържали от коментари.Неофициално обаче заявили, че кметът на селото е от БСП и организацията на протеста е негова инициатива, съобщава още Националното радио. Сред хората, дошли да протестират имало и лица, които участвали в миналогодишните протести по време на чумата по дребните преживни животни в Ямболско, и които се включвали в протести и срещу Истанбулската конвенция, и срещу Стратегията за детето. Протестът в село Мрамор беше обявен с искане държавата да изплати прасетата на частните стопани по пазарни цени. Кметът на район \"Връбница\" отрече протестът да се политизира. В Мрамор няма огнище на чума, но то попада в санитарната зона от село Петърч и затова се налага избиването на животни от т.нар. \"заден двор\" като превантивна мярка.", "date": "2019.08.04", "title": "Малоброен протест в село Мрамор заради чумата "}
{"url": "http://www.cross.bg/zapata-opit-skeiitbord-1610463.html", "text": "/КРОСС/  Френският изобретател Франки Запата успя от втори опит да прелети над Ламанша с летящ скейтборд. Първият опит на Запата беше през юли, но тогава се блъсна в платформата за зареждане с допълнително гориво, монтирана върху кораб и падна във водата.Сега обаче платформата и корабът бяха по-големи. Летящият скейтборд развива скорост до 195 километра в час, когато пренася човек, а в режим на дистанционно управление - до 400 км в час. Устройството може да лети на височина около три километра. ", "date": "2019.08.04", "title": "Франки Запата успя да прелети над Ламанша "}
{"url": "http://www.cross.bg/katastrofi-raneni-dvama-1610459.html", "text": "/КРОСС/  Три последователни катастрофи блокираха магистрала \"Тракия\" в неделя. Двама души загинаха, а други 8 са ранени.Първо са се ударили два леки автомобила. Водачът на единия е починал в болница. Пострадала е негова спътничка и мъж от другата кола.Малко след тази катастрофа станал и друг инциднет. При него е загинала 56-годишна жена, а двама са пострадали, с опасност за живота.Образувалата се заради двете катастрофи тапа на аутобана довела и до трето произшествие с четирима ранени турски гастарбайтери. ", "date": "2019.08.04", "title": " Три катастрофи блокираха АМ \"Тракия\", двама души загинаха"}
{"url": "http://www.cross.bg/edro-leva-poskupvat-1610450.html", "text": "/КРОСС/  Оранжерийните домати поскъпват с 0,9 на сто, до 2,20 лева за килограм при търговия на едро, по-скъпи са били и ябълките. С около 1 процент поскъпват още пилешкото месо, олиото, ориза и брашното. Поевтиняване в цената на едро е регистрирано при оранжерийните краставици - със 7,5 на сто, до 2,22 лева за килограм. Картофите, зелените чушки и тиквичките също са поевтинели. Данните са на Държавната комисия по стоковите борси и тържищата за цените на хранителните стоки на едро за тази седмица.", "date": "2019.08.04", "title": "Покачват се цените на доматите, олиото и пилешкото"}
{"url": "http://www.cross.bg/zvezda-zvezdi-pylsatori-1610455.html", "text": "/КРОСС/  Астрономи от Калифорнийския университет в Санта Барбара откриха неизвестни досега космически обекти, които е възможно да възникнат при нарушаване на обичайния процес, свързан със смъртта на звезда, съобщи Сайънс алърт.Става въпрос за съвсем малка гореща звезда, която бързо променя яркостта си, тъй като външните й слоеве се опитват да възстановят равновесието.Новите обекти са наречени горещи субджуджета пулсатори. Те напомнят друг рядък вид звезди - високоамплитудните сини пулсатори, за чието съществуване бе оповестено през 2017 г. Яркостта им се променя с десетки проценти за по-малко от час - 20-40 минути. Невъзможно е пулсатори да възникнат в резултат на еволюцията на самотна звезда. Учените смятат, че причина за формирането им може да е преминаване на светило близо до свръхмасивна черна дупка или сливането му с друга звезда.Четирите нови звезди пулсират с период от 200 до 475 секунди, като променят яркостта си с 5%. Те са от подтип субджуджета В. Масата им е 2 пъти по-малка от слънчевата, а размерите им - 10 пъти по-малки от тези на Слънцето. Това ги превръща в звезди с голяма плътност. Предполага се, че възникват, когато звезда от главната последователност, например Слънцето, се превръща в червен гигант, но преждевременно губи външните си слоеве поради неизвестни причини.Специалистите не знаят какво кара субджуджетата В да пулсират. Причината може да е натрупване на желязо, водещо до циклична поява на непрозрачност в даден слой на звездната атмосфера. ", "date": "2019.08.04", "title": "Астрономи откриха нов тип загадъчни звезди "}
{"url": "http://www.cross.bg/zashto-neka-zaedno-1610458.html", "text": "/КРОСС/  Покажете в снимка как променихме Вашия град, защо се гордеете с него и го подкрепете, за да има по-добро бъдеще. Нека заедно представим как модернизираме градовете и те стават по-добри места за живеене и туризъм и защо инвестициите са важни за техните жители.С тази кампания Министерството на регионалното развитие и благоустройството (МРРБ) и Управляващият орган на Оперативна програма „Региони в растеж\" 2014-2020 г. приканват чрез снимки заедно да дадем възможност на обществото да види проектите, допринесли най-много за промяната на българските градове. Нека покажем кой от тях е най, най, най - с обновените паркове и площади, междублокови пространства, детски градини, училища, жилищни и обществени сгради, спортни площадки и центрове, рехабилитирани пътища, културни и туристически обекти, реновирани здравни заведения, обществен транспорт и внедрени интелигентни решения за управление на населените места.Големината на снимките трябва да е между 2 MB и 6 MB. Задължително е при изпращането им да бъдат посочени име и адрес на автора, телефон, възраст, както и описание на мястото, където е направена снимката и мнение защо този обект Ви впечатлява. МРРБ очаква снимките на имейл: press@mrrb.government.bg до 30 септември 2019 г.Най-добрите кадри и посланията към тях ще бъдат включени в календар за 2020 г., а 12 участника ще получат атрактивни награди. Фотосите ще бъдат публикувани  в социалните мрежи. ", "date": "2019.08.04", "title": "МРРБ: Покажи как обновяваме родното ти място    "}
{"url": "http://www.cross.bg/iztochnite-aktziya-blokira-1610460.html", "text": "/КРОСС/  Спасителна акция за туристи беше проведена в Източните Родопи в събота вечер. След падналите дъждове се активизира свлачище, което блокира 25 души на пътя край местността Дамбалъ, в района на Момчилград. Те са били на пикник в планината.От общината изпратили тежка техника, която да разчисти свлеклите се земни маси. Спасителната акция продължила около два часа. ", "date": "2019.08.04", "title": " Свлачище блокира голяма група туристи в Източните Родопи"}
{"url": "http://www.cross.bg/borisov-telegrama-amerikanski-1610457.html", "text": "/КРОСС/  Министър-председателят Бойко Борисов изпрати съболезнователна телеграма до президента на Съединените американски щати Доналд Тръмп по повод масовата стрелба в търговски център в Ел Пасо, Тексас, при която загинаха десетки невинни хора и много са ранени.„Бих искал от мое име и от името на българското правителство да изкажа най-искрени и дълбоки съболезнования на Вас и на семействата на загиналите и ранените в трагичния инцидент. Ние осъждаме този безсмислен акт на насилие, отнел живота на много невинни граждани\", отбелязва премиерът Борисов. „В този тъжен за цялата Ви страна ден нашите мисли са с Вас и с всички американски граждани\", пише още министър-председателят Бойко Борисов в съболезнователната телеграма до американския президент.  ", "date": "2019.08.04", "title": "Премиерът Борисов изпрати съболезнователна телеграма до американския президент Доналд Тръмп"}
{"url": "http://www.cross.bg/stolitzi-plovdiv-kyltyrata-1610448.html", "text": "/КРОСС/  60 европейски столици на културата са заедно на Главната в Пловдив. Имената им са изписани на български и английски език език върху две полупрозрачни 210 метрови платна, разпънати като успоредни тенти между стълбите на Каменица и Римския стадион.Така със сигурност разходката по най-дългата пешеходна улица в Европа за пловдивчани и гостите на града ще е сенчеста, но и опознавателна. Освен двете столици за 2019-та - Пловдив и италианския град Матера - върху платната  са изписани всички останали минали културни столици, както и градовете, които ще поемат щафетата през 2020-та.Инсталацията напомня дългата маса, която бе изградена от картонени плоскости в същия пешеходен участък, когато градът спечели надпреварата да бъде европейска столица на културата. Сега тя ознаменува 1 година от избора.Снимка Екатерина Костова ", "date": "2019.08.04", "title": "60 европейски столици на културата заедно на Главната в Пловдив"}
{"url": "http://www.cross.bg/ynishtozhavane-zhiteli-praseta-1610449.html", "text": "/КРОСС/  Жители на софийското село Мрамор излизат в 11 часа на протест срещу заповедта за унищожаване на прасета в селото.Протестиращите припомнят, че в София няма регистрирано огнище на африканска чума и настояват изпълнителната власт бързо да изработи механизъм за изкупуване на прасетата, отглеждани по модел \"заден двор\" на пазарна цена.", "date": "2019.08.04", "title": "Жители на село Мрамор на протест срещу заповедта за унищожаване на прасета "}
{"url": "http://www.cross.bg/arestyvaha-piyani-piloti-v-shotlandiya-minyti-predi-polet-1610451.html", "text": "/КРОСС/  Полицията на летището на шотландския град Глазгоу арестува двама пилоти на авиокомпания „Юнайтед еърлайнс\", които се готвели да изпълнят полет до Ню Йорк в нетрезво състояние, съобщава БГНЕС.\"Двамата мъже, на 35 и 45 години, са задържани в полицейски участък във връзка с нарушаване на закона за безопасност в транспорта\", съобщиха местните власти.На пилотите не са повдигнати обвинения, но остават в ареста и се очаква да се явят пред шерифския съд следващата седмица. ", "date": "2019.08.04", "title": "Арестуваха пияни пилоти в Шотландия минути преди полет"}
{"url": "http://www.cross.bg/megan-markul-hari-1610452.html", "text": "/КРОСС/  Днес херцогинята на Съсекс Меган Маркъл празнува своя 38-и рожден ден. Тя е родена на 4 август 1981 г. в Лос Анджелис. Освен като съпруга на принц Хари, Меган е известна и с актьоркста си кариера.През 2018 г. двамата с Хари сключиха брак, а през май 2019 г. се роди и първото им дете. Преди това Маркъл беше омъжена за кинорежисьора Тревър Енгелсън, с когото се разделиха през май 2013 г. ", "date": "2019.08.04", "title": "Меган Маркъл на 38: От Холивуд до британския кралски двор "}
{"url": "http://www.cross.bg/lydogoretz-lokomotiv-iliev-1610441.html", "text": "/КРОСС/  Лудогорец оглави класиранете в efbet Лига още в самото начало на първенството и ще се опита да запази преднината си пред конкурентите на този етап и след гостуването на Локомотив (Пловдив). Двубоят е днес от 21:00 часа на \"Лаута\".\"Орлите\" разполагат с достатъчно дълга скамейка, за да може треньорът Стойчо Стоев да дава почивка да определи играчи, предвид сгъстения цикъл, в който разградчани играят. В  четвъртък шампионите победиха с 4:0 Валур, а след няколко дни им предстои мач с уелския ТНС. В Локомотив положението е различно, а днешният сблъсък идва само няколко дни след тежкото гостуване на Спартак (Търнава). \"Смърфовете\" изстрадаха продължаването си напред в турнира след загуба с 1:3.Двата тима откриха сезона у нас с мач за Суперкупата на България, спечелен от Лудогорец с 2:0.В този мач треньорът на Локомотив Бруно Акрапович обмисля да пусне четирима защитници в отбрана - Петрович, Езе, Малембана и Томашевич. Пред тях ще действат Георги Илиев и Умарбаев. По фланговете ще нападат Карагарен и Цветанов, а зад нападателя Аралица ще е Димитър Илиев. ", "date": "2019.08.04", "title": "Лудогорец с тежка визита на \"Лаута\""}
{"url": "http://www.cross.bg/zhena-dolni-bogrov-1610440.html", "text": "/КРОСС/ Пострадалата при бурята в района на Долни Богров жена, която беше настанена в болница \"Света Ана\", е стабилизирана, но продължава да е в тежко състояние. Тя е със счупване на подбедрицата и травми по главата. Предстои й операция, най-вероятно утре.В петък вечер паднало от бурята дърво затисна палатка край езеро близо до Долни Богров. При инцидента загина мъжът, който бeше в палатката заедно с пострадалата жена. ", "date": "2019.08.04", "title": " Състоянието на пострадалата при бурята край Долни Богров жена остава тежко "}
{"url": "http://www.cross.bg/raneni-strelba-chasa-1610453.html", "text": "/КРОСС/  Масова стрелба в Дейтън, щата Охайо, информира „Рашъ тудей\". Местни медии съобщават за най-малко 10 ранени. Стрелбата е станала в района на Източна Пета улица в града. По непотвърдена информация полицията е неутрализирала стрелеца.Инцидентът става само 24 часа след смъртоносната стрелба в Ел Пасо, при която загинаха 20 души, а десетки други бяха ранени", "date": "2019.08.04", "title": "Второ масово убийство в САЩ само в рамките на 24 часа "}
{"url": "http://www.cross.bg/dinya-ypotrebata-olga-1610445.html", "text": "/КРОСС/  При някои заболявания консумацията на диня трябва да бъде внимателно контролирана или е по-добре изобщо да се избягва.Олга Саакян, общопрактикуващ лекар от най-високата категория, разказа за това кой не трябва да яде диня или кой трябва да я използва в строго дозирана доза. Според експерта динята е плод, който много рядко предизвиква алергични реакции.По принцип употребата на висококачествена диня в разумно количество (до 0,5 кг на ден) не може да навреди на благосъстоянието и да провокира странични ефекти - но това е, ако човекът е здрав.Въпреки това, казва лекарят, употребата на диня може да доведе до усложнения в случай на редица нарушения - в частност, тези:уролитиазанарушение на потока на урината,аденом на простатата,следоперативни адхезивни процеси.Хората, които имат тези проблеми, е по-добре да не хапват диня или да ядат в много малки количества.Олга Саакян също счита за необходимо да се ограничи употребата на пъпеши при хора с високо ниво на калий в кръвта. Тези, които страдат от това нарушение, не трябва да ядат повече от едно парче пъпеш на ден.\"Необходимо е да се контролира количеството консумирана диня в случай на сърдечни заболявания, придружени от задържане на течности и оток, в случай на колит и нарушения на стомашно-чревния тракт\", казва лекарят пред вестник Argumenty i Fakty.Олга Саакян съветва да хапваме диня отделно от останалите храни. Изядената веднага в големи количества диня може да причини диария, подуване на корема, гадене или лошо храносмилане. В такава ситуация е необходимо да се използват лекарства, предписани от лекар, пише zdrave.to. ", "date": "2019.08.04", "title": "Лекар посочи болестите, при които трябва да се контролира яденето на диня "}
{"url": "http://www.cross.bg/kamionite-bobov-kamioni-1610446.html", "text": "/КРОСС/  Жители на община Бобов дол недоволстват от преминаването на тежкотоварни автомобили през града и околните села. От камионите, които пътуват към ТЕЦ-Бобов дол, се руши пътната настилка и се напукват къщите на хората, въпреки че има забрана за преминаването им.Напукани мазилки, огромни дупки в асфалта и непрекъснати вибрации в домовете - така живеят хората от Бобов дол и селата Мламолово, Мало и Големо село заради потока от камиони, които пренасят въглища от мината.Снежана Андонова: Сутрин почват камионите от шест часа, още сме в леглата. Вечер сигурно до 7-8 часа.Радина Стоева: Значи, ако застанете тук за 15 минути поне 10 камиона ще минат. Ако не знаят, че сте тук и не ги спрат.Елза Величкова, кмет на община Бобов дол: Всекидневно при мене идват хора, които се оплакват, че къщите им се рушат. Асфалт, водопроводна мрежа, канализация, всичко се руши тъй като камионите са много товарни. Това са гондоли от 50-60-70 тона.Преди повече от година, кметът на Бобов дол е издал заповед за забрана за движение на камионите. След като областният управител я отменил, от общината обжалват решението.До окончателното решение на съда забраната за движение на тежкотоварни автомобили остава в сила. Въпреки това, камионите продължават да преминават по трасето.Радина Стоева: Когато минават тежкотоварните камиони вътре се тресе.... Тя наистина къщата е гредоред, но това е страшно много. Не е приятно. Терасата цялата е в прах.Снежана Андонова: Един път правихме тука замаски леки, мозайката се откърти. Подпорната стена отдолу пада. Плочките са се вдигнали отдолу.Обходен маршрут за тежкотоварните камион, превозващи въглища към ТЕЦ-Бобов дол, няма. ", "date": "2019.08.04", "title": " Жители на Бобов дол недоволстват от преминаването на камиони през града "}
{"url": "http://www.cross.bg/klimatika-konsymatziyata-elektroenergiya-1610456.html", "text": "/КРОСС/  „ЧЕЗ Електро България\" АД напомня на клиентите си да продължават да следят и активно да контролират потреблението на електроенергия в домовете си през лятото. Традиционно през по-горещите дни консумацията на електроенергия се увеличава с близо 10% в сравнение със средното потребление за сезона поради използването на климатични системи за охлаждане.В разгара на лятото все по-често посягаме към дистанционното на климатика - най-предпочитания и комфортен начин за охлаждане на дома или офиса. За да си осигурим желаното удобство, без това да се отрази в огромно покачване на сметките ни за ток, е необходимо да изберем внимателно охлаждащата система и да я експлоатираме отговорно.При закупуването на климатик е препоръчително да се определи подходящата му мощност в зависимост от кубатурата на помещението, както и да се вземат предвид следните фактори: наличие на външна или вътрешна изолация, вид на стъклопакета и дограмата, изложение и местоположение на помещението.При избор на тип климатик е от особено значение спецификата на различните системи. Сплит системите са подходящи за отопление и охлаждане на едно помещение в дома, като изборът е  между конвенционални и инверторни или хиперинверторни системи. Мулти сплит системите са подходящи за отопление или охлаждане на няколко помещения. Професионалните системи като касетъчни, канални, колонни, таванни, терпомомпи и други, са подходящи за къщи, търговски, индустриални или производствени помещения.При избор на охлаждаща система от съществено значение е нивото на енергийна ефективност на продукта. Спазването на няколко лесни правила осигурява оптимален комфорт и увеличава енергийната ефективност, без да повишава чувствително консумацията на енергия:Изберете климатик с висок клас енергийна ефективност - А++.Ако искате да охлаждате стая и коридор, изберете климатик с по-голяма мощност. Така ще охлаждате по-бързо и ефективно, като ще запазите компресора на климатика за по-дълго време, а и разходът на електроенергия ще е разумен. Температурата при охлаждане трябва да е около 23⁰С /през лятото въздухът е по-сух и по-бързо усещате охлаждането от климатика/. Не настройвайте климатика на много ниска температура /като например 18⁰С/, за да охлади по-бързо. Най-добрият начин за охлаждане е поддържането на постоянна температура. Ако моделът позволява, използвайте опциите за нощен режим на климатика, а не го спирайте, така ще се понижи шума на външното тяло и няма да усещате течение или прекалено охлаждане.Насочете клапите на климатика нагоре. По този начин студеният въздух от климатика ще измести топлия в стаята от тавана плавно към пода и ефективно ще охладите цялото помещение. Не очаквайте от климатика да охлажда по-голямо по обем помещение, несъобразено с неговата мощност. По този начин ще увеличите консумацията на енергия.Почиствайте редовно вътрешните филтри. Така ще спестите до 30% от консумацията на електроенергия от климатика. Достатъчно е поне веднъж в месеца да ги измиете. Така ще си осигурите и по-чист и свеж въздух, ще се облекчи и работата на компресора, а оттам - и консумацията на енергия. ", "date": "2019.08.04", "title": "ЧЕЗ Електро  препоръчва разумно потребление на електроенергия през лятото"}
{"url": "http://www.cross.bg/dyshi-izbori-kazvat-1610444.html", "text": "/КРОСС/  Руската полиция задържа вчера над 800 души, участващи в демонстрация с искане за свободни избори в Москва, предаде Ройтерс.По информация на организацията \"ОВД-инфо\" в руската столица са били задържани 828 души, а лежащи в безпомощно състояние на земята хора са били бити с палки. Полицията съобщи за 600 ареста и добави, че в протеста са взели участие 1500 души. Властите казват, че кандидатите на опозицията не са събрали достатъчно действителни подписи, за да се регистрират. Изключените кандидати казват, че това е лъжа. Този вот, макар и местен, се смята за суха тренировка преди националните парламентарни избори през 2021 г.Руските власти започнаха разследване за предполагаемо пране на пари на стойност 1 милиард рубли (15,3 милиона долара) срещу фондацията за борба с корупцията на опозиционера Алексей Навални. Навални и неговите съюзници казват, че фондацията, която публикува редица неудобни разследващи материали за представители на властта, е финансирана прозрачно с дарения.", "date": "2019.08.04", "title": " Руската полиция задържа над 800 души, демонстриращи с искане за свободни избори в Москва "}
{"url": "http://www.cross.bg/nito-venetziya-taiiland-1610447.html", "text": "/КРОСС/  Близо 255 000 българи са избрали да почиват извън страната ни миналия месец. Според данните на Националния статистически институт и това лято Гърция и Турция са сред най-предпочитаните дестинации зад граница. В разгара на туристическия сезон обаче има някои правила, за които туристите трябва да внимават, ако не искат да понесат глоби или други тежки наказания.За какво да внимаваме, ако сме избрали да стегнем куфара за по-далечна дестинация, съветва репортаж на БНТ.Ако сте стегнали куфара за Венеция, може да се наложи да го носите на ръце. Защото властите там са забранили влаченето на куфари на колелца. И ако нарушите правилото, съвсем спокойно ще ви глобят 500 евро. Веднъж стигнали до Венеция не трябва да прекрачвате още няколко забрани. Не можете да лежите на пейките (100 eвро), нито да храните гълъбите (40 евро).Ако сте се отказали от Венеция и сте отскочили до някоя от южните ни съседки, не посягайте нито към пясъка и мидите, нито към камъчетата. Ако решите да си ги вземете, ви грозят наказания - от 1000 евро до затвор.И ако у нас може да закусвате, обядвате и вечеряте на плажа, край езерото, на тротоара, в центъра или на връх Шипка, в Рим това не е съвсем така. Има си зони забранени за хранене - като например около фонтаните. В мечтаната дестинация Дубай пък пиенето дори на една бира в парка може да ви навлече неприятности - от глоба до затвор.Селфитата пък са строго забранени на остров Пукет в Тайланд, когато сте на фона на излитащи или кацащи самолети. В зависимост от вредата, която сте нанесли със селфито си, може да понесете глоба, лишаване от свобода или смърт.И отново в Тайланд, където посрещат туристите с \"Добре дошли в страната на усмивките\", изпращането може и да се окаже невъзможно. Ако някой си позволи да носи или използва наркотици, е твърде вероятно да завърши пътешествието си зад решетките с опасност от смъртно наказание.И както отново тайландците обичат да казват \"Неуспехът учи човека как да бъде успешен\". Звучи вярно, но в този случай е по-добре някои неуспехи да бъдат избегнати навреме. За да има наистина усмивки и шанс за връщане назад. ", "date": "2019.08.04", "title": "В разгара на летния сезон: Какви правила да спазваме при пътуване в чужбина? "}
{"url": "http://www.cross.bg/teksas-vlastite-omraza-1610432.html", "text": "/КРОСС/ Поне 20 души загинаха и десетки други бяха ранени след престрелка в търговски център в пограничния град Ел Пасо, щата Тексас. Единственият заподозрян за трагедията се е предал на властите. За момента няма официална информация за мотива на стрелеца.Заподозреният извършител е 21 годишен мъж от района на Далас. Една от основните версии на властите за подбудите е омраза. Полицията в Ел Пасо информира, че разполага с манифест, който сочи към потенциално престъпление от омраза.Източници споменават пред Вашингтон Поуст, че в манифеста е имало нападки срещу имигранти и симпатии към мъжа обвинен в убийството на 51 души в две джамии в Нова Зеландия по-рано тази година. Мексиканският президент Андрес Мануел Лопез Обрадор обяви, че сред жертвите има трима мексиканци. Към момента от ФБР, от където също разследват, все още са класифицирали случилото се като „тероризъм\" или „престъпление от омраза.\" Официално не е съобщено името на заподозрения, но някои американски медии споменават, че става дума за Патрик Крусиъс.Президентът Доналд Тръмп увери в Туитър, че е властите в Тексас имат пълната подкрепа на федералното правителство. Тръмп заклейми „изпълнения с ненавист акт\" и също заяви, че освен, че е трагично нападението е и \"малодушен акт.\"Това се приема за най-смъртоносната престрелка в САЩ от 2017-ма година насам, когато нападател уби 26 в църква в Тексас. Нападението в събота сутрин местно време идва няколко дни след като стрелец откри огън и уби трима по време на фестивал в Калифорния.От българското външно министерство съобщиха, че  към момента нямат данни за пострадали български граждани. При необходимост от съдействие българите в Съединените щати могат да се обаждат  на спешния номер 911, както и на телефоните в посолството ни във Вашингтон: (202) 387 0174; (202) 299 0273; (202) 483 1386.Кандидатите за номинацията на Демократическата партия за президентските избори в Съединените щати догодина обвиниха Националната асоциация на притежателите на огнестрелни оръжия и нейните съюзници в Конгреса за масови убийства след нападението в Тексас, предаде Асошиейтед прес. ", "date": "2019.08.04", "title": "20 души бяха убити при стрелба в американския град Ел Пасо "}
{"url": "http://www.cross.bg/telegraf-chasa-vodeshti-1610428.html", "text": "/КРОСС/ в. 24 часа -  След удара срещу НАП почна имейл атака за кражба на пароли от банкив. 24 часа -  Кристалина е европейският кандидат за шеф на МВФ в. 24 часа - Бизнет сезира ЕК заради скъпия токв. 24 часа -  Борисов: Някой умишлено иска да сваля правителствотов. 24 часа - Въпреки обещаните 300 лв. и малко прасе - свински бунтове до Ямбол и в Мраморв. Телеграф -  Багряна и Цветана летя в космосав. Телеграф -  Кирил заведе новата в Майторкав. Телеграф - Премиерът Бойко Борисов: Партиите не трябва да се месят в избора на главен прокурорв. Телеграф -  Обжалват решението по казуса „Златен век\"в. Телеграф - Министърът на околната среда и водите Нено Димов: Няма опасност от екокатастрофа заради чуматав. Телеграф -  ЕС номинира. Кристалина Георгиева за шеф на МВФв. 24 часа -  Апокалиптична буря уби човек до София, клон удари палатката мув. 24 часа -  Две момичета се приземиха с парашут на дърво в Созополв. Телеграф - Жестоката буря уби рибар в. Телеграф - Родители пишат до МОН: Поправителен на малките матурив. Телеграф -  Продават за 500 бона къща на възрожденцив. Телеграф -  Парашутистки кацнаха Върху покрив на кръчмав. Телеграф -  Вокалистът на „Остава\" Обилен Ноев: Синът ми ме учи на дипломация  ", "date": "2019.08.04", "title": "Преглед на вестниците "}
{"url": "http://www.cross.bg/gradysa-otdelni-mesta-1610433.html", "text": "/КРОСС/ Над Черноморието ще преобладава слънчево време с временни увеличения на облачността, на отделни места с превалявания от дъжд. Ще духа слаб до умерен север-северозападен вятър. Максимални температури на въздуха: 26-27 градуса. Температурата на морската вода е 26- 28 градуса. Вълнението на морето ще бъде около 2 бала.Над планините ще преобладава слънчево време. След обяд ще се развива купеста облачност и на отделни места ще превали и прегърми. Ще духа силен северозападен вятър, който по-късно през деня постепенно ще отслабва. Максимална температура на височина 1200 метра около 18 градуса, на 2000 м - 10 градуса. ", "date": "2019.08.04", "title": "Очаква ни слънчева неделя"}
{"url": "http://www.cross.bg/protzenta-ykraiina-rezyltati-1610436.html", "text": "/КРОСС/ Партията „Слуга на народа\" е победила на извънредните парламентарни избори в Украйна с 43,16 на сто от гласовете по пропорционалната система. Това сочат официалните резултати, огласени от председателката на украинската Централна избирателна комисия Татяна Слипачук, цитирана от ТАСС.Във Върховната рада влизат още четири партии - проруската „Опозиционна платформа - За живот\" с 13,05 процента, „Баткившчина\" („Отечество\") на експремиера Юлия Тимошенко с 8,18 процента, „Европейска солидарност\" на бившия президент Петро Порошенко с 8,10 процента и „Глас\" на рокмузиканта Святослав Вакарчук с 5,82 на сто.Окончателните резултати от мажоритарния вот ще бъдат оповестени в срок до 5 август. ", "date": "2019.08.04", "title": "Партията \"Слуга на народа\" е победител на парламeнтарните избори в Украйна "}
{"url": "http://www.cross.bg/kvartal-plovdivskiyat-kapana-1610431.html", "text": "/КРОСС/ Пловдивският квартал „Капана\" стана носител на наградата \"Пазител на българското архитектурно наследство\", учредена от Камарата на архитектите в България.„Един от най- добрите начини да се запази една стара сграда, която е паметник  е като й се намери нов живот, който да я адаптира към съвремието,  обоснова изборът заместник - председателят на браншовата организация арх. Марин Христов.Кварталът на троврческите индустрии „Капана\" е сред водещите проекти за Пловдив 2019, стартирал още в етапа на подготовка на града за Европейска столица на културата. Примерът му вече се вижда и в други градове - квартал „Таляна\" във Варна и Самоводската чаршия във Велико Търново. ", "date": "2019.08.04", "title": "Пловдивският квартал „Капана\" с награда за опазване на наследството "}
{"url": "http://www.cross.bg/yambol-hora-svinete-1610434.html", "text": "/КРОСС/Втора нощ бе затворен главният път Сливен - Ямбол от протестиращи срещу заповедта за ликвидиране на прасетата тип \"заден двор\" като превенция срещу африканска чума по свинете (АЧС). Нощта е преминала спокойно, съобщи организаторът на протеста Валентина Василева. Не е имало опити за провокации.Близо 40 души са нощували на пътя в знак на протест срещу взетите мерки за ограничаване на африканската чума по свинете, съобщи Василева. Според нея Крушаре е станала знакова точка в борбата с правителствените мерки и на място са пристигнали хора от цялата страна.\"В момента тук има хора от Ямбол, има хора от Търговище, има хора от Бургас. Очакват се да дойдат още протестиращи. Днес във Ямбол също ще има протести\".  Тя отново припомни основното искане на протестиращите.  \"Това е отмяната на евтаназиране на свинете в стопанствата, което трябваше да се случи до вчера\".Пътят Сливен - Ямбол продължава да бъде затворен и в двете посоки. Обходният маршрут е през селата Камен, Жельо войвода, Кабиле.Снимка БНР", "date": "2019.08.04", "title": "Втора нощ блокада на пътя Сливен – Ямбол срещу избиването на домашни прасета"}
{"url": "http://www.cross.bg/hektara-hilyadi-sibir-1610437.html", "text": "/КРОСС/ В последните три дни хеликоптери и самолети на руското Министерство на отбраната са успели да потушат пламъците на площ над 450 хиляди хектара от пожара в Сибир, при който  горят 2 милиона и 700 хиляди хектара, съобщиха руски агенции. Само вчера над горящите площи са били хвърлени повече от хиляда тона вода.По-рано беше съобщено, че в над 170 населени места продължава да има сериозно задимяване в резултат на пожарите. ", "date": "2019.08.04", "title": "Военната авиация угаси 450 хиляди хектара горяща площ в Сибир "}
{"url": "http://www.cross.bg/georgiev-plamen-skandal-1610438.html", "text": "/КРОСС/„Скандалът, свързан с КПКОНПИ, е измислен\". Това каза в интервю за предаването „Събуди се\" по Нова телевизия бившият председател на КПКОНПИ Пламен Георгиев. По думите му, този скандал се е отразил отрицателно на него и семейството му. Той съобщи, че има заплахи за живота му, но подадената от него оставка не е свързана с това. „Не подадох оставка заради заплахите, причините са други. Изчаках да приключи проверката на НАП, защото исках, когато си подам оставката, да изляза чист пред хората\", разкри Георгиев. \"След този скандал не мога да продължа да бъда председател на комисията. Първата причина за оставката беше семейството ми, което беше подложено на уникален тормоз. Измисленият скандал навреди на моята лична репутация. Скандалът се приписва и върху имиджа на комисията\", каза още Пламен Георгиев.", "date": "2019.08.04", "title": "Пламен Георгиев: Скандалът, свързан с КПКОНПИ, е измислен"}
{"url": "http://www.cross.bg/milev-myasto-byrgas-1610439.html", "text": "/КРОСС/ Певецът Дани Милев спечели конкурса „Бургас и морето\". 12-песни финалисти прозвучаха в 37-то издание на Летния театър в Бургас. Журито отреди първото място на „Това си ти\" по музика и изпълнение на Дани Милев, текст Катерина Бакларова. Именно от нейната романтична идея да подари песен на съпруга си се ражда песента. Милев сподели:„За първи път вземам първа награда като солов изпълнител, затова съм много радостен.Никога не идвам с кошница за големи победи. Правя музика, която ми харесва, без да се съобразявам с модните неща. Когато емоцията е истинска - хората го усещат. Фестивалът е чудесно място за правене на нови песни и прекрасен празник за града. Благодаря Бургас, благодаря община Бургас!\"Второто място е за \"Тръгваш ли?\" в изпълнение и по текст на Мина Пенкова и музика на Цанислав Петков. На трето място остана сочената за фаворит \"Тоя влак за Бургас\" на композитора Руслан Карагьозов, представена по чудесен начин от Георги Дюлгеров по стихове на Христо Фотев. Шест членно жури определи победителите, в състава му бяха певиците  Йорданка Христова и Ева Найденова, миналогодишният победител Димитър Атанасов, композиторът Димитър Гетов.Публиката отдаде своето предпочитание на песента \"Мечтай, море!\", изпълнена от младия Александър Томов по текст на айтоската поетеса Татяна Йотова и музика на Мартин Антонов. Те споделиха: „Развълнувам съм, че нашата песен бе оценена по най-достойния начин. Получихме най-важната оценка тази на публиката. Песента се роди през зимата специално за този фестивал.\" „За първи път участвам и съм адски щастлива. Александър ми каза, че иска да пее песни със смисъл и това ме запали. Да пише един творец стихове по мелодия е доста трудно, преминахме през няколко редакции.\" „Целта, заради която дойдохме на конкурса, е изпълнена. Публиката не можеш да я излъжеш. Тяхната любов отиде в нашите ръце.\"37-то издание на конкурса ще се запомни с участието на повече млади изпълнители, непознати на широката публика и избора на балади в селекцията на 12-те песни финалисти. Конкурсът откри победителят от шоуто \"Като две капки вода\" Стефан Илчев, многократен победител през годините.  Рецитал с песни по текстове на Петя Дубарова в изпълнение на най-големите български звезди отдаде почит на поетесата и развълнува бургаската публика. Прозвучаха \"Нощ над града\", \"Сбогом, лято\", \"Радостта като сълза\", \"Лунапарк\", \"Доброта\", \"Настроение\" и др.Докато участниците в конкурсната програма бяха заложили на дрескод черно и бяло основно, БГ звездите внесоха освен емоция и цвят на сцената. Здравко от „Ритон\" се появи в черно сако на големи рози, Нели Рангелова разкри деколте в пъстра рокля с флорални мотиви.  Кичка Бодурова, Роси Кирилова, Росица Борджиева, Ваня Костова бяха сред останалите аплодирани звезди в рецитала. ", "date": "2019.08.04", "title": " Дани Милев спечели \"Бургас и морето\" "}
{"url": "http://www.cross.bg/voiina-volta-byrkina-1610424.html", "text": "/КРОСС/ 1693 г. - Смята се за датата на създаването на шампанското от бенедиктинския монах Дом Периньон.1704 г. - Войната за испанското наследство: Гибралтар е завладян от английска и холандска флотилия под командването на британския адмирал сър Джордж Рук в съюз с ерцхерцог Карл1782 г. - Волфганг Амадеус Моцарт сключва брак с Констанце Вебер1791 г. - Подписан е Свищовският договор, с който се слага край на Австро-турската война (1787-1791).1836 г. - В Кремъл камбаната Цар Камбана е поставена на каменен пиедестал.1870 г. - В германския град Баден-Баден завършва един от първите международни шахматни турнири.1879 г. - Княжество България освобождава от мито стоките, внасяни от Македония, Одринско и Източна Румелия.1879 г. - Елзас и Лотарингия са провъзгласени за територия на Германия.1903 г. - Пий X е избран за 257. римски папа.1914 г. - Първа световна война: Германия нахлува в Белгия, в отговор на което Великобритания обявява война на Германия. Съединените щати обявяват неутралитет.1916 г. - Първа световна война: Либерия обявява война на Германия.1936 г. - Министър-председателят на Гърция Йоанис Метаксас суспендира парламента и Конституцията и установява Режима от 4 август.1957 г. - Аржентинецът Хуан Мануел Фанджо за пети път става победител в състезанията от Формула 1.1964 г. - Тонкински инцидент: Американските разрушители USS Maddox и USS Turner Joy докладват за сблъсък със северновиетнамски плавателни съдове в Тонкинския залив.1983 г. - В резултат на държавен преврат в Горна Волта (днес Буркина Фасо) президент става Томас Санкара.1984 г. - Африканската република Горна Волта се преименува на Буркина Фасо.1995 г. - Хърватия започва Операция Буря, за да си възвърне анклавa, обявен за Република Сръбска Крайна и намиращ се от 4 години под контрола на сръбското малцинство.1996 г. - В Атланта (САЩ) са закрити 26-те Олимпийски игри.2007 г. - Изстрелян е космическият апарат на НАСА Финикс.", "date": "2019.08.04", "title": "4 август в историята"}
{"url": "http://www.cross.bg/temi-i-gosti-v-sytreshnite-blokove-na-televiziite-1610425.html", "text": "/КРОСС/Тема: Ексклузивно: За първи път след подадената оставка от Антикорупционната комисия, говори Пламен Георгиев.Тема: „Игри на волята\". В очакване на най-новото риалити по НОВА. Спиращи дъха каскади на снимачната плпощадка.Тема: Между две връзки: Папи Ханс сваля маската в „Ти гониш\".Тема: Най-доброто от сезон 2019.  - предаването е във ваканция  ", "date": "2019.08.04", "title": "Теми и гости в сутрешните блокове на телевизиите"}
{"url": "http://www.cross.bg/dulgo-moreto-horata-1610422.html", "text": "/КРОСС/  Когато дълго се взираш в морето, хората започват да ти липсват, а когато дълго гледаш около себе си хората, започваш да тъгуваш по морето.Харуки Мураками", "date": "2019.08.04", "title": " Когато дълго се взираш в морето"}
{"url": "http://www.cross.bg/efes-mladezhite-imperator-1610423.html", "text": "/КРОСС/  По времето на император Деций в Ефес живеели 7 младежи, които силно вярвали в Христа и не отстъпвали пред мъченията. За да се спасят от гоненията се скрили в пещера, която по заповед на царя била затрупана с камъни, и там намерили мъченическата си смърт. Два века по-късно станало чудо - младежите се събудили и се върнали в своя град. Тогава в Ефес пристигнал император Теодосий. Той дълго беседвал с тях, дал им благословията си и младежите заспали вечния си сън. Оттогава на това място ставали чудеса.Имен ден празнуват Евдокия, Евда, Дочка, Донка, Доко, Дочо. ", "date": "2019.08.04", "title": "Св. 7 отроци в Ефес. Св. прпмчца Евдокия "}
{"url": "http://www.cross.bg/predstoyashti-subitiya-v-stranata-na-avgyst-1610426.html", "text": "/КРОСС/  София.***с. Мрамор. От 11:00 часа пред кметството на селото ще се състои протест срещу умъртвяването на животните на територията на селото.***Годеч. От 09.30 часа Негово преосвещенство Белоградчишки епископ Поликарп ще оглави богослуженията в храм \"Св. вмчк Димитър Солунски\".***Бургас. От 19.00 часа на сцена „Охлюва\" ще се проведе детският фестивал „Дни на куклите\". ", "date": "2019.08.04", "title": "Предстоящи събития в страната на 4 август "}
{"url": "http://www.cross.bg/rozhdenitzite-na-avgyst-1610427.html", "text": "/КРОСС/ Илиян Киряков, бивш български футболистДеян Статулов, български кинокритик и сценаристВладимир Атъпов, български волейболист ", "date": "2019.08.04", "title": "Рождениците на 4 август"}
{"url": "http://www.cross.bg/pozhari-goryat-sibir-1610430.html", "text": "/КРОСС/ Продължават да горят горските пожари в обширни райони на Сибир. В битката с огъня участват военни части и техника. Освен в Русия, в близост до полярния кръг пожари има в Канада, Аляска и Гренландия. Пламъците са на площ от над 3 милиона хектара, предимно в отдалечени и слабонаселени райони. Най-тежко е положението в Красноярск, Иркутск, Бурятия и Якутия. Димът от пожарите обаче достигна над 800 населени места, дори съседни на Русия страни. В гасенето им участват 9000 души и 2 800 единици техника по суша и въздух, включително хеликоптери и самолети, специализирани в гасенето на пожари.Създадени са 118 наблюдателни поста, които следят нивата на токсични вещества във въздуха.Властите понесоха остри критики за решението да оставят пожарите да горят, поради факта, че са в отдалечени райони. Природозащитници обявиха, че това е екологична катастрофа.Според учени от руския Институт за космически изследвания, цитирани от агенция \"Новости\", горските пожари ще затихнат от само себе си в рамките на две седмици. Те припомнят, че пожари в Сибир горят всяко лято, но тази година ситуацията се е усложнила заради мощен циклон, който разпространил огъня на запад, а не както е обичайно на североизток. ", "date": "2019.08.04", "title": " Продължават да горят пожарите в Сибир "}
{"url": "http://www.cross.bg/kashmir-hilyadi-atentati-1610442.html", "text": "/КРОСС/  Хиляди индийци започнаха да напускат спорния северен регион Кашмир, след като местните власти издадоха предупреждение за възможни атентати на екстремисти, предаде \"Ройтерс\". Напрежението в Кашмир, за който Индия и Пакистан са водили няколко войни, се повиши рязко, след като при атентат през февруари терорист с кола бомба се вряза в колона от индийски полицаи, като уби 40 от тях.", "date": "2019.08.04", "title": " Хиляди индийци напускат Кашмир заради предупреждение за възможни атентати"}
{"url": "http://www.cross.bg/svinekompleksa-praseta-selo-1610443.html", "text": "/КРОСС/  Африканската чума в трите свинекомплекса в Русенско e на път да заличи 20% от индустриално отглежданите прасета у нас. Загубите за отрасъла са за милиони левове. Вече приключи загробването на животните от фермата в Николово, която беше първата с установено огнище на заразата, а утре се очаква да започне евтаназията на 8000 прасета от свинекомплекса в силистренското село Ветрен, където вирусът също проникна.Фермата във Ветрен попада в надзорната зона на откритото преди дни огнище на Африканската чума в свинекомплекса в село Попина. В селото домашните прасета вече са умъртвени, а мерките за биосигурност не изненадват хората, тъй като миналата година в Силистренско беше констатиран един от първите случаи на заболяването.Иванка Славова - кмет на село Ветрен: Хората в момента нямат прасета. Преди три седмици минахме всяка къща, предупредихме ги с подпис, че не трябва да гледат прасета и ако имат такива да ги заколят. Намерихме три прасета, хората бяха така добри, отзоваха се, заклаха ги.Д-р Георги Чобанов - директор на дирекция в Българска агенция по безопасност на храните: Надяваме се цялото население на България да осъзнае сериозността на проблема и че никой не може да се справи самостоятелно. Не само, че не е минал пика, а не сме го достигнали още.Въпреки тежката ситуация местните жители не губят чувството си за хумор.Неделчо Кискинов: Сега съм си направил едно прасенце тука сложено и като дойде внучето да му кажа: това е прасенце.В свинекомплекса в русенското село Голямо Враново, където продължава евтаназията на 30 000 прасета, близо 180 служители ще останат без работа.Д-р Миленка Димитрова-управител на свинекомплекса в Голямо Враново: В тази обстановка иконимически ние ще фалираме. . Другите наши поделения за известен период ще спрат да работят. Ако нямаме животни, от свиневъдството ще се съкратят всички хора. Ще се съкратят хората от фуражния цех, така че това е нещото, което ни очаква.Оптимисти, че отрасълът няма да загине, са само хората от свинекомплекса в село Бръшлен. Независимо, че в него са ликвидирани почти всичките 40 000 животни, собствениците твърдят, че няма да се откажат от свиневъдството и че след време отново ще предлагат продукцията на пазара си.В русенско единствената ферма, която устоя на чумата, е тази в Юделник. Вторите проби за заразата отново са отрицателни и ветеринарните власти вече са разрешили на свинекомплекса да изнася месо за преработка. ", "date": "2019.08.04", "title": " Африканската чума може да заличи 20% от индустриалното свиневъдство у нас "}
{"url": "http://www.cross.bg/zheleznicharya-kompaniya-dnes-1610435.html", "text": "/КРОСС/ Днес е професионален празник на железничаря. Първата жп линия Цариброд - София - Белово, изцяло проектирана и построена от български инженери и проектанти, е открита през 1888 г. Същевременно държавата откупува и линията Русе - Варна от английска компания на братя Баркли и започва нейната експлоатация. С двете железопътни линии се учредяват Българските държавни железници.Двадесет служители на Националната компания \"Железопътна инфраструктура\" бяха отличени по повод Деня на железничаря, който се отбелязва през първата неделя на август. По случай 80 години от създаването си, беше отличен и Центърът за професионална квалификация към компанията, който подготвя кадри за дейностите по развитието, ремонта, поддържането и експлоатацията на железопътната инфраструктура.", "date": "2019.08.04", "title": "Днес е професионален празник на железничаря "}
