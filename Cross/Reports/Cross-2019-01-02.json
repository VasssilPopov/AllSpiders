{"url": "http://www.cross.bg/agilera-zhivomir-godina-1592915.html", "text": "/КРОСС/ Американската поп певица Кристина Агилера бе една от специалните изненади на новогодишното парти на \"Таймс скуеър\" в Ню Йорк. Множеството, събрало се на площада, изригна в радостни възгласи при настъпването на 2019 г., а небето беше озарено от фойерверки.Хората дойдоха да посрещнат Нова година на \"Таймс скуеър\" въпреки дъждовното и студено време.Агилера се погрижи за доброто настроение на присъстващите, изпълнявайки на живо едни от най-големите си хитове.Визията на певицата също впечатли празнуващите.Сп. \"Харпърс базар\" пише, че Кристина е приличала на снежна кралица, благодарение на своя бял и много блестящ тоалет.Голямото зимно палто е дело на Norma Kamli. Върху палтото е добавен оформящ колан, наподобяващ корсет. Интересният колан към тоалета на Агилера се оказа, че е създаден от българския дизайнер Живомир Домусчиев.Името на Домусчиев става още по-популярно, след като холивудската любимка Ел Фанинг заблестя в червена рокля от PVC, създадена от Живомир специално за фототосесията й за списание  V.Живомир живее и работи от години в Лондон.Работил е като моден директор за алтернативни издания (Centerfold, A Magazine, Touch and Wig, Infringe Magazine) и стилист (за модни дефилета, клипове, реклами). Работата го е научила да улавя красотата в дребните детайли.Живомир сподели, че се гордее, че Агилера се е спряла на негов модел, за да се представи на концерта в Ню Йорк.Традицията за посрещане на Нова година на \"Таймс скуеър\" е от 1904 година, когато жителите на мегаполиса започват да се събират за Нова година на емблематичния площад. Това е второто участие на Агилера на събитието, организирано от „Дик Кларк пръдакшънс\". ", "date": "2019.01.02", "title": "Новогодишният тоалет на Кристина Агилера с българско участие"}
{"url": "http://www.cross.bg/yvrezhdaniya-horata-vinetkata-1592927.html", "text": "/КРОСС/ Социалните служби в страната вече приемат заявления за издаване на електронни винетки. До края на миналата година молби не се приемаха, защото наредбата, по която се отпускат винетките, не беше обнародвана.Критериите за получаване на безплатни стикери не са променени. Право да ги получават имат хората с 50 и над 50% увреждания и семействата, които отглеждат деца с увреждания до 18 години.Новият образец на заявленията вече е качен на сайта на Агенцията за социално подпомагане. Срокът за обработка и одобрение на молбите е 7 дни, а за издаване на винетка - 3 дни.Силвия Терзиева, началник \"Хора с увреждания и социални услуги\", ДСП \"Младост\": Ако винетката е валидна февруари, март, април... някоя дата. Хубаво е хората да проверят до кога им е валидна и да дойдат при нас 10 дни преди изтичане на винетката. Така би било и за тях по-удобно - да няма струпване на хора, да няма чакане по опашки.  ", "date": "2019.01.02", "title": "Социалните служби вече приемат заявления за безплатни винетки за хората с увреждания "}
{"url": "http://www.cross.bg/chyzhdentzi-germaniya-arestyvan-1592924.html", "text": "/КРОСС/ Мъжът, който в новогодишната нощ се вряза умишлено с лек автомобил в чужденци в Германия, остава в предварителния арест по обвинения в опит за убийство, постанови германски съд, предадоха световните агенции.Петдесетгодишният германец, хранещ ненавист към чужденците, насочил колата си с голяма скорост към групи хора, празнуващи Нова година на улици в градовете Ботроп и Есен, Западна Германия. Той беше арестуван в нощта на 31 декември срещу 1 януари.По последни данни броят на ранените при двете атаки е 8. Сред тях са момче на 4 години и неговата 29-годишна майка, която е от афганистански произход, както и 10-годишно сирийско момиче.Четиридесет и шест годишна сирийка също е сред ранените. Тя беше в тежко състояние, но бе оперирана и сега животът й е вън от опасност.Водачът на автомобила, който има психически проблеми, е имал ясното намерение да убива чужденци, каза вчера вътрешният министър на провинция Северен Рейн - Вестфалия Херберт Ройл.Мъжът, който от години е безработен, казал пред полицаи след като бил арестуван, че многото чужденци са проблем за Германия, който той иска да реши. ", "date": "2019.01.02", "title": "Оставиха в ареста мъжа, врязал се с кола в чужденци в Германия "}
{"url": "http://www.cross.bg/elektroenergiya-dekemvri-bulgariya-1592910.html", "text": "/КРОСС/ Оперативните данни на EVN България показват, че в периода 29 декември 2018 - 1 януари 2019 г. клиентите са консумирали общо 111 552 MWh (мегаватчаса) електроенергия. Тези стойности надвишават потреблението от същия период година по-рано, когато са били консумирани общо 109 512 MWh. Върховият товар по електроразпределителната мрежа в периода 29 декември 2018 - 1 януари 2019 г.  е регистриран вечерта на 31 декември 2018 г., когато е бил 1 693 MW (мегавата), сочат диспечерските данни на дружеството.ЕVN България напомня, че традиционно месец декември се характеризира с повишена консумация на електроенергия спрямо ноември. Тази тенденция става още по-изразена по време на коледните и новогодишни празнични и почивни дни. EVN България информира отново, че консумацията на електроенергия при всеки клиент е индивидуална.EVN България предоставя отново на клиентите си някои лесни практически съвети за разумно потребление на електроенергия:не покривайте отоплителните уреди с мебели или тежки завеси, за да не спирате топлината, която отдават в помещението.при закупуване на климатик съобразете мощността на уреда с големината на помещението, което ще отоплявате.проветрявайте помещенията редовно с широко отворени врати и прозорци, но за кратко, за да запазите топлината на стените намалявайте градусите на отоплението през нощта и когато отсъствате от дома. Избягвайте да ги изключвате напълно, защото така стените на жилището изстиват и впоследствие уредите консумират повече енергия, за да достигнат отново желаната висока температура.не поставяйте отоплителни тела в близост до хладилник.в режим готовност за работа (stand-by) електроуредите продължават да консумират енергия. По възможност ги изключвайте напълно от щепсела.Всеки клиент може периодично да следи своята консумация на електроенергия чрез сверяване данните от измервателния уред (електромер). ", "date": "2019.01.02", "title": "Потреблението на ток по Нова година е по-голямо в сравнение с миналата"}
{"url": "http://www.cross.bg/sgradata-bibliotekata-pleven-1592926.html", "text": "/КРОСС/ Неизвестен откри стрелба срещу сградата на Регионалната библиотека \"Христо Смирненски\" в Плевен, съобщиха от Областната дирекция на МВР в града.Инцидентът е станал на 1 януари 2019 г., когато мъжът произвел изстрели към сградата, в която не е имало посетители. Сигнал за случилото се е постъпил в 00.10 ч. При огледа криминалистите установили, че са нанесени материални щети на стъклената външна табела на библиотеката, на четири витринни стъкла и стъклопакет на входната врата на сградата. Иззети са шест проектила.Заместник-директорът на библиотеката Оксана Цветанова заяви, че е \"безумие да се стреля на това място, където винаги - и денем и нощем, преминават хора и по чудо не е пострадал някой\". Счупено е и стъкло на мястото, където се намира охраната на сградата, допълни Цветанова. В този момент там не е имало човек.Базата на библиотеката и фондовете й с книги не са засегнати. Уведомен е дежурен прокурор при Районната прокуратура в Плевен. Случаят се изяснява. ", "date": "2019.01.02", "title": "Мъж откри стрелба срещу сградата на Регионалната библиотека в Плевен "}
{"url": "http://www.cross.bg/konflikt-ykrainskiya-siriiiskiya-1592925.html", "text": "/КРОСС/ Руският президент Владимир Путин и френският му колега Еманюел Макрон обсъдиха в телефонен разговор сирийския и украинския конфликт, предаде ТАСС, като се позова на съобщение от днес на пресслужбата на Кремъл.\"Подробно бяха обсъдени проблемите при уреждането на сирийския конфликт в контекста на договореностите за формиране на Конституционен комитет, постигнати след срещата на лидерите на Русия, Турция, Германия и Франция на 27 октомври 2018 г. в Истанбул. Продължено бе и споделянето на мнения по украинския конфликт в светлината на украинската провокация в Керченския проток на 25 ноември миналата година\", се посочва в изявлението.Путин и Макрон също така са си честитили взаимно настъпването на новата година.", "date": "2019.01.02", "title": "Путин и Макрон обсъдиха в телефонен разговор сирийския и украинския конфликт"}
{"url": "http://www.cross.bg/zadrustvane-kilometrichno-simitli-1592928.html", "text": "/КРОСС/ Километрично задръстване се е образувало на главен път Е-79 между Благоевград и Симитли. Разстоянието се изминава за повече от половин час.Изключително натоварено е движението и по второкласния път Банско - Симитли, където има колони от български и румънски автомобили. Причината е засиленият трафик от зимния курорт към София след новогодишните празници.Заради натовареното движение и неспазване на дистанция в района станаха и няколко леки пътни инцидента. ", "date": "2019.01.02", "title": "Километрично задръстване между Банско и София, преди Благоевград"}
{"url": "http://www.cross.bg/bolnitza-belashtitza-godishen-1592929.html", "text": "/КРОСС/ 86-годишен самотен мъж от пловдивското село Белащица е в болница, след като в новогодишната нощ двама непознати го нападнали в дома му, нанесли му побой и му взели 200 лева. Пострадалият е със счупено ребро и прешлен и травма на главата.Според бюлетина на МВР инцидентът е станал около 18.00 часа на 31 декември. От пловдивската университетска болница потвърдиха, че има такъв пациент, но той е приет в хирургично отделение на 1 януари. Утре предстои да бъде опериран. Към момента състоянието му е стабилно.Съседи на пострадалия мъж разказаха пред bTV, че той не заключвал външната врата и бил много дружелюбен. Няколко пъти се оплаквал, че е бил ограбван. Кметът на Белащица твърди, че наскоро не са регистрирани кражби по домовете.От прокуратурата обявиха, че е образувано досъдебно производство по случая. ", "date": "2019.01.02", "title": "Пребиха и ограбиха в дома му навръх Нова година 86-годишен мъж"}
{"url": "http://www.cross.bg/potok-kvadrantidi-ostava-1592919.html", "text": "/КРОСС/ В нощта на 3 януари и ранните часове на 4 януари любителите на астрономическите спектакли могат да наблюдават пика на Квадрантидите - първия \"звездопад\" за годината, пише Earth Sky.Метеорният поток Квадрантиди е активен от края на декември до втората седмица на януари. Максимумът му обикновено е около 3 или 4 януари.В пика на метеорния поток тази година, ако условията позволяват, могат да бъдат наблюдавани между 60 и 100 падащи падащи звезди на час. Звездният дъжд се вижда най-добре от северното полукълбо, и в частност в Европа.Добрата новина за поклонниците на явлението е, че тази година пикът е преди новолуние и видимостта ще е по-добра. Миналогодишният спектакъл беше замъглен от светлината на най-голямата суперлуна за 2018 г.За разлика от други метеорни потоци като Персеиди или Джеминиди, максимумът на които продължава около два дни, пикът на Квадрантидите трае само няколко часа. Поради тази причина някои части от света няма да могат да го наблюдават. Радиантът на метеорите от този поток (привидната точка, от която се появяват) е между съзвездията Воловар, Дракон и Херкулес.Метеорният поток Квадрантиди дължи името си на \"покойното\" съзвездие Квадранс Муралис (Стенен Квадрант). То остава извън списъка със съзвездия, изготвен през 1922 г. от Международния астрономически съюз. Тъй като метеорният поток вече е кръстен на въпросното съзвездие, наименованието му остава непроменено. Влизащите в състава на Квадранс Муралис звезди са \"разпределени\" между съзвездията Воловар, Дракон и Херкулес.Произходът на метеорния поток Квадрантиди остава загадка за астрономите, но се смята, че е свързан с астероида 2003 EH1. ", "date": "2019.01.02", "title": "Предстои пикът на метеорния поток Квадрантиди"}
{"url": "http://www.cross.bg/barbi-matel-kyklata-1592913.html", "text": "/КРОСС/ През 2019 г. куклата \"Барби\" чества 60-годишнината си без нито една бръчка, предаде Франс прес, цитирани от БТА. С руса или кестенява коса, с издължена или закръглена фигура, в образа на принцеса или пожарникар, \"Барби\" продължава да съблазнява децата и се възползва дори от социалните мрежи, за да привлича вниманието върху себе си.\"60 години - това е много дълъг период в индустрията на играчките, където днес даден успех е с продължителност между 3 и 5 години\", заяви гордо Нейтан Бейнард, директор по маркетинга за куклите \"Барби\" в групировката \"Мател\".Въпреки все по-голямата конкуренция, ежегодно се продават 58 милиона екземпляра от куклата \"Барби\" в над 150 държави. \"Барби\" е известна колкото \"Кока-Кола\" и \"Макдоналдс\", отбеляза Бейнард през декември по време на частна визита в центъра по дизайн на \"Мател\" в Ел Сегундо в предградията на Лос Анджелис в Калифорния.Над 1 милиард кукли \"Барби\" са продадени от представянето й в изложението за играчки в Ню Йорк на 9 март 1959 г.Идеята за създаване на \"Барби\" хрумнала на съоснователката на \"Мател\" Рут Хандлър, докато отглеждала децата си.\"Дъщеря й Барбара имала ограничен избор на играчки - кукли, и можела да се превъплъти единствено в образа на майка, докато синът й мечтаел да стане астронавт, каубой или пилот\", поясни Бейнард.Така била създадена куклата \"Барби\", която е кръстена на дъщеря й Барбара и изобразява жена с подчертано женствени форми. \"Успехът е незабавен - през 1959 г. са продадени 300 000 екземпляра от куклата \"Барби\", каза Бейнард.С външност на красавица куклата \"Барби\" първоначално не притежава нищо феминистко. \"Тя съответстваше на каноните за красота по онова време, а нереалните пропорции на тялото й бяха приспособени към тъканите, с които се разполагаше, и оттогава бяха коригирани от \"Мател\", подчерта един от дизайнерите на \"Барби\" Карлайл Нуера.Прототип на русокоса калифорнийка, \"Барби\" дълго бе критикувана заради имиджа си на нереална, богата и ленива жена.\"Това окарикатуряване е несправедливо\", увери авторката на книгата \"Барби завинаги\" М. Лорд. - \"В действителност \"Барби\" е онова, което играещото си с нея момиче иска един ден да стане. Проблемът не е свързан с високата 28 см пластмасова фигурка, а с културата ни и с виждането, което имаме за женствеността.\"\"Барби\" стана астронавтка през 1965 г., 4 години преди Нийл Армстронг да стъпи на Луната. Първатата чернокожа версия на \"Барби\" бе пусната в продажба през 1968 г. \"Понастоящем 55 на сто от куклите, които продаваме в целия свят, не са русокоси, нито синеоки\", настоя Лиза Макнайт, генерален директор за куклите \"Барби\" в \"Мател\". ", "date": "2019.01.02", "title": "Куклата \"Барби\" стана на 60 без нито една бръчка"}
{"url": "http://www.cross.bg/obshtodurzhavno-prisuda-obyaven-1592923.html", "text": "/КРОСС/ 37-годишен мъж, с влязла в сила присъда за противозаконно отнемане на моторно превозно средство, постановена през 2016 г. и обявен за общодържавно издирване, е установен и задържан при операция на ГДНП. Тя е проведена днес по обед на територията на София. Действията са осъществени  от служители на секторите „Издирване\", „Престъпления срещу собствеността\" и „Реагиране и проникване\". Мъжът е от т. нар. активен криминален контингент. Той има и друга условна присъда и ще бъде предаден на Главна дирекция „Изпълнение на наказанията\" на Министерството на правосъдието.", "date": "2019.01.02", "title": "Задържаха автокрадец, обявен за общодържавно издирване"}
{"url": "http://www.cross.bg/kontingent-nato-podgotovka-1592917.html", "text": "/КРОСС/ Министърът на отбраната Красимир Каракачанов и началникът на отбраната генерал Андрей Боцев ще присъстват на тържествения ритуал по официалното посрещане на 36-ия контингент, който се завърна от международната мисия на НАТО за подготовка, съветване и подпомагане на силите за сигурност  в Афганистан „Решителна подкрепа\". Ритуалът ще се проведе на 3 януари 2019 г. от 11.30 часа на площад „Възраждане\" в град Плевен.36-ият български военен контингент се състои от национален елемент, рота за охрана, екип от съветници и щабни офицери в щаба на мисията на НАТО. В състава му са включени до 160 военнослужещи от Сухопътните войски и 68-ма бригада „Специални сили\".По време на мисията те изпълняваха задачи, свързани основно с организирането на контролно-пропускателния режим на автомобилния и пешеходния трафик на летище Кандахар, както и с обучение, съветване и методическо подпомагане на формирования и военнослужещи от Афганистанската национална армия.Национален командир на контингента е полковник Веселин Василев от Съвместното командване на силите, а командир на ротата - майор Велин Кехайов от 4-и механизиран батальон от Единен център за начална подготовка - град Плевен. ", "date": "2019.01.02", "title": "Посрещаме 36-я контингент след мисия на НАТО в Афганистан"}
{"url": "http://www.cross.bg/sofiya-odmvr-vodachite-1592920.html", "text": "/КРОСС/ Засилен е трафикът на моторни превозни средства по автомагистрала „Хемус\" в посока София. Това съобщиха от ОДМВР - София, цитирани от Фокус.В района преди тунел „Витиня\", където има временна организация на движението поради ремонтно-възстановителни дейности, към момента се е образувала колона от автомобили от около 1 км.Осигурени са допълнителни екипи на „Пътна полиция\" при ОДМВР - София за подпомагане на трафика и оказване на съдействие на водачите при необходимост.По останалите главни пътни артерии, обслужвани от областната дирекция, движението към момента е нормално.ОДМВР - София призовава водачите да шофират дисциплинирано и толерантно, спазвайки въведените ограничения и указанията на полицейските служители.", "date": "2019.01.02", "title": "Засилен трафик по магистрала „Хемус“, карайте внимателно "}
{"url": "http://www.cross.bg/megavatchasa-elektroenergiya-bulgariya-1592916.html", "text": "/КРОСС/ ЕНЕРГО-ПРО отчете близо 57 700 мегаватчаса потребление на електроенергия за периода 30 декември 2018 - 1 януари 2019 г., което е повишение с над 9%. Данните на дружеството, опериращо в Североизточна България, са в сравнение със същия период една година по-рано, когато потреблението е било 52 800 мегаватчаса. Както и през минали години, клиентите на електроразпределителната компания са консумирали най-много електроенергия в последния ден от годината, 31 декември, като през 2017 потреблението в празничния ден е било близо 19 000 мегаватчаса, а през 2018 - 20 220 мегаватчаса.За устойчивото управление на мрежата в Североизточна България се грижат диспечерските центрове на ЕРП Север, които координират работата на екипите. Отчетниците на електроразпределителното дружество работят по обичайния график, за да отчетат консумираната електроенергия в регламентирания срок. Операторите на телефон 0700 1 61 61 са на разположение на клиентите денонощно и без почивен ден. ", "date": "2019.01.02", "title": "С 9% повече ток са използвали в Североизточна България по празниците"}
{"url": "http://www.cross.bg/nachaloto-okean-atlanticheskiya-1592908.html", "text": "/КРОСС/ Стотици жители на Ню Йорк се гмурнаха във водите на Атлантическия океан.Колоритното събитие по традиция се провежда в началото на всяка година. За пръв път то се е състояло в началото на миналия век.Тази година в него се включиха около 2500 души. Всеки един от участниците направи малко дарение, като събраните пари ще бъдат предоставени на благотворителни организации. ", "date": "2019.01.02", "title": "Ледено гмуркане в Атлантическия океан "}
{"url": "http://www.cross.bg/infarkt-ostur-lyavata-1592912.html", "text": "/КРОСС/ От началото на коледно-новогодишните празници до първия ден на 2019 г. в СБАЛК \"Медика Кор\" са приети по спешност над 20 пациенти с остър коронарен синдром - инфаркт на миокарда и нестабилна стенокардия. Най-многобройни са болните от областите Силистра и Русе, следвани от Търговище, Шумен, Исперих и Ловеч.Двама от тях са дошли сами, а всички останали са били докарани в лечебното заведение от екипи на ЦСМП и линейки по район, снабдени с въведената от СБАЛК \"Медика Кор\" система за бърза диагностика и лечение на остър миокарден инфаркт. При тях лечението е започнало още при пристигане на екипите, благодарение на мобилните ЕКГ- апарати и медикаменти, с които са оборудвани реанимобилите.Най-натоварена за кардиолозите е била вечерта преди Рождество - 24.12.2018 г., когато в болницата са били приети 6 пациенти, всички от които с остър миокарден инфаркт. Освен бързата реакция, след появата на първите симптоми на инфаркт, важно е болният да бъде настанен в лечебно заведение, имащо възможност за провеждане на инвазивно лечение. То позволява на пациентите да бъде извършена коронарната ангиография, чрез която да се открият стеснените или запушени артерии, хранещи мускула на сърцето.Най-младият пациент, преживял инфаркт в празничните дни, е само на 39 години, а най-възрастния - на 86 години. Към момента всички са стабилизирани, състоянието им се наблюдава от специалистите и за тях се полагат необходимите грижи. През празничните дни за пръв път в Русенска област е било извършено ендоваскуларно (без отворена операция) отпушване на подключична артерия и поставяне на стент на пациентка с така наречения steal syndrome, или синдром на открадване. 61-годишната пациентка е постъпила в СБАЛК \"Медика Кор\" на 27.12.2018 г., с оплаквания от световъртеж и слабост в лявата ръка при ежедневната си работа. От инвазивното изследване се установява пълно запушване на лявата подключична артерия, даваща кръв на лявата ръка, при което при работа с тази ръка тялото \"краде\" кръв от мозъка през вертебралните артерии. След извършената интервенция, нормалният кръвоток в мозъчните съдове на пациентката е възстановен и тя е изписана 3 дни след процедурата без никакви остатъчни оплаквания.За доброто здраве на сърцето инвазивният кардиолог д-р Панайот Панайотов съветва да си дадем новогодишно обещание за по-здравословен начин на живот, като приемаме поне 200 гр. плодове и/ли зеленчуци дневно. Специалистът препоръчва да се ограничи приема на готварска сол до 5 гр., което практически означава да не се добавя допълнително, тъй като в хранителните продукти в България има достатъчно. Поне 2 пъти в седмицата да се консумира риба, като едната от тях да е мазна - скумрия, сьомга и др. Да се консумира алкохол в малки количества, но редовно - без препивания по празниците. 30-50 мл. концентрат или 150 мл. вино/дневно. Нова година е, сега е най-добрия момент пушачите да се променят, като спрат цигарите! ", "date": "2019.01.02", "title": "Десетки с инфаркт и стенокардия в болница по празниците"}
{"url": "http://www.cross.bg/maiio-otbelyaza-stranata-1592918.html", "text": "/КРОСС/ Италианският вицепремиер Луиджи ди Майо посочи, че в дневния ред на популистите има още много за вършене, като намаляване на заплатите на законодателите в страната е част от него, съобщи Bloomberg.\"Ние сме само в края на началото\", коментира вицепремиерът два дни, след като италианският парламент одобри бюджета на правителството за 2019 г., който предвижда мерки за подпомагане на най-бедните в страната и намаляване на пенсионната възраст за някои.Ди Майо, лидер на коалиционния партноьор \"Пет звезди\", обеща въвеждането на \"чудесен закон\", който да съкрати компенсациите за членовете на парламента през тази година. Италианските законодатели са сред най-високоплатените в Европейския съюз.Президентът на Италия Серджо Матарела се опита да овладее популистките лидери - вицепремиерите Ди Майо и Матео Салвини. В новогодишното си обръщение държавният глава отбеляза нарастващия дълг на страната, който вече достига над 130% от БВП и започва да се отразява на гражданите.Салвини, ръководител на дясноцентристката партия \"Лига\", отбеляза, че въпреки съгласието му с Ди Майо за нуждата от съкращаване на ненужните разходи, правителството има много по-важни приоритети. \"Правилно е да намалим безполезното и ненужно харчене\", посочи в свое изказване вицепремиерът в четвъртък. \"Но \"Лига\" е притеснена от по-конкретни за Италия проблеми\", включително данъците и пенсионните реформи, добави той.В изказването си във вторник Ди Майо също обеща да работи по проблемите на околната среда, както и да се фокусира върху външнополитическите въпроси през 2019 г., като отбеляза, че е удоволствие да се изправи срещу онези, \"които използваха публични средства и национални закони, за да се възползват от редица права, които иначе не бяха законни\". ", "date": "2019.01.02", "title": "В Италия ще намаляват заплатите на депутатите"}
{"url": "http://www.cross.bg/natzionalniya-nikolov-otbor-1592921.html", "text": "/КРОСС/ Играещият треньор на Левски Владимир Николов е главният фаворит за помощник на Силвано Пранди в националния отбор на България по волейбол.Преди да се завърне в игра по време на Европейското първенство през 2015-а, Николов беше мениджър на националите.Той вече има треньорски опит във Франция и у нас, като в момента успешно съчетава функциите на играч и наставник в Левски.Николов е и президент на столичния клуб.За олимпийските квалификации в националния отбор остава и либерото Теодор Салпаров. В момента 36-годишният Теди е основен играч и спортен директор на шампиона Нефтохимик. ", "date": "2019.01.02", "title": "Владо Николов става помощник в националния по волейбол"}
{"url": "http://www.cross.bg/zaginalite-detza-rysiya-1592922.html", "text": "/КРОСС/  Спасатели извадиха тялото на още един загинал изпод руините на срутения блок в руския град Магнитогорск, съобщиха от пресцентъра на Министерството на извънредните ситуации на Русия.Така жертвите на трагедията, която стана на 31 декември сутринта, стават 21. Сред тях са и две деца. 14 от загиналите са разпознати. Екипите обаче продължават работа, тъй като се издирват още 15 възрастни и пет деца. Основната версия, която се разследва от Следствения комитет на Русия, е взрив на газ.Междувременно губернаторът на Челябинска област Борис Дубровский съобщи, че вече са събрани около 80 000 евро в обявената сметка за дарения в помощ на семействата на загиналите и пострадалите. По думите му, отчетът за изразходването на средствата ще бъде публичен. \n\t\t\t\t\t", "date": "2019.01.02", "title": "Извадиха тялото на 21-а жертва под руините в Магнитогорск (видео)"}
{"url": "http://www.cross.bg/politziyata-zlatograd-smurt-1592911.html", "text": "/КРОСС/ След седмица в неизвестност, полицията откри 54-годишен мъж починал в гората край Златоград. За изчезването на човека в полицията съобщили неговите близки в последните дни на 2018 г., като според тях нямало следа от него повече от седмица.Незабавно след получаване на молбата за издирване, органите на реда в региона се мобилизирали и организирали акция по издирването му. На 31 декември, около 10:00 ч., той бил открит в местността \"Чилингирско\", землище на Златоград.Предполага се, че е починал от премръзване, според полицията категорично няма данни за насилствена смърт. По принцип, човекът живеел в Златоград, но често ходил до близко село, като обичал да си попийва и да обикаля пеша.Междувременно 40-годишен мъж от София е бил открит мъртъв, в хотелска стая на Пампорово. Сигналът за откритото безжизнено тяло на човека е бил подаден на 1 януари, около 12:30 ч. Предполага се, че той е получил инфаркт, в следствие, на което е настъпила и смъртта.Първоначални данни, за насилствена смърт не са установени. Трупът на починалия е транспортиран в МБАЛ \"Братан Шукеров\" - Смолян, за аутопсия.Местопроизшествието е запазено и посетено от дежурна оперативна група на полицията в Чепеларе. ", "date": "2019.01.02", "title": "Откриха тялото на обявен за издирване 54-годишен мъж край Златоград "}
{"url": "http://www.cross.bg/zaginali-daniya-katastrofa-1592902.html", "text": "/КРОСС/ Няколко души загинаха при железопътна катастрофа на мост в Дания, предаде Ройтерс, позовавайки се на данни от полицията.Най-малко шестима души са загинали при инцидента, съобщиха от Датската компания оператор на железопътния транспорт ДСБ.", "date": "2019.01.02", "title": "Железопътна катастрофа на мост в Дания, има загинали "}
{"url": "http://www.cross.bg/tiiineiidzhur-bashta-skandal-1592901.html", "text": "/КРОСС/ Тийнейджър уби баща си след скандал. Семейната трагедия се е разиграла в първия ден от годината във варненското село Осеново.Около 18:30 ч. между непълнолетното момче и 42-годишния родител възникнал спор, който завършил фатално, съобщават от полицията в морската столица.По случая е образувано досъдебно производство под ръководството на Окръжната прокуратура във Варна. Работата по документиране и доказване на  престъплението продължава. ", "date": "2019.01.02", "title": "Тийнейджър уби баща си след скандал "}
{"url": "http://www.cross.bg/akyila-rihter-tzentralna-1592897.html", "text": "/КРОСС/ Земетресение с магнитуд 4,2 по Рихтер е регистрирано в 19.37 ч. местно време в Централна Италия. Епицентърът е в района на Колелонго, на около 54 км от градчето Акуила. Трусът е бил на дълбочина 17 км. Той е усетен също в столицата Рим, както и Хърватия и Сан Марино.Последвали са два по-слаби вторични труса. До момента няма данни за жертви и пострадали, но хората в близост до епицентъра панически са напуснали домовете си, въпреки че температурата е минус 4 градуса по Целзий.Движението на влакове по линията Карсоли - Акуила е спряно, за да бъде извършена проверка на железопътната инфраструктура.По първоначална информация на сеизмолозите, днешният трус вероятно е свързан с разлома, който през 2009 г. предизвика голямото земетресение в Акуила с магнитуд 6,2 по Рихтер, отнело живота на повече от 300 души. ", "date": "2019.01.02", "title": "4,2 по Рихтер разлюля Централна Италия "}
{"url": "http://www.cross.bg/bryag-pistolet-cherven-1592903.html", "text": "/КРОСС/ 49-годишен от Червен бряг се самопростреля с пистолет в главата. Сигнал за инцидента е постъпил в полицията на 1 януари 2019 г. в 19.40 ч.На място е изпратен полицейски екип, който установява, че в частен дом в град Червен бряг мъжът се е прострелял с газов пистолет \"Zoraki\". Минути след инцидента е транспортиран в плевенска болница, където е настанен за лечение, с опасност за живота.Извършен оглед на местопроизшествието, при който са намерени и иззети пистолета и седем гилзи. Уведомен е дежурен прокурор при Районна прокуратура-Червен бряг. Образувано е досъдебно производство. ", "date": "2019.01.02", "title": "Мъж се простреля с пистолет в главата"}
{"url": "http://www.cross.bg/tangenta-duga-premierut-1592905.html", "text": "/КРОСС/ Разпоредил съм по отношение на винетките да не се променя досегашното положение. \"Смисълът да правим Северна тангента, Южна дъга и Западна дъга е да бъде в услуга на гражданите - да пътуват по-лесно и безопасно. Разпоредил съм на АПИ нищо да не се променя от миналата година. Защото, както Южната дъга е в рамките на града, така и Северната тангента също е в рамките на града и е правена да им е удобно на хората\", каза премиерът. Това заяви премиерът на първото за годината заседание на правителството.Борисов добави, че през следващата година започва строежът на път отсечка от ж.к. „Младост\" до АМ „Тракия\" - продължение на Южната тангента.„Отчетохме рекордно високи приходи\", побърза да се похвали премиерът.  „Честита Коледа и Нова година на всички! Отчетохме се на съвещанието с рекордни приходи, така че да вложим усилия на първо място за образование, здравеопазване, иновации, технологии.", "date": "2019.01.02", "title": "Борисов: Няма да има винетки за Северната тангента"}
{"url": "http://www.cross.bg/bulgariya-tzennosti-vruzka-1592906.html", "text": "/КРОСС/ Министерският съвет одобри проект на Меморандум за разбирателство между правителствата на България и САЩ във връзка с налагането на ограничения върху вноса на категории археологически и етноложки материали от България.Документът трябва да замени подписания през 2014 г. меморандум  във връзка с прилагането на чл. 9 от Конвенцията относно мерките за забрана и предотвратяване на незаконен внос, износ и прехвърляне на правото на собственост на културни ценности, както и представлява общ интерес за двете страни, обясняват от пресслужбата на правителството. ", "date": "2019.01.02", "title": "България и САЩ ще продължат сътрудничеството си за опазването на културни ценности"}
{"url": "http://www.cross.bg/ypravlenie-mitnitzi-agentziya-1592907.html", "text": "/КРОСС/ Министерският съвет направи промени в Устройствения правилник на Агенция \"Митници\" и на Класификатора на длъжностите в администрацията и наредбата по неговото прилагане, съобщиха от пресцентъра на правителството.Агенция \"Митници\" се структурира в Централно митническо управление и териториални дирекции. В структурата на Централно митническо управление се създават две главни дирекции - Главна дирекция \"Митническо разузнаване и разследване\" и Главна дирекция \"Информационни системи и аналитична дейност\".Преструктурират се териториалните структури на управление в Агенцията с цел по-добра координация, ръководство и контрол при осъществяване на основните функции и задачи, постигане на по-голяма бързина в работните процеси и по-голяма ефективност при управлението на човешките ресурси в администрацията. ", "date": "2019.01.02", "title": " Кабинетът промени Устройствения план на Агенция \"Митници\""}
{"url": "http://www.cross.bg/bsp--sofiya-organizira-bezplatna-yuridicheska-priemna-za-grazhdani-1592909.html", "text": "/КРОСС/ На 3 януари в постоянната приемна на БСП - София (ул. \"Леге\" № 10, ет. 1) гражданите ще получат безплатни юридически консултации. Юристите ще бъдат на разположение на софиянци от 15.00 до 17.00 часа.", "date": "2019.01.02", "title": "БСП - София организира безплатна юридическа приемна за граждани"}
{"url": "http://www.cross.bg/borisov-administratziyata-boiiko-1592900.html", "text": "/КРОСС/ Отчетени са рекордни приходи, които трябва да се вложат в образованието, здравеопазването, иновациите и технологиите. Това каза министър-председателят Бойко Борисов по време на първото за 2019 г. редовно правителствено заседание. \"Имате един план за съкращаване на администрацията, така че това, което вицепремиерът Томислав Дончев ви е казал, го привеждайте в необходимия вид\", добави Бойко Борисов.Премиерът пожела на всички министри успешна Нова година.", "date": "2019.01.02", "title": "Борисов напомни на министрите да се оптимизира администрацията "}
{"url": "http://www.cross.bg/martin-riki-suobshti-1592896.html", "text": "/КРОСС/ Певецът и актьор Рики Мартин, който миналата година сподели, че копнее за още деца, оповести раждането на дъщеря си, съобщи ЮПИ.Мартин лично се е похвалил в  със щастливата вест, че с брачния му партньор - шведския художник концептуалист от сирийски произход Джуан Йосеф, са станали родители на момиченце.Бебето ще носи името Лусия Мартин-Йосеф.Рики Мартин има две по-големи момчета - близнаците Матео и Валентино, родени от сурогатна майка през 2008 г.Мартин съобщи през януари м.г., че е сключил брак с Джуан Йосеф, припомня агенцията. ", "date": "2019.01.02", "title": "Певецът Рики Мартин стана татко на дъщеричка"}
{"url": "http://www.cross.bg/cheren-rekord-sa-zhertvite-na-aviokatastrofi-prez-izminalata-godina-1592895.html", "text": "/КРОСС/ Смъртните случаи при самолетни инциденти са се увеличили значително през 2018 г. Жертвите са били 556 на фона на 44 през 2017. Това съобщава базираната в Холандия Мрежа за авиационна безопасност, която следи самолетните инциденти.Най-тежката катастрофа за отминалата година стана през октомври, когато самолет на индонезийската компания „Лайън Еър\" се разби и загинаха 189 души. Най-безопасна в историята на гражданското въздухоплаване остава 2017 г., когато не е регистрирана нито една жертва при пътнически полет. ", "date": "2019.01.02", "title": "Черен рекорд: 556 са жертвите на авиокатастрофи през изминалата година"}
{"url": "http://www.cross.bg/godina-lihvite-chislo-1592899.html", "text": "/КРОСС/ 2019-та година няма да е от лесните. Това прогнозира в сутрешния блок на БНТ нумерологът Ели Маринова. Когато погледнем годината 2019-а, то първото число е 2-ка, тя отговаря за натрупването на знания, материални блага и лихви за добро или зло. 19 е число за изпитания на здравия разум, коментира нумерологът. По думите й през 2019 България ще се радва на популярност и ще бъде наблюдавана. Може да има събуден интерес към историята, културата, литературата. Дори е възможно български автори или българска книга да получат международно признание, посочи тя.През 2019 година е важно също така да се обърне внимание на социална и финансова политика. Да се внимава с парите, инвестициите, лихвите. 2019 е година, която търси равносметка за материалните неща. Тук може да има и ориентация за по-разумно изразходване на материални средства, коментира още Ели Маринова. ", "date": "2019.01.02", "title": "Нумерологът: През 2019-та внимавайте с парите, инвестициите, лихвите"}
{"url": "http://www.cross.bg/hursev-godina-emil-1592892.html", "text": "/КРОСС/ Ще бъдат ли по-богати българите през новата 2019 година? Според финансиста Емил Хърсев, който беше гост в сутрешния блок на БТВ „Тази сутрин\", отговорът на този въпрос е ясно „Да\". „Първо, защото цялата армия от държавни служители ще получи обещаните им от бюджета увеличения на заплатите.Икономистът Мика Зайкова обаче не може да отговори положително. Колкото и да са много държавните чиновници, по-голямата част от хората няма да станат по-богати. Първо, ние сме сред страните, в които инфлацията расте най-бързо. Второ, ние сме страната с най-големите неравенства и запълването на тази дупка ще е трудно\" обясни тя.Емил Хърсев обаче уточни, че бизнесът също е потвърдил намерение за увеличаване на заплатите с 8%. По думите му инфлацията винаги е по-ниска от ръста на доходите през последните 10 година. Според Хърсев в сравнение останалите европейски държави качеството на живот у нас определено е добро и ние не сме на последно място в Европа.Три са страните, в които има малко по-ниски доходи от нас - Черна гора, Босна и Херцеговина и Косово, коментира обаче Зайкова. Защо имаме излишък? От капиталовите разходи, не от това, че изведнъж събираемостта е започнала да става по-висока, каза още тя.Емил Хърсев обаче отчете, че и събираемостта на данъци, акцизи и мита расте, и в същото време неизвършените капиталови разходи, които са били планирани в миналогодишния бюджет, водят до излишъка, с който завършихме годината.Четири години поред залагаме дефицити, a накрая завършваме с излишъци - това е или недобре планирано нещо, или нарочно направено, отбеляза Зайкова. На въпроса дали да очакваме нова криза в края на 2019 година, тя отбеляза, че ако не криза, то поне може да има застой.Очакванията на света са намаляване на растежа, но криза в следващата година никой не прогнозира, заяви от своя страна Емил Хърсев. ", "date": "2019.01.02", "title": "Икономисти: Българите едва ли ще живеят по-богато през 2019 година"}
{"url": "http://www.cross.bg/vinetki-nyama-glosov-1592893.html", "text": "/КРОСС/ Възможно е да възникнат грешки при електронната система за закупуване винетки, защото тя все още е нова. Това заяви в предаването „Тази сутрин\" председателят на УС на Агенция „Пътна инфраструктура\" инж. Светослав Глосов.„Възможно е да се появяват технически грешки, но това не означава, че системата се е сринала. Само вчера са продадени над 380 хил. винетки, тоест на всяка 20-та секунда в държавата е продавана винетка, каза шефът на Пътната агенция.Глосов обясни, че потребителите срещат трудности при боравенето със системата, но не би трябвало да има проблем при купуването им, независимо дали се взимат през терминал, уебсайт или мобилно приложение.„1,5 млн. лв. са приходите от продажба на винетки от 17 декември до вчера. Тези, които са си купили винетка няма да бъдат прихващани като нарушители от ТОЛ-полицията. Тези автомобили започват да бъдат разполагани по Републиканската пътна мрежа, вчера броят им беше малък, бяха базирани около София, искаме хората да свикват с тях и да ги разпознават. Към този момент няма глобени\", заяви Глосов.Шефът на Пътната агенция обясни, че глоби няма да бъдат налагани на шофьорите, чиито винетки важат и през 2019 г., но не са конвертирани в електронни. При залавяне на нарушител, ТОЛ-полицията няма да събира глобата в брой, тя ще може да бъде платена само чрез ПОС-терминал или по банков път - в срок от две седмици. Инж. Глосов посочи, че ще бъде съставена нова карта, която да показва за кои пътища ще бъде необходима такса.Инж. Светослав Глосов коментира и ограничението от 90 км/ч по АМ „Тракия\" в отсечката от Стара Загора до Чирпан. По думите му по пътя има неравности и затова се налага рестрикцията. ", "date": "2019.01.02", "title": "Светослав Глосов: 380 хил. винетки са продадени за един ден"}
{"url": "http://www.cross.bg/leva-tzena-voda-1592891.html", "text": "/КРОСС/ Най-скъпата вода в България - кална и негодна за пиене. От Нова година влизат сила новите цени на водата в цялата страна, като след поскъпването в Шумен ще плащат най-много - 3.40 лева за кубик. Хората обаче се оплакват, че срещу тази цена получават кал и мръсотия от чешмите. проблемът е в старата водопроводна система, заради която често се налагат ремонти.Причината и обяснението се корени в бизнес плана, който е приет от ВиК асоциацията и инвестиционната програма към него, която трябва да бъде изпълнявана в следващите години. Трябва да бъде изградена пречиствателна станция за чисти води и нов довеждащ водопровод от язовир Тича. Проблемът обаче е от няколко страни, а че самият язовир няма изградена санитарна охранителна зона и трудно може да бъде регламентирано.С решението на КЕВР беше прието увеличението от 3.29 лева за кубик да стане на 3.40 лева. От \"ВиК - Шумен\" посочват, че цената може да бъде задържана. Това обаче трябва да стане с решение на Общото събрание на дружеството. Ако всички акционери искат по-ниска цена, тя може да бъде направена такава. Такова заседание ще има на 10 януари. В него има точка за избиране на нов управител на ВиК дружеството, но няма точка за нова цена на водата. ", "date": "2019.01.02", "title": "Най-скъпата вода в България е кална  и негодна за пиене"}
{"url": "http://www.cross.bg/stranata-snyag-raiiona-1592894.html", "text": "/КРОСС/ До обяд облачността ще е разкъсана в цялата страна. След обяд от запад ще се заоблачава. Вятърът ще се усили в хода на деня, като в централна северна и северозападна България ще достигне 30-40 километра в час. Слаби валежи от сняг се очакват в късния следобед в западната половина на страната. С навлизането на студен въздух от север температурите постепенно ще падат. За деня обаче все още ще се задържат над нулата - между 4 и 9 градуса.В планините ще превали сняг в следобедните часове. Валежите ще са в западна Стара планина, Рила, Пирин и западните Родопи. Снежната покривка по пистите в основните зимни курорти все още е добра и с условия за ски. По данни на Планинската спасителна служба в централна Стара планина в района на Узана снегът е около 20 см, във Витоша на Алеко е около 35 см, между 60 и 80 см е снежната покривка над Банско и Боровец и около 35 см в района на Пампорово.Следващите дни времето ще е динамично. Южно от страната ни преминава средиземноморски циклон, от който чакаме валежи от сняг в четвъртък и в петък. Със студения арктически въздух от север страната ни ще попадне под влиянието и на атлантически циклон. Той ще е причина за още снеговалежи в края на тази и началото на следващата седмица. В този период ще паднат значително и температурите. Дневните през почивните дни ще са отрицателни, а минималните сутрин и вечер - до -10 градуса. Студът ще е по-осезаем в западната половина на страната. ", "date": "2019.01.02", "title": "Гответе се за ледено студен уикенд"}
{"url": "http://www.cross.bg/nasa-horizonti-tyalo-1592889.html", "text": "/КРОСС/ Сондата „Нови хоризонти\" на НАСА изпрати обратно сигнали към Земята, потвърждавайки, че е оцеляла при прелитането край Ултима Туле - най-отдалеченото изследвано досега небесно тяло, предаде ДПА.Изследователят от НАСА Алан Стърн заяви:„Тук сме, за да ви кажем, че през изминалата нощ американската космическа сонда „Нови хоризонти\" извърши най-далечното изследване в историята на човечеството.\"От НАСА се похвалиха със снимка на Ултима Туле, която е пътувала до земята със скорост 32 000 мили в час. Учените се надяват, че изследването на небесното тяло ще даде по-голяма яснота как се е образувала Слънчевата система. ", "date": "2019.01.02", "title": "Сондата на НАСА \"Нови хоризонти\" изпрати сигнали към Земята "}
{"url": "http://www.cross.bg/magnitogorsk-vsichki-bloka-1592898.html", "text": "/КРОСС/ 2 януари е обявен за ден на траур в Челябинска област в памет на 13-те жертви при експлозия на газ в жилищен блок в Магнитогорск. Националните знамена ще бъдат свалени наполовина, а всички развлекателни събития са отменени.Президентът Владимир Путин е свикал спасителните служби да им благодари за усилията, съобщиха от Кремъл.Руските власти обявиха, че не са открити следи от взривно устройство в отломките на 10-етажната жилищна сграда. Полицията беше принудена да направи това съобщение заради слухове в местните медии, че е възможно да става дума за тероризъм, а не за битов инцидент.Страховете бяха разпалени допълнително от взрив на минибус станал на 1 януари също в Магнитогорск, при който загинаха трима души. Връзка между този инцидент и трагедията с жилищния блок няма, категорични са следователите.Газовата инсталация в блока в Магнитогорск не е била проверявана повече от шест месеца, съобщи председателят на Следствения комитет на Руската федерация. Фирмата, която е трябвало да контролира системата, за последно я е проверила през месец май.По-рано от \"Газоразпределение - Челябинск\" съобщиха, че всички уреди в блока са съответствали на изискванията, а планово техническо обслужване на оборудването е било извършено през март 2018 г. През май е била направена и проверка, която е показала съответствие с всички изисквания. Град Магнитогорск в Урал, с население 400 000 души, е дом на един от най-големите производители на стомана в Русия. Подобни експлозии на битов газ се случват често в страната, тъй като газовата инфраструктура датира от времето на Съветския съюз.\n\t\t\t\t\t", "date": "2019.01.02", "title": "Ден на траур за жертвите след взрива в Магнитогорск (видео)"}
{"url": "http://www.cross.bg/dokymentite-dokymenti-kompanii-1592914.html", "text": "/КРОСС/ Терористичните атаки на 11-ти септември 2001 г. са съпроводени с много въпроси и конспиративни теории. Според хакерската група, която нарича себе си The DarkOverlord, застрахователни компании в САЩ разполагат с отговори на някои от тези въпроси, съобщава онлайн изданието Motherboard. Хакерите твърдят, че са откраднали 18 000 документа от компаниите Hiscox Syndicates, Lloyds of London и Silverstein Properties. Според тях в документите има много важна информация. Те искат откуп от компаниите иначе ще публикуват документите в интернет. Пред Motherboard Hiscox потвърждава, че действително има хакерска атака с откраднати документи, които най-вероятно са свързани със застрахователна информация.Хакерите са публикували няколко малки файла, които да са като доказателство. В тях няма нищо особено, освен имена на компании и институции. Групата твърди, че ще пбуликува ключовете за декриптиране на архива на части, докато не получи откуп под формата на Bitcoin и заплаша, че може да изнудва и хора, които са споменати в документите.Hiscox казва, че полицията вече е информирана за случая и е започнала проверка. Самата компания казва, че е имала само един случаи, свързан със събитията от 11-ти септември. За сега твърденията на хакерите се посрещат предимно със скептицизъм.Въпреки това в профила си в Twitter, хакерите твърдят, че разполагат не само с документи за застрахователни плащания, а и със засекретени документи от институции като ФБР, Департамента по правосъдие на САЩ и др.По-късно те публикуваха и първата част от ключа за декриптиране на файла с документите с доказателства. Потребители в Twitter обаче ги критикуват, че ако действително имат толкова сериозна информация, то тя не трябва да се продава и ако получат парите, да бъде скрита. Това води и до съмнения доколко информацията реално съществува и дали наистина е толкова секретна или става дума просто за дела и изплатени застрахователни суми и суми в съдебни споразумения. За сега другите компании не са коментирали случая. ", "date": "2019.01.02", "title": "Хакери твърдят, че имат тайни документи за 11-ти септември"}
{"url": "http://www.cross.bg/zatvori-dimitrov-grigor-1592885.html", "text": "/КРОСС/ Григор Димитров продължава успешното си представяне на турнира от сериите АТП 250 в Бризбейн, Австралия, след като рано тази сутрин преодоля представителя на домакините Джон Милман в два сета 6-3, 6-4 за близо час и половина игра, съобщава БГНЕС.Българинът започна отлично и след малко повече от половин час затвори първия сет благодарение на пробив в шестия гейм. Той удържа преднината си до края и затвори частта с 6-3. Втория сет също изгледаше, че ще бъде спечелен безпроблемно от Гришо, който водеше с два пробива и 4-1. В този момент настъпи спад в играта му и подем у тази на Милмън. Резултатът трябваше да стане 4-4, преди Димитров отново да пробие и в крайна сметка да затвори мача с 6-4. На четвъртфиналите Григор ще се изправи срещу поставения под номер 2 Кей Нишикори, който спечели също в два сета срещу американеца Денис Кудла (7-5, 6-2).", "date": "2019.01.02", "title": " Григор Димитров започна 2019 с победа"}
{"url": "http://www.cross.bg/kynchev-gripa-pikut-1592886.html", "text": "/КРОСС/  Идва ли пикът на грипа у нас и какви щамове ще ни атакуват тази зима - гост с коментар по темата в Сутрешния блок на БНТ1 беше д-р Ангел Кунчев, главен държавен здравен инспектор. Пикът на грипа ще настъпи в средата на януари, потвърди той.  По думите на д-р Кунчев, предстои да продължи повишаването на заболяваемостта. Точна информация за броя на болните обаче ще има след като изтече една пълна работна седмица след поредицата празнични дни, когато хората избягват да посещават лекар, обясни експертът. Вероятно към края на месеца някои от областите ще достигнат епидемиологични нива, допълни д-р Кунчев.Грипът се проявява с остро начало, висока температура, много силно проявена отпадналост, почти пълна загуба на енергия. Много често след няколко дни без специфично лечение, тези симптоми отшумяват, каза още главният държавен здравен инспектор. Експертът е категоричен, че грипът не се лекува с антибиотици, защото те нямат ефект върху заболяването. ", "date": "2019.01.02", "title": "Пикът на грипа ще е в средата на януари"}
{"url": "http://www.cross.bg/surbiya-fermite-zabrani-1592888.html", "text": "/КРОСС/ Сърбия започва 2019 г. със забрана за фермите за кожи след десетгодишен гратисен период. С това се спасяват повече от 10 хиляди чинчили годишно. За да се привлече политически и медиен интерес, през юни миналата година в Белград бе организирана изложба под наслов „Да направим кожите история\".Забраната в Сърбия следва тенденцията в цяла Европа, 14 страни въведоха вече забрани на фермите, като през 2018-та това бяха Белгия, Люксембург и Норвегия. Проектозакони за такава забрана са внесени в парламентите на Полша, Ирландия, Литва, Дания и Естония. В България предстои внасянето на подобен законопроект в Народното събрание. ", "date": "2019.01.02", "title": "Сърбия забрани фермите за кожи "}
{"url": "http://www.cross.bg/plovdiv-stzena-trafika-1592890.html", "text": "/КРОСС/ Пловдив започва годината със затворен централен булевард. Причината е строежът на сцената, от която започват събития, свързани с обявяването на града за Европейска столица на културата. В момента има въведена временна организация на движението в Пловдив, което затруднява трафика по обходните маршрути.На бул. „Източен\" и на бул. „Руски\" се наблюдава засилен трафик. Днес в първия работен ден ще наблюдаваме трафика и ще вземем необходимите мерки. От центъра за управление на трафика могат да се регулират гъвкаво програмите на светофарните уредби, което ни дава възможност да чистим засиления трафик, посочи Борислав  Кръстев, директор ОП „Организация и контрол на транспорта\".Общинският съветник от ВМРО Слави Георгиев заяви, че вече няма време за промяна на организацията. Тази сцена е поставена без обсъждане в Общинския съвет, УС и кметът Иван Тотев си живеят в един собствен свят и не желаят да водят диалог с гражданите на Пловдив. Тази сцена можеше да бъде на пл. „Централен\", хангарите на гребната база или паркинга на Хиподрума. Не е ясно защо тя ще бъде строена на централен булевард, коментира Георгиев.Пловдив е Европейска столица на културата и откриването ще бъде тук - това място съединява в себе си много възможности. Тежестта на тази сцена е разпределена, тя е безопасна. Цялата сценична конструкция ще бъде висока 30 метра, кулата е на шест нива, каза Гина Кафеджиян, фондация „Пловдив 2019\". ", "date": "2019.01.02", "title": "Ще успее ли Пловдив да защити титлата Европейска столица на културата?"}
{"url": "http://www.cross.bg/alkohol-domakinstva-harchat-1592887.html", "text": "/КРОСС/ Европейците харчат по 130 млрд. евро годишно за алкохол, България е по средатаБългарските домакинства дават по 1,7 процента от общите си разходи за алкохол, сочат данни на европейската статистическа служба Евростат. Това нарежда страната ни на 15-о място сред всички 28 държави-членки на Европейския съюз.Според най-новото проучване на Евростат разходите на европейските домакинства за спиртни напитки са както у нас - средно по 1,6 на сто. Това е близо 130 милиарда евро годишно.Най-много за алкохол харчат домакинствата в Естония, Латвия и Литва - съответно 5,2, 4,9 и 4 на сто от общите си разходи. Веднага след балтийските държави се нарежда Полша с 3,5 %.На другия полюс са Испания, Гърция и Италия, сочат данните на Европейската статистическа агенция с под 1 % от общите разходи.От 2007 до 2017 разходите на българските домакинства за спиртни напитки са намалели значително - от 3 на 1,7 %. Разходите за алкохол на европейските домакинства през този 10-годишен период остават стабилни, а нй-голямо нарастване е регистрирано в Румъния - от 2,3 % през 2007 до 2,7 през 2017. ", "date": "2019.01.02", "title": "Европейците харчат по 130 млрд. евро годишно за алкохол, България е по средата "}
{"url": "http://www.cross.bg/apneya-sunna-volana-1592879.html", "text": "/КРОСС/ Лекари настояват всички шофьори да минават през допълнително медицинско изследване за сънна апнея. Според тях заспиването зад волана е една от най-честите причини за катастрофи. Проучванията сочат, че всеки 5-ти мъж има някаква форма на сънна апнея, а при жените това е всяка 10-та.При поне 20 на сто от хората има риск от краткотрайно заспиване зад волана. За последните осем години над 5000 души са загинали заради това състояние, наречено сънна апнея.„Основната опасност от сънната апнея идва от високата сънливост, която тази болест предизвиква, тъй като тази болест води от 3 до 5 пъти по висока вероятност от заспиване зад волана\", обясни пулмологът д-р Петър Чипев.Идеята на експертите - шофьорите да минават профилактичен преглед, за да се знае има ли опасност да заспят зад волана.„Това е изключително важно да се изследват тези хора, които имат съмнение за сънна апнея, има директива на ЕС от 2015 година, което препоръчва всички кандидат водачи да бъдат изследвани\",  каза Любка Маринова от Асоциацията на пострадалите при катастрофи.Изследването струва 150 лв., а ако диагнозата се потвърди, апнеята може да се лекува чрез специален апарат.  Цената му обаче стига до 1500 лв.„Ние призоваваме тук да се намеси Здравната каса, защото аз не смятам, че тези хора са толкова много, но са достатъчни, за да предизвикат тежки катастрофи. Т.е. или прегледа да се поеме или частично да се плаща този апарат, защото той помага\", обясни Любка Маринова.„Брашнения чувал на шофьорите някой не се опитва какво ли да прави. Някой иска да вземе пари от нас по този начин. Това състояние на дремливост, когато се случи и водачът го има това нещо, то е достатъчно 5-8 минути просто да прегърнете волана на автомобила и този облак на дремливост преминава\",  смята Йонко Иванов Съюз на преподавателите по авто-мото подготовка.Идеята тестовете да се въведат не е нова. За първи път тя е поставена на дневен ред още през 2012 г. До днес обаче не среща подкрепа от страна на държавата. ", "date": "2019.01.02", "title": "Лекари настояват шофьорите да минават през изследване за сънна апнея"}
{"url": "http://www.cross.bg/ryskiya-magnitogorsk-grad-1592881.html", "text": "/КРОСС/ 11-месечното бебе, което беше открито под развалините на сградата в руския град Магнитогорск, пристигна в Москва за лечение. Самолетът кацна в столицата около 8 часа след откриването на детето. То е със счупвания, травма на главата и измръзване. Родителите на малкия Ваня са невредими след срутването на блока - майка му е успяла да се спаси с другото си 3-годишно дете, а бащата е бил на работа по време на инцидента.11 са вече официалните жертви след срутването на жилищна сграда в руския град Магнитогорск. Това съобщи преди минути пред журналисти представител на руското Министерство на извънредните ситуации. Блокът се срути след експлозия в резултат на изтичането на газ на 30 декември 2018 г.Телата на общо 11 души са извадени от отломките на рухналия блок в руския град Магнитогорск. Едното е на дете, съобщиха от Министерството на извънредните ситуации. 30 души все още се водят за безследно изчезнали след тежкия инцидент.От началото на спасителната операция живи под отломките на 10-етажната сграда са извадени шестима души, сред които две деца. Всички те са настанени в болница. ", "date": "2019.01.02", "title": "Прехвърлиха за лечение в Москва 11-месечния Ваня"}
{"url": "http://www.cross.bg/tangenta-vinetki-skorostna-1592882.html", "text": "/КРОСС/ „Северната скоростна тангента никога не е планирана като градски булевард. От самото начало нейното предназначение е било да изнесе целия транзитен трафик извън София и този път много успешно изпълнява тази роля. Преговорите, които водим със Столична община, е да прецизираме всички крайградски части и това къде ще има винетки, къде няма да има, къде ще има тол система\". Това заяви в студиото на „Здравей, България\" инж. Дончо Атанасов от ръководството на Агенция „Пътна инфраструктура\". Той посочи, че целта е да се намери такова решение, което да не лишава АПИ от приходите от пътни такси от този път.„За мен това са измислени скандали, никога Северната скоростна тангента не е била планирана като градска магистрала. Тя винаги е била планирана като крайградска магистрала и е част от републиканската пътна мрежа. Не може да се разглежда само фрагментарно дали да има там винетки по няколко причини - ресурсът, който АПИ отделя за развитието на крайградската инфраструктура на София е доста сериозен\", посочи още инж. Атанасов.През Северната скоростна тангента преминават на годишна база над 10 млн. автомобила. Затова според представителя на агенцията, дори само само 1 млн. автомобили да нямат винетки за преминаването по този път, се губи огромен ресурс.„Надявам се днес да постигнем споразумение с Агенция „Пътна инфраструктура\". В крайна сметка казусът засяга пет района на Столична община - „Надежда\", „Връбница\", „Нови искър\", „Сердика\" и „Кремиковци\", които са непосредствено разположени по протежението на Северната скоростна тангента. Надявам се, че ще постигнем споразумение тези хора да не заплащат винетна такса, въпреки че този път е заложен като транзитен път, но от друга страна има предназначение на път, който отклонява трафика от центъра на града  и свръзва северните райони на града. Така че надявам се да успеем да запазим неговото предназначение, както беше планирано\", каза зам.-кметът на София инж. Дончо Барбалов.По повод сигналите за проблеми в системата за новите винетки инж. Дончо Атанасов обясни, че всички проблеми в електронната система ще бъдат изчистени.Зрители на NOVА сигнализираха, че системата не работи коректно - някои са платили два пъти винетката си, а други имат проблеми с конвертирането на винетките от хартиени в електронни, имаше и информация за блокирани машини за продажба на винетки по бензиностанциите.„Парите на водача, който е платил два пъти една и съща годишна такса ще бъдат възстановени, а ако има грешки в електронната система, те ще бъдат отстранени в най-скоровреме\", коментира Атанасов. ", "date": "2019.01.02", "title": "АПИ: Северната скоростна тангента не е планирана като градски булевард"}
{"url": "http://www.cross.bg/godina-plashtat-voda-1592884.html", "text": "/КРОСС/ Само през касовите апарати в последните дни - между Коледа и Нова година - са минали 2 млрд. лв., сочат предварителните данни на търговците. Окончателно колко точно сме похарчили НАП ще обобщи в края на месеца. Но със сигурност оборотите в търговската мрежа са надскочили тези от м.г. - когато са били 1,4 млрд. лв.Само за пътувания и туризъм - по Коледа и Нова година сме похарчили 195 млн. лв. От тях  136 млн. са за туризъм в България, а 59 млн. - за екскурзии в чужбина.От началото на 2019-та - за вода вече плащаме по нови цени. Най-голямо е поскъпването в София и в Бургас, а по-малко за вода ще плащат единствено - в Кърджали.От 1 януари природният газ поскъпва с 3.51 %. Тъй като повишението е под 5 на сто - няма да се отрази върху сметките ни за парно, топла вода и ток.С до 30% скачат и данъците на старите коли. Всяка община сама ще прецени с колко да вдигне налога - като ще се ръководи от три показателя - възраст на колата, евро стандарт и мощност.По-високи данъци ще плащат и собствениците на повече от едно основно жилище. От тази година те губят отстъпката си от 50 % и напрактика ще плащат двойно.В сила вече са и електронните винетки - те се продават на старите цени от 97 лв. А  от 16 август шофьорите на камиони вече ще плащат тол такси - т.е. не за време, а за изминато разстояние.След по-големите разходи, които вече са факт, - да погледнем и към доходите ни през 2019-та. От 1 януари скачат всички заплати в държавната администрацията с 10%, а с 20% се увеличават възнагражденията на учителите. Минималната работна заплата в страната вече е 560 лева. А минималните пенсии се запазват до 1 юли - когато ще бъдат увеличени с 12 лв. - до 219 лв.В частния сектор - половината от работодателите ще вдигнат заплатите, като за две трети - ръстът ще е до 10 %.Ето и част от прогнозите на експертите: от тази година се очаква и началото на края на ниските лихви по ипотечните кредити. Още от лятото експертите прогнозират плавно поскъпване - с между 0,2-0,3 %. Брокерите обаче очакват задържане на цените на имотите и през тази година.Заради рекордното поскъпване на промишления ток, бизнесът предупреди за по-скъпи основни храни и стоки, които купуваме - като хляб, месни и млечни продукти, сладкарски изделия. Как ще усетим по джоба си всички промени - ще покаже 2019-та. ", "date": "2019.01.02", "title": " 2 млрд. лева са похарчили българите за празниците"}
{"url": "http://www.cross.bg/feribot-ostanaha-agentziyata-1592883.html", "text": "/КРОСС/ Българи останаха блокирани на остров Тасос след новогодишните празници. Чакали са ферибот цял ден, но такъв не е имало.„В момента пътуваме с ферибота към континенталната част. Забавянето беше близо 20 часа. Голяма част от групата си бяха направили сметка, че трябва да платят нощувка до 1-ви януари и нямаха пари. Други пък останаха без лекарства. Чакахме в автобуса на пристанището\", разказа за „Здравей, България\" потърпевшата Петя Пенкова. Тя допълни още, че от туристическата агенцията не са им дали информация какво всъщност се случва.От консулството са подали информация, че заради влошено време фериботи няма да има.„След това от агенцията ни казаха, че ще дойде ферибот, но не дойде. От бреговата полиция обаче ни съобщиха, че няма да има ферибот до края на деня\", каза още Петя Пенкова.Потърпевшите са категорични, че ще заведат общ иск срещу агенцията. ", "date": "2019.01.02", "title": "Десетки българи останаха блокирани на Тасос"}
{"url": "http://www.cross.bg/chasa-iiordan-yanyari-1592904.html", "text": "/КРОСС/ Остават броени дни до един от най-светлите християнски празници - Богоявление (Йордановден). Бургаските чествания ще започнат още в 08:30 часа на 6-ти януари (неделя) с празнична Света литургия, отслужена в храм \"Св. св. Кирил и Методий\" от Негово Високопреосвещенство Сливенски митрополит Иоаникий.Колко смелчаци ще скочат в мразовитите морски води и кой ще е най-бърз при спасяването на Светия Кръст в Бургас? Отговорът на този въпрос ще научим в неделя, но в нашия град броят на участниците обичайно е около 40.За да се включите в надпреварата, трябва да имате навършени 16 години. Записването ще се извършва на самия ден (6-ти януари, неделя) от 10:00 до 11:30 часа пред Моста, само срещу представяне на лична карта, документ за актуален медицински преглед (медицинско) и подписване на декларация за поемане на лична отговорност.На 6-ти януари традиционно се освещават военните части и бойните знамена на българската армия. Смята се, че този ритуал бележи началото си от 917 г., когато в навечерието на битката при Ахелой е извършен първият водосвет за здраве и успех на Симеоновата войска. Тази година молебенът за здраве и благославянето на бойните знамена ще започнат в 11:15 часа на пл. \"Св. св. Кирил и Методий\".Точно в 11:30 часа ще стартира литийното шествие за спасяването на Светия кръст, в което традиционно се включват голяма част от жителите и гостите на града. То ще премине по маршрут пл. \"Св. св. Кирил и Методий\" - ул. \"Александровска\" - ул. \"Ал. Богориди\" - Приморски парк - Моста. Хвърлянето на Светия кръст в морето и спасяването му е с начален час 12:00.На 6-ти януари тази година се навършват и 171 години от рождението на Христо Ботев. Всеки, който желае да изрази почитта си към паметта на поета революционер, може да поднесе цветя или венец пред бронзовия му бюст в Морската градина от 12:30 часа.Заповядайте от 13:00 часа и в галерия \"Богориди\" (ул. \"Ал. Богориди\" №48), където ще бъде открито 20-тото юбилейно издание на традиционната изложба на тримата бургаски художници, носещи името Йордан - Йордан Маринов, Йордан Петров, Йордан Ангелов.6-ти януари - ЙОРДАНОВДЕН(БОГОЯВЛЕНИЕ)и 171 ГОДИНИ ОТ РОЖДЕНИЕТО НА ХРИСТО БОТЕВ06 януари (неделя)08:30 часаХрам \"Св. св. Кирил и Методий\"Празнична Света Литургия по повод Йордановден(Богоявление)11:15 часаПлощад \"Св. св. Кирил и Методий\"Освещаване на бойните знамена и водосвет за здраве на българското войнство от гарнизон Бургас11:30 часаПлощад \"Св. св. Кирил и Методий\", ул. \"Александровска\", ул. \"Ал. Богориди\",Приморски парк - МостаЛитийно шествие за спасяване на Светия кръст12:00 часаПриморски парк  - МостаСпасяване на Светия кръст12:30 часаПаметник на Христо Ботев в Приморски паркТържествен ритуал по полагане на венци и цветя по повод 171 години от рождението на Христо Ботев13:00 часаУл. \"Ал. Богориди\" №48Галерия \"Богориди\"Изложба \"Богоявление\"Йордан Маринов, Йордан Петров и Йордан Ангелов. ", "date": "2019.01.02", "title": "Бургас се готви за Богоявление"}
{"url": "http://www.cross.bg/estestven-purvoto-bebe-1592880.html", "text": "/КРОСС/Момиченце в Пловдив е най-вероятният претендент да бъде наречено първото бебе на 2019-а. Тя е проплакала 40 секунди след полунощ в пловдивска университетск а АГ клиника. Името й е Диана и тежи 3 кг и 510 гр.Майката е добре. Раждането е било по естествен път. Момиченцето се роди сравнително бързо. Терминът на майката беше планиран на 29-ти декември, но изчакахме, за да тръгне  бебето по естествен път\", каза д-р Ангел Ангелов. ", "date": "2019.01.02", "title": "Момиченце в Пловдив е първото бебе за 2019 година"}
{"url": "http://www.cross.bg/tema-zhivo-praznitzite-1592873.html", "text": "/КРОСС/БНТ, „Сутрешен блок\"Тема: Кое е първото бебе на 2019-та?Тема: В портфейла. Ще забогатеем ли през Новата година - прогнози от проф. Христина Вучева и Иван НейковТема: Пари за парно. С колко ще нараснат сметките за декември - отговорът от \"Топлофикация\"Тема: Сърцето и студът - доц. Сотир МарчевТема: Зимни вируси. Нова грипна атака - как да се предпазимТема: Числата на 2019. Прогнозата на нумеролога - какво вещаят числата?БТВ, \"Тази сутрин\"Тема: Новите винетки: Сигнали за блокирани машини за продажба на електронни винетки - кога системата ще е в изправност? Ще се плаща ли за преминаването по северната тангента? Коментар на инж. Светослав Глосов, шеф на АПИ.Тема: Загубена надежда: Защо Румъния отказа лечение на 9-годишно българче с тежка диагноза?Тема: Инциденти по празниците: Стотици пострадали по празниците - директорът на „Пирогов\" проф. Асен Балтов за най-тежките случаи, с които са се сблъскали медиците.Тема: Грипна вълна? Задава ли се грипна вълна и кои щамове ще ни атакуват? В студиото проф. Тодор Кантарджиев.Тема: Арктически студ? Градусите падат - чака ли ни арктически студ през януари? гост синоптикът Анастасия Стойчева.Нова телевизия,  „Здравей  България\"Тема: \"Има ли хаос с продажбата на електронните винетки? И ще плащат ли софиянци за преминаване по Северната тангента?\". Говорят Пътната агенция и Столичната община.Тема: Родена в първите секунди на новата година. На живо от Пловдив - кое е първото бебе на 2019-а?Тема: По-бедни или по-богати. Как ще живеем през годината?Тема: Да пазиш най-опасните престъпници. Кои са хората, които ескортират бегълците от правосъдие?Тема: Чудото на живота - историята на Вяра, която 14-години чакала своята Надежда. И още: За раждаемостта и децата ин витро - говори д-р Георги Стаменов.Тема: Недоволство в Шумен. На живо - защо най-скъпата вода в България е кална и негодна за пиене?Тема: Отново в работен режим. Как да преборим депресията след празниците?Тема: Кметове в спор коя е най-високата елха. Румен Бахов на живо - ще победи ли Трън в надпреварата с Димитровград и Троян.Тема: Празнични маси и празнични килограми - как да влезем във форма? На живо - съветите на инструктори. ", "date": "2019.01.02", "title": "Теми и гости в сутрешните блокове на телевизиите"}
{"url": "http://www.cross.bg/predstoyashti-subitiya-v-stranata-na-yanyari-1592876.html", "text": "/КРОСС//*София.*/От 10.00 часа ще се проведе правителствено заседание.***/*Горна Оряховица/с. Върбица.*/От 10.30 часа в НЧ „Градина-Върбица 1894\" ще бъдат отбелязани 156 години от рождението на Алеко Константинов - литературно четене и тематичен кът.***/*Шумен.*/От 08.30 часа в общината ще бъдат разпределени местата за продажба на мартеници в централната градска част.  ", "date": "2019.01.02", "title": "Предстоящи събития в страната на 2 януари"}
{"url": "http://www.cross.bg/voiina-purvata-vtorata-1592874.html", "text": "/КРОСС/ 1492 г. - Реконкиста: Арагонският крал Фернандо превзема Гранада, последната крепост на маврите в Европа.1635 г. - Кардинал Ришельо създава Френската академия.1793 г. - Русия и Прусия си разделят Полша.1835 г. - По инициатива на Васил Априлов в Габрово е открито първото взаимно училище с първи учител Неофит Рилски.1839 г. - Френският художник и фотограф Луи Дагер прави първата фотография на Луната.1882 г. - Джон Рокфелер обединява петролните си холдинги в тръста Стандарт Ойл.1891 г. - В софийското читалище Славянска беседа се състои първото оперно представление.1912 г. - На гарите в София, Пловдив и Плевен са монтирани първите телефони.1929 г. - Канада и САЩ приемат план за запазване на Ниагарския водопад.1941 г. - Втората световна война: В Оберзалцбург се състои среща на българския министър-председател Богдан Филов с Хитлер, на която е постигнато съгласие за присъединяване на България към Тристранния пакт.1943 г. - Втората световна война: Започва отстъплението на немските войски от Кавказ.1956 г. - ФРГ създава първите си редовни военни части след Втората световна война - Бундесвер.1958 г. - Влиза в действие първата българска подземна електроцентрала - ВЕЦ Батак.1959 г. - От космодрума Байконур, СССР изстрелва първия в света изкуствен спътник на Луната - Луна 1.1963 г. - Между София и Москва през Букурещ е установена радиорелейна линия, като е приета и излъчена у нас първата телевизионна програма от чужбина.1965 г. - Индонезия напуска ООН. ", "date": "2019.01.02", "title": "2 януари в историята"}
{"url": "http://www.cross.bg/naii-loshoto-na-starostta-1592871.html", "text": "/КРОСС/ Най-лошото на старостта не е слабостта на тялото, а безразличието на душата - АНДРЕ МОРОА", "date": "2019.01.02", "title": "Най-лошото на старостта"}
{"url": "http://www.cross.bg/silvestur-episkop-smurt-1592872.html", "text": "/КРОСС/  Православната църква слави свети Силвестър Римски.Свети Силвестър е управлявал цели 21 години римската църква и е покръстил самия император Константин Велики.Денят е известен в народния календар и като Караманов ден. Той е свързан с обичая Полазване. И на този ден като на Игнажден се вярва, че какъвто човек пръв ти влезе в къщата, добър или лош, здрав или болнав, богат или беден - такава ще е годината.Публикувано във факти.бг: Св. Силвестър се родил в Рим. Негов учител във вярата и науката бил благочестивият презвитер Кирин.В столицата на световната империя тогава идвали много странници, а младият Силвестър много обичал да ги подслонява в гостоприемния си дом. За повече от година негов скъп гост бил един източен епископ - Тимотей, който пристигнал в Рим да благовествува на езичниците, които били огромно болшинство в този международен град, а християните били около 200 000. Евангелският проповедник спечелил мнозина идолослужители за Христа и Църквата, но градският началник Тарквиний заловил епископ Тимотей и го затворил в тъмница. Три пъти го изтезавали с бич, за да се отрече от християнската си вяра и понеже останал непреклонен, той бил обезглавен.Градоначалникът повикал Силвестър да принесе жертва на боговете и го заплашил с мъчения и смърт, ако не изпълни затоведта. Св. Силвестър предвидил близката смърт на користолюбивия и жесток управител и му отговорил с евангелските слова от притчата за безумния богаташ: \"Нощес ще ти поискат душата\" (Лука 12:20) - и му заявил, че неговите заплахи няма да се сбъднат! Самонадеяният Тарквиний наредил да заведат Силвестър в тъмница и да го оковат във вериги, но като седнал да обядва, заседнала рибена кост в гърлото му и към полунощ умрял. Силвестър бил освободен от затвора.Когато станал на 30 години, Силвестър бил ръкоположен за дякон от папа Милтиад, а след неговата смърт бил избран за Римски епископ и станал тридесет и пети папа.През неговото светителство (314-335 г.) били проведени най-важните реформи на Константин Велики (306-337 г.) за прекратяване на гоненията и за тържеството на християнството и спокойствието на Църквата. Чрез своите пратеници Осий Кордубски и двама презвитери св. Силвестър подписал актовете на Първия вселенски събор в Никея от 325 година. Преименувал неделния ден от \"ден на слънцето\" в \"ден Господен\", понеже в неделния ден Господ Иисус Христос възкръснал от мъртвите. С думи и дела светителят надзиравал своите духовни чеда. Стегнал дисциплината на клириците, като строго забранил да се занимават с търговия.След много и плодоносни трудове, с които привлякъл в Христовата вяра мнозина езичници и юдеи, св. Силвестър блажено починал в Господа. Светите му мощи почиват в построената от него гробница върху катакомбата \"Св. Прискила\" и неговата гробница е една от най-старите гробници на \"Вечния град\".  ", "date": "2019.01.02", "title": "Св. Силвестър, папа Римски. Преп. Серафим Саровски Чудотворец"}
{"url": "http://www.cross.bg/rozhdenitzi-na-yanyari-1592875.html", "text": "/КРОСС/ Георги Прохаски, председател на Центъра за икономическо развитие Катя Близнакова, певица Красен Кралев, министър на спорта в оставка Момчил Андреев, управител на „Енерго-Про Варна\" Д-р Стефан Константинов, бивш министър на здравеопазването", "date": "2019.01.02", "title": "Рожденици на 2 януари"}
{"url": "http://www.cross.bg/mozuka-bezzhichno-patzienti-1592878.html", "text": "/КРОСС/ Учените са разработили безжично устройство, което може да стимулира мозъка с електрически поток, което потенциално предоставя фино настроено лечение на пациенти със заболявания като епилепсия и Паркинсонова болест. Невростимулаторът, наречен WAND, работи като \"пейсмейкър за мозъка\", следейки електрическата активност на мозъка и доставяйки електрическа стимулация, ако открие нещо нередно, заявиха изследователи от Калифорнийския университет в Бъркли, САЩ.Тези устройства могат да бъдат изключително ефективни за предотвратяване на изтощителни тремори или припадъци при пациенти с различни неврологични състояния, според проучването, публикувано в списание Nature Biomedical Engineering. Въпреки това, електрическите сигнатури, които предхождат припадък или тремор, могат да бъдат изключително фини, а честотата и силата на електрическата стимулация, необходима за предотвратяването им, са също толкова чувствителни. Може да отнеме години леки корекции от лекарите, преди устройствата да осигурят оптимално лечение.WAND, което означава безжично устройство за невромодулация без артефакти, е едновременно безжично и автономно, което означава, че след като се научи да разпознава признаците на тремор или припадък, той може сам да регулира параметрите на стимулиране, за да предотврати нежеланите действия. Тъй като устройството може да стимулира и записва едновременно, то е в състояние да регулира тези параметри в реално време. ", "date": "2019.01.02", "title": " Учени създали пейсмейкър за мозъка"}
