{"url": "http://www.cross.bg/apple-informatziya-survurite-1581902.html", "text": "/КРОСС/ 16-годишен частен ученик в Мелбърн е хаквал сървърите на Apple в продължение на година и сега е изправен пред криминални обвинения, след като технологичният гигант, базиран в Калифорния, се е свързал с ФБР, за да съобщи за нарушението. Според доклада тийнейджърът се обявява за най-големия фен на компанията и смята, че е правил нещо добро.По време на хакерските сесии, австралийското момче е изтеглило около 90GB защитени файлове, включително изключително важни оторизирани ключове, които предоставят достъп до акаунтите на потребителите.Той е бил заловен миналата година от австралийската федерална полиция (AFP) след акция в дома му, но всичко е било пазено в тайна до момента, защото тийнейджърът е добре познат в международната хакерска общност и е можело да бъде изложен на риск.\"В дома на момчето са намерени са два лаптопа на Apple, чиито серийни номера съвпадат с тези на устройствата, които са влезли във вътрешните системи\", каза прокурора по случая. Иззети са още мобилен телефон и харддиск с информация.По време на акцията австралийската федерална полиция е открила серия от хакерски файлове и софтуера, който е позволил на 16-годишният тийнейджър да пробие сървърите на Apple многократно. Цялата информация е съхранявана в некриптирана папка, озаглавена \"хаки хак хак\".В крайна сметка екипът на Apple за сигурност е открил присъствието на момчето в системите си и го е блокирал. Тийнейджърът казал на полицията, че е хакнал сървърите на компанията, защото \"мечтае\" да работи за технологичния гигант, който наскоро стана първата компания в света, струваща един трилион долара.Apple не пожела да даде изявление за това, каква информация съдържат тези 90GB защитени файлове, нито дали клиентски профили са в опасност. 16-годишният, който се призна за виновен, сега чака присъдата си, която ще бъде оповестена през следващия месец.", "date": "2018.08.19", "title": "16-годишен хакна сървъри на Apple"}
{"url": "http://www.cross.bg/trump-severen-potok--1581924.html", "text": "/КРОСС/ Проектът за нов руски газопровод през Балтийско море към Германия може да се окаже под ударите на американски финансови санкции, твърди вестник \"Уол Стрийт Джърнъл\", цитиран от агенция ТАСС.Администрацията на президента Доналд Тръмп подготвя пакет от мерки, целящи да блокират строежа на \"Северен поток-2\". Нне е взето окончателно решение затова дали да бъдат санкционирани непосредствените изпълнители на проекта или също компаниите и банките, които участват във финансирането му.\"Северен поток-2\" трябва да бъде завършен догодина. Цената му е 9,5 милиарда евро. Според Тръмп новият газопровод ще увеличи зависимостта на Европа от руския природен газ. По-рано американският сенатор Джон Барасо представи в Конгреса на САЩ законопроект за санкции срещу инвеститорите на руски проекти за износ на енергия.Според сенатора целта на законопроекта е да \"помогне на съюзниците в НАТО да избегнат политически натиск от страна на Русия\", която, по неговите думи, използва енергийни ресурси за геополитически цели. Експертите обясняват тези стъпки на САЩ като желание да \"пробутат\" на европейския пазар доставки на своя втечнен природен газ, който е значително по-скъп, отколкото руския.", "date": "2018.08.19", "title": "Тръмп подготвя мерки за спиране на „Северен поток-2“"}
{"url": "http://www.cross.bg/mostovete-kontrol-germaniya-1581917.html", "text": "/КРОСС/ Германският министър на транспорта Андреас Шойнер заяви, че в страната ще се въведе нова система за контрол на техническото състояние на мостовете, след срутването на моста в северния италиански град Генуа, предава Regnum, цитиран от Фокус.Според министъра „усъвършенстваният индекс за контрол над мостовете“ ще бъде представен на ведомството още към края на тази година. Основното ударение в него ще попадне върху състоянието на носещите конструкции на мостовете и проверката на максималното допустимо натоварване върху тях.При това Шойнер подчерта, че германските автомобилисти не трябва да се боят от това, че в Германия може да се повтори трагедия като тази в Генуа, защото страната по строгост на мерките за съблюдаването на техническото състояние на мостовете, се намира на второ място на света след Швейцария.", "date": "2018.08.19", "title": "В Германия ще въведат нова система за контрол над състоянието на мостовете"}
{"url": "http://www.cross.bg/donkova-dali-strada-1581920.html", "text": "/КРОСС/ Битов скандал е причината потвърдиха от Окръжната прокуратура в София. 60-годишен агресивен мъж е застрелял с незаконно оръжие 24-годишен младеж, след което 12 часа е бил барикадиран в дома си, съобщава \"Дарик\".В момента той е задържан за 24 часа, като предстои мярката му да бъде удължена.Сигналът за свадата е постъпил в 19:20 ч. снощи, след което към селото са се отправили екип на Спешна помощ и на полицията в Елин Пелин. Те са установили, че простреляният млад мъж е издъхнал, обясни хронологията на събитията Юли Николов, заместник-директор на Областната дирекция на МВР:„Веднага е сформиран по-голям екип, тъй като по първоначална информация мъжът е агресивен и въоръжен и се отправя в неизвестна посока. Установено е местонахождението му. Предприети са съответните действия и е задържан“, посочи Николов.Задържането е станало към 06:00 ч. сутринта, без да има насилие. Къщата на 60-годишния мъж е била обкръжена през цялата нощ, а съседите му са били евакуирани. Други пострадали няма.Оръжие без разрешително е намерено в къщата, стана ясно още от думите на наблюдаващия прокурор Ралица Донкова:„Не е установена информация категорично дали човекът страда от психично заболяване. Извършена е проверка от полицията. Още първите часове. Няма данни да се води на отчет. Това не означава, че няма такава възможност, поради което днес е назначена съдебно-психиатрична експертиза, която ще каже дали той страда, или не от психично заболяване, и съответно дали е бил вменяем. Извършени са съответните действия в дома на мъжа, направено е претърсване, намерени са гилзи, но и там не мога да кажа подробности, защото все още експертите не са се произнесли“, посочи Донкова.От прокуратурата ще поискат постоянна мярка задържане под стража, като в момента се води разследване за убийство, а на по-късен етап ще бъде прецизирано обвинението, уточни още прокурор Донкова.", "date": "2018.08.19", "title": "Битов скандал е причината за снощното убийство в Лесново"}
{"url": "http://www.cross.bg/valyadolid-otkril-chasa-1581918.html", "text": "/КРОСС/ Мъж е открил стрелба в бар на град Кастрильо Техерего в испанската провинция Валядолид. Един човек е загинал, трима са ранени, предава РИА Новости, цитиран от Фокус.Един от ранените е в тежко състояние. Съобщава се, че 32-годишният мъж е влязъл в бара на градчето от около 200 жителя, разположен на 40 км. от Валядолид, в 6:00 часа сутринта и е открил огън.Според кмета Раул Торес причината за нападението е битов скандал. Мъжът е имал вила в населеното място. След инцидента извършителят се е опитал да избяга с личния си автомобил, но няколко часа по-късно е задържан в дома си във Валядолид.", "date": "2018.08.19", "title": "Един човек е загинал след стрелба в бар в Испания"}
{"url": "http://www.cross.bg/skupi-instagram-predizvikatelstvo-1581903.html", "text": "/КРОСС/ Вече сме свикнали да виждаме децата на богатите със снимки в Инстаграм на яхти, частни джетове, скъпи дрехи и часовници, шампанско и др. Вероятно това вече им е омръзнало, затова решиха да се забавляват чрез предизвикателство, наречено \"падащи звезди\" (# fallingstars2018).Идеята е се снимат така, че да изглеждат все едно са паднали на земята, а оттам и името на самото предизвикателство, пише \"Блиц\". Разбира се, те не падат къде да е, а от скъпи автомобили, по време на шопинг, от яхта или от частния си самолет.Тези, които се присъединяват към предизвикателството, публикуват снимките си в Инстаграм с маркерите # fallstars2018 и #fallingstars, номинират приятелите си, които трябва да направят същото и поканват своите последователи да публикуват снимката си на фалшиво падане.Въпреки че не е напълно ясно, какво му е забавното в това предизвикателството, едно нещо е положително - за разлика от повечето други предизвикателства в социалните мрежи, това не е опасно и никой не бива наранен.\n\t\t\t\t\t", "date": "2018.08.19", "title": "Новото забавление на богаташите - \"падащи звезди\" (видео)"}
{"url": "http://www.cross.bg/mikrobi-streli-avstraliya-1581919.html", "text": "/КРОСС/ Екип учени от Япония и Франция откриха в Западна Австралия първите категорични следи за наличието на живот на Земята още преди 3,46 млрд. години. Изводите от тяхното изследване бяха представени на конференция в Бостън, съобщи БГНЕС. \"Показахме микроскопичните вкаменелости, които открихме в местността Стрели Пул в Западна Австралия. Те съдържат същите вещества и молекули като съвременните микроби. Удивително е как са могли да достигнат до наши дни в почти идеално състояние\", заяви Жулиен Алеон от Парижкия университет. Още преди пет години Алеон и колегите му откриха по време на разкопки в Стрели Пул няколко необичайни структури, чиито размери и състав бяха изключително сходни с тези на цианобактериите и други микроби. Редица учени се усъмниха тогава в тяхното съществуване и френските и японски геолози се върнаха в Австралия, за да търсят „по-качествени“ вкаменелости. Неотдавна те успяха да открият няколко подобни микровкаменелости, химическият състав на които беше установен с помощта на ускорител на частици.Оказва се, че химическият профил и на трите образци е фактически идентичен, което потвърждава, че в Стрели Пул действително са открити най-старите към момента следи от живот на Земята.", "date": "2018.08.19", "title": "Учени откриха микроби на 3,46 млрд. години"}
{"url": "http://www.cross.bg/godini-matematicheski-model-1581921.html", "text": "/КРОСС/ Следващите няколко години ще са необичайно горещи.Учени от института Националния научен център във Франция и Университета на Саутхемптън във Великобритания прогнозират, че започва период на екстремни горещини, който ще продължи поне до 2022 г., съобщава Би Би Си, цитирана от Вести.Учените са разработили нов математически модел, който да предвижда вариациите на средната глобална температура. Той потвърждава предишни концепции, че парниковият ефект не води до постоянно плавно повишаване на температурите. Вместо това то е на периоди.В началото на XXI век беше отчетен известен застой на глобалното затопляне. Петте най-горещи години в историята обаче са измерени само в периода от 2010 г. досега. Според учените колко гореща е дадена година не играе особен фактор в това колко гореща ще е следващата година.Новият математически модел е приложен на симулации на климата през XX и XXI век. Той показва, че една причина за по-горещите години е по-малкото количество на достатъчно интензивни студени климатични събития. Новите прогнози на учените показват, че през следващите няколко години има по-малка вероятност за подобни събития. Това ще доведе до по-топли години от първоначално очакваното.", "date": "2018.08.19", "title": "Учени: Следващите години ще са необичайно горещи"}
{"url": "http://www.cross.bg/nyama-aleksova-otdelenie-1581922.html", "text": "/КРОСС/Изпотрошиха Спешния център на пернишката болница. За това съобщи във Facebook групата „Медици БГ” Мая Алексова. Тя публикува и снимки на изпочупеното отделение.                 , пише Мая Алексова.                  Все още няма официална информация от полицията по случая.", "date": "2018.08.19", "title": "Изпочупиха Спешното отделение на болницата в Перник"}
{"url": "http://www.cross.bg/minev-dymite-kraii-1581923.html", "text": "/КРОСС/ Потушен е пожарът край града. Това съобщи за „Фокус“ зам.-кметът на Карлово Антон Минев за пожара в гора край града, който гори от късно снощи. „Пожарът е локализиран и вече е потушен. Димят борови иглички и храсти, но пламъци няма“, каза той. По думите му екипите, които са работили днес са съставени от близо 100 човека. „Те успяха да ограничат периметъра на огъня, за да не се разпространи“, каза Минев. По думите му на място ще останат дежурни екипи за през нощта. По отношение на пострадалата горска територия, заместник-кметът на Карлово заяви, че става въпрос за държавен горски фонд, който се намира в границите на национален парк „Централен Балкан“. „Фактически по приблизителни данни са пострадали около 50-60 дка борова гора. Това е по думите на самите експерти от пожарната и от горското. Може би като приключат действията по самото гасене в следващите дни, ще знаем по-точно. Предполагам, че ще има комисия от тяхна страна“, допълни още Антон Минев. ", "date": "2018.08.19", "title": " Потушен е пожарът край Карлово"}
{"url": "http://www.cross.bg/edni-drygi-danukoplattzi-1581916.html", "text": "/КРОСС/ Премиерът Бойко Борисов да не лъже българските данъкоплатци и да не настройва едни българи срещу други по казуса с \"Олимпик\". Това написа лидерът на БСП Корнелия Нинова в социалната мрежа \"Фейсбук\" по повод казуса със застрахователно дружество \"Олимпик\". \"Господин премиер, не лъжете българските данъкоплатци. Твърдите, че ако държавата се намеси и плати на пострадалите от фалита на застрахователното дружество “Олимпик\", това ще бъде от парите на всеки български данъкоплатец. Това е лъжа. Или не познавате материята, или се опитвате да настройвате едни българи срещу други\", пише Нинова. \"Средствата в гаранционния фонд не се събират от нашите данъци. Те са вноски от самите застрахователни дружества (включително “Олимпик”) именно като гаранция за такива случаи\", заявява още тя.                    ", "date": "2018.08.19", "title": "Нинова: Бойко Борисов да не лъже българските данъкоплатци и да ги настройва едни срещу други "}
{"url": "http://www.cross.bg/vratza-zavursheno-drygi-1581912.html", "text": "/КРОСС/ Община Враца обяви конкурс за социални асистенти, съобщава BulNews.bg. Целта е да се подберат кадри, които да предоставят услугата на 7 нови потребители по проект, финансиран по програмата за развитие на човешките ресурси.Минималното изискване за длъжността е завършено средно образование, а професионален опит не се изисква. Важно е обаче кандидатите да са комуникативни, коректни, отговорни и да работят в условия на конфиденциалност.Одобрените ще трябва да подпомагат потребителите в ежедневните им дейности, да разработят индивидуален план за работа с всеки от тях, да следят грижите за здравето им, да помагат в поддържането на хигиената у дома, да съдействат за храненето и други рутинни задачи. Желаещите да кандидатстват трябва да представят документи за самоличност, автобиография, копие от диплома и удостоверение за завършено обучение по други проекти на същата европейска програма, както и служебна бележка за регистрация  в бюрото по труда. Документите се подават лично от всеки кандидат или чрез пълномощник в сградата на община Враца на ул. „Стефанаки Савов” № 6, ет. 3, ст. №96 в срок до 22 август включително.", "date": "2018.08.19", "title": "Община Враца набира социални асистенти"}
{"url": "http://www.cross.bg/kanavkata-namirat-katastrofa-1581913.html", "text": "/КРОСС/ Тежка катастрофа е станала на АМ „Тракия” в посока София преди броени минути, видя репортер на Флагман.БГ. В инцидента участват два автомобила, които в момента се намират в канавката.Те са буквално размазани, около тях са се събрали множество младежи, които се опитва да помогнат на пострадалите, докато изчакват пристигането на органите на реда и линейките, които към този  момент пътуват натам.Засега няма информация за пострадали или загинали, но предвид щетите по двете возила, това може съвсем скоро да се промени. В автомобилите, които се намират в канавката размазани, са пътували млади българи, дошли на почивка край морето, научи Флагман.БГ.Междувременно и друг инцидент успя да затапи аутобана на около 80 км по-назад в същата посока. Около Ямбол – на 299 км от магистралата, джип Шевролет Каптива привидно е самокатастрофирал.", "date": "2018.08.19", "title": "Отново тежка катастрофа на АМ „Тракия” "}
{"url": "http://www.cross.bg/dogovor-botev-rieka-1581911.html", "text": "/КРОСС/ До часове \"Ботев\" (Враца) ще се подсили с Валери Божинов, съобщи ТОП СПОРТ. Почти всичко около преминаването на нападателя в новака в Първа лига е договорено.Все още обаче не е ясно дали голмайсторът ще бъде със статут на преотстъпен от настоящия си тим \"Риека\" или ще разтрогне своя договор и ще премине в тима на Сашо Ангелов, който е и негов доведен баща, като свободен агент. Божинов така и не успя да се утвърди в състава на хърватския тим, въпреки че подписа нов договор с клуба. Той премина в \"Риека\" през зимата, но има едва 14 минути игра в местното първенство. През новия сезон не е влизал в игра. \"Ботев\" (Враца) ще бъде вторият български клуб на нападателя. Преди това той бе част от \"Левски\". ", "date": "2018.08.19", "title": "Валери Божинов подписва с Ботев (Враца)!"}
{"url": "http://www.cross.bg/zhivotni-zhivotnite-zabranyava-1581907.html", "text": "/КРОСС/ В кравеферма край град Стрелча е регистрирано първично огнище на туберкулоза по говедата. В региона се въвеждат строги мерки за недопускане на разпространяване на заболяването.Забранява се извеждането на селскостопански животни и на домашни любимци на територията на общината, които не са регистрирани и на които не са извършени мерките по програмата за профилактика и контрол за ликвидиране на болести по животните. Собствениците трябва да декларират пред районния ветеринарен лекар животните си и да ги предоставят за изследване. Здравите животни ще трябва да се имунизират.Освен това е необходимо да се извърши дезинфекция на около и в помещенията, където се отглеждат животните. Забранява се провеждането на пазари и изложби на животни и животински продукти. Мляко може да се консумира само след термична обработка. Препоръчва се пастирите и собствениците на животни също да преминат през лабораторни изслeдвания.", "date": "2018.08.19", "title": "Регистрирано първично огнище на туберкулоза по говедата в Стрелча"}
{"url": "http://www.cross.bg/premierut-fond-stara-1581908.html", "text": "/КРОСС/ Пострадалите от фалита на застрахователната компания „Олимпик” няма да бъдат финансово обезщетени чрез българския гаранционен фонд „Гражданска отговорност”. Това каза в Стара Загора премиерът Бойко Борисов,съобщават от правителствената пресслужба.Ако държавата пристъпи към финансово обезщетение чрез българския фонд, би се получил „опасен прецедент”, смята министър-председателят.По негово искане утре финансовият министър и председателят на Комисията за финансов надзор ще обсъдят възможните варианти за реакция от страна на държавата. По думите на премиера ще предложат на българските евродепутати да направят законови предложения в европейското законодателство.„…Защото когато има европейска компания, тя влиза както нашите компании могат да влизат навсякъде в Европа и са по друг ред, би трябвало контролът да е на друго място. Но така или иначе, това би било един опасен прецедент, ние ще им помогнем с каквото може, с юристи, с каквото позволява законът”,каза премиерът.Министър-председателят увери още, че в сряда Търговският регистър ще бъде напълно възстановен и ще работи. Случаят е неприятен, но не е характерен само за България, каза премиерът и припомни, че заради кибератаки Холандия се е отказала от електронно гласуване.„Да, срина се поради некачествени дискове, които видяхте. Мисля, че четохте доста за фирмата, която с най-ниски цени е печелила. Въпреки всичко положихме големи усилия и до сряда ще е абсолютно готов”, увери Борисов.В Стара Загора премиерът инспектира обекти, които се изпълняват по европейски програми на стойност 52 милиона лева.", "date": "2018.08.19", "title": "Борисов: Пострадалите от фалита на „Олимпик” няма да бъдат обезщетени от български фонд"}
{"url": "http://www.cross.bg/yuana-familiya-chrez-1581897.html", "text": "/КРОСС/ Китайската полиция е арестувала трима заподозрени, за които се твърди, че са откраднали 600 милиона юана ($87 млн.) чрез хакване на притежатели на биткойни и други криптовалути, предаде АФП, цитирайки държавни медии.Полицията в северния град Сиан започнала разследването през март след жалба на мъж с фамилия Чжан, че хакери са поели контрола на компютъра му и задигнали 100 млн. юана ($15 млн.) в криптовалута, съобщи „Шанси дейли“. Сумата била в биткойни и други валути, посочва агенция Синхуа.Прехвърлянето на валутата оставило виртуална следа и полицията стигнала до заподозрян с фамилия Чжоу в централната провинция Хунан. Неговата комуникация разкрила още двама заподозрени.Смята се, че тримата успели да откраднат общо около 600 млн. юана от физически лица и компании чрез хакване на компютрите им, пише „Шанси дейли“Вестникът посочва, че разследването продължава, като правозащитните органи на три провинции работят заедно от миналата седмица за задържането на заподозрените.", "date": "2018.08.19", "title": "Три ареста в Китай за кражба на $87 млн. в криптовалути"}
{"url": "http://www.cross.bg/stara-sela-zagora-1581896.html", "text": "/КРОСС/ Напрежение в 11 села от общините Стара Загора, Нова Загора и Николаево заради изграждането на кариера за добив на инертни материали. Жителите им сa притеснени, че тя може да доведе до екологична катастрофа, като се опасяват от замърсяване на водоизточници, промяна на релефа и застрашаване на ценни растителни и животински видове.Бъдещата кариера за добив на варовик и доломит се намира в землището на три села - Едрево, Оряховица и Братя Кунчеви и по проект ще обхваща близо 800 декара.\r\nНа място екип на бТВ видя изключително рядката дива череша, бук, габър, ясен, както и на изчезващия див божур, циклами. При животинските видове - термитник на защитената горска червена мравка.В писмен отговор до бТВ  от екоинспекцията в Стара Загора припомнят, че районът не попада в защитени зони и отбелязват, че не се предполага дейността на бъдещата кариера да застраши животинския и растителния свят. Опасения обаче имат и в областната управа.„Ако се случи крайният вариант на всички намерения, всичко бъде изпълнено така, както е по концесия, имаме реален шанс да се стигне за жалост до екологична катастрофа”, посочиГергана Микова областен управител на Стара ЗагораЗа да защитят природата и здравето си, хората от района планират протест. На 22 август те смята да блокират подбалканския път от София за Бургас.", "date": "2018.08.19", "title": "Напрежение в Старозагорско: Жителите на 11 села се страхуват от екокатастрофа"}
{"url": "http://www.cross.bg/bulgariya-produlzhi-vinetka-1581895.html", "text": "/КРОСС/ Полицейска акция в пика на трафика от гастарбайтери. Полицията проверява на границата предимно за винетки, а чакането на пункта „Капитан Андреево” за влизане в България отнема часове.Акцията се провежда до последната бензиностанция по пътя към Турция, за да може, ако бъде установен шофьор без винетка, той да си купи преди да продължи пътя си.От рано сутринта досега са установени десетки нарушения. Само едно от тях обаче е свързано с винетка и то не с нейната липса, а с това, че стикерът не е бил залепен за стъклото. Така шофьорът се размина само с фиш.Иначе масово се установяват случаи на неплатени глоби в срок и се връчват електронни фишове. Всичко това се случва на фона на интензивния трафик от гастарбайтери.За денонощие, само в посока на влизане в България от Турция, преминават около 6000 автомобила с десетки хиляди пътници. Очаква се интензивният трафик да продължи поне до края на месеца, дори и до началото на септември.", "date": "2018.08.19", "title": "КАТ с проверки на колите на гастарбайтерите"}
{"url": "http://www.cross.bg/formirovanie-karlovo-voennoslyzheshti-1581904.html", "text": "/КРОСС/ Модулното формирование от състава на 61-ва механизирана бригада - Карлово беше задействано в 11.00 ч. днес, 19 август 2018 г., за да окаже помощ в гасенето на пожар, възникнал в иглолистна гора над местността „Сучурума“, северно от Карлово. На труднодостъпен терен действат 44 военнослужещи с 5 броя техника. Действията на модулното формирование се ръководят от майор Марин Цаловски.В готовност са още 20 военнослужещи, които ще се включат при необходимост в овладяването на пожара.", "date": "2018.08.19", "title": "Военнослужещи от Сухопътните войски гасят пожар в Карловско"}
{"url": "http://www.cross.bg/remont-mostovete-blagoevgrad-1581899.html", "text": "/КРОСС/ Мостовете и мостовите съоръжения в област Благоевград имат нужда от ремонт, информират от Агенция \"Пътна инфраструктура\" (АПИ), цитирано от БГНЕС.Ремонтът обаче не бил спешен.\"Това не означава, че мостовете са опасни\", обяснява специалист на пътната агенция. По думите му съоръженията просто се нуждаят от ремонт.Проблемът бил предимно в плочите на мостовете.По главния път Е-79, в района от Благоевград до Сандански, има 9 моста. Осем от съоръженията са над река Струма. Има и 4 надлеза. Най-опасен е този на пътен възел Черниче - Брежани, община Симитли.", "date": "2018.08.19", "title": "Мостовете в Благоевградско имат нужда от ремонт"}
{"url": "http://www.cross.bg/karlovo-voenni-potyshavaneto-1581906.html", "text": "/КРОСС/ Пожарът, , е локализиран.Това обяви директорът на държавното лесничейство Златю Кличев, цитиран от БНР.Според него потушаването на огъня ще отнеме няколко дни.Оперативен щаб ръководи овладяването на пожара, който избухна вчера вечерта.В потушаването му се включиха пожарникари, лесничеи и доброволци.Включиха се и военни от сухопътните сили, тъй като теренът е много трудно достъпен. Те са от 61-ва механизирана бригада в Карлово. На труднодостъпен терен действат 44 военнослужещи с 5 броя техника, уточниха от Министерството на отбраната.В готовност са още 20 военни, които ще се включат при необходимост. ", "date": "2018.08.19", "title": " Локализиран е пожарът над Карлово"}
{"url": "http://www.cross.bg/kerala-sela-shtata-1581898.html", "text": "/КРОСС/ Спасителни екипи навлязоха днес в наводнени села в Южна Индия, търсейки оцелели, които в продължение на дни бяха блокирани от наводнения, които досега отнеха живота над 350 души, съобщи АФП.Цели села в Керала са отнесени от придошли води при най-голямото наводнение в щата за този век. Спасителните служби се опасяват, че жертвите ще нараснат, когато достигнат места, които почти изцяло са потопени.В Трисур – един от най-пострадалите населени райони, спасителите, които обхождат наводнени къщи, откриха тела на хора, които не успели да избягат при бързо покачване но водното ниво.„Не са допускали, че ще се вдигне толкова – до 3-5 метра на някои места, след първоначалното предупреждение“, заяви пред АФП Ашраф Али К.М., който ръководи операциите в малкото градче Мала.„Някои от тях подадоха сигнали за бедствие при бързото и голямо покачване на водата“, добави той от наводнения район, докато край него плаваха тела на крави и други домашни животни.Хиляди военни помагат на операциите в Керала, където жертвите станаха 357, като 33 от тях са открити през последното денонощие. Сред загиналите е и местен доброволец, помагащ в издирвателните и спасителни акции.Много къщи в щата са претърпели необратими щети и местните власти предупредиха обитателите им да не се връщат в тях.Повреди има по множество пътища и 134 моста, като отдалечени райони в хълмисти местности са откъснати от света.Прекъснато електрозахранване и комуникационни линии блокира хиляди в градчета и села, където расте недостигът на храна и питейна вода. Влак от съседния щат Махаращра докара в събота в Керала 1 млн. литра.Над 320 литра на квадратен метър вода се излели в централната област Идуки, която сега практически е изолирана от останалата част на щата.Пороите активизираха свлачища, които опустошиха цели села. Около 350 000 души са останали без дом и са намерили убежища във временни лагери.Щетите от потопа се оценяват на около $3 млрд., но вероятно ще се увеличат, когато мащабът на опустошенията стане по-ясен след оттеглянето на водата.Индийският премиер Нарендра Моди извърши кратък оглед на наводнени райони в Керала от въздуха в събота и обеща незабавното отпускане на $75 млн. помощ.", "date": "2018.08.19", "title": " 350 станаха жертвите на наводнения в Индия"}
{"url": "http://www.cross.bg/gradina-sushto-edno-1581900.html", "text": "/КРОСС/ Улични и домашни животни умират в страшна агония в бургаския жк \"Лазур\". Преди дни е отровено цяло семейство котки в района на блок 21, съобщи \"Флагман\".Има съмнение, че двама мъже хвърлят лакомства с антифриз до оградата на детската градина \"Х.К. Андерсен\". Там са намерени майката и трите й малки котенца. Два дни животните са агонизирали, а след това труповете им са изхвърлени в контейнер. Само едно от тях е оцеляло, но е в тежко състояние и предстоят интервенции за спасяване на живота му.В този район точно преди една година и други котки бяха отровени.Около детската градина има още едно коте в безпомощно състояние. Предполага се, че то също е отровено и се крие в храстите.От бургаската организация \"Милосърдни сърца\" призовават всеки, който има информация за извършителя, да подаде сигнал при тях. Анонимността им е гарантирана. Те са убедени, че отговорните от миналата година и тази са едни и същи. От полицията правят всичко възможно да ги открият, но се нуждаят от свидетели.За достоверна информация относно извършителя от организацията предлагат и възнаграждение.Най-бруталното е, че това се случва около детска градина. Опасността за малчуганите също е голяма.", "date": "2018.08.19", "title": "Масово тровят животни в бургаски квартал"}
{"url": "http://www.cross.bg/sityatziya-donorska-transportna-1581905.html", "text": "/КРОСС/ Самолет C-27J „Спартан“ от транспортна авиогрупа Враждебна на Военновъздушните сили изпълни успешно транспортна задача от София до Горна Оряховица и обратно вчера, 18 август 2018 г. На борда на самолета се намираше екип от медицински специалисти на Военномедицинска академия със задача, свързана с донорска ситуация във Велико Търново.Полетите бяха изпълнени при спазване на мерките за безопасност и изискванията на документите, регламентиращи летателната дейност с военни въздухоплавателни средства на Република България. ", "date": "2018.08.19", "title": "Самолет „Спартан“ на ВВС транспортира медицински екип за донорска ситуация"}
{"url": "http://www.cross.bg/yasno-mashinata-sgrada-1581901.html", "text": "/КРОСС/ Подготовката за военен парад в Киев едва не завърши с човешки жертви, след като ПВО комплекс \"Бук\" паркира в сграда. Става ясно от публикации в социалните медии.От тях се вижда как машината е спряла в офисно здание \"Астарта\". Не се разкриват подробности за инцидента.От видеото става ясно, че машината не е успяла да вземе завоя. На 18 август Украйна репетира за Деня на независимостта.\n\t\t\t\t\t", "date": "2018.08.19", "title": "Зенитен комплекс се вряза в сграда в Киев (видео)"}
{"url": "http://www.cross.bg/izmervane-turgovsko-imat-1581887.html", "text": "/КРОСС/ ЧЕЗ Разпределение България въвежда защитни стикери за превенция срещу манипулация на електромерите. Стикерите се залепват върху средствата за търговско измерване, в допълнение към познатите пломби, като имат три нива на контрол и множество защитни елементи. Това прави фалшификацията или незабеляната интервенция върху тях практически невъзможна.  Огромен е броят на отличителните знаци и защити на стикерите, които ще предпазват средствата за търговско измерване от нерегламентиран достъп до вътрешността на устройството и намеси, които могат да се упражнят върху тях. Стикерите са изработени по технологии от най-ново поколение и прикриването на нарушението на целостта им е изключено.В тях са закодирани елементи, които не подлежат на фалшификация и се виждат само от експерти с подходящо оборудване, преминали обучение за оценка на автентичността и целостта на стикерите. Защитните средства имат вградени 3D мотиви, текстове, триизмерни обекти, променящи се цветове, изображения, предупредителни знаци и са персонализирани с уникален номер. Стикерите имат многослойна структура, която се разрушава много лесно при опит за третиране с различни разтворители или при опит за разлепяне, като същевременно издържат при екстремни температури. Те са защитени от специални елементи, чрез които се откриват дори микро прерязвания с тънък скалпел, които са сред честите начини за външна намеса при старите стикери.За първите 7 месеца на 2018 г. са констатирани 4251 кражби на електроенергия, като около 40% от тях са реализирани чрез манипулация на електромери. Все по-изобретателните и дръзки кражби, които включват и подмяна на елементи от устройствата за търговско измерване, принудиха дружеството да вземе по-сериозни мерки за защита на електромерите. Въведените стикери са произведени по българска технология. Те имат 3 нива на контрол: визуална оценка, наблюдение с помощни средства и експертно ниво. ", "date": "2018.08.19", "title": "ЧЕЗ Разпределение въвежда уникални стикери срещу манипулации на електромери"}
{"url": "http://www.cross.bg/london-obvinen-intzidenta-1581885.html", "text": "/КРОСС/ Роденият в Судан 29-годишен британски гражданин Салих Хатер заради инцидента, при който се вряза с кола в пешеходци пред британския парламент в Лондон. Той ще се яви отново в съда в понеделник.Хатер е обвинен, че се е опитал да убие граждани и полицейски служители при инцидента пред двореца „Уестминстър” в Лондон във вторник., се казва в изявление на лондонската полиция.Британски медии писаха, че Хатер е бил психически сломен от лични събития през последните месеци, в това число смъртта на брат му и на баща му в две отделни катастрофи и изключването му от университета в Ковънтри, където учел за счетоводител.", "date": "2018.08.19", "title": "Обвиниха в опит за убийство мъжа, ударил с кола пешеходци в Лондон"}
{"url": "http://www.cross.bg/vustanie-ilindensko-preobrazhenskoto-rymen-1581886.html", "text": "/КРОСС/ „Тук, на легендарното тракийско „Оборище“, предците ни потърсиха път към свобода и достойнство. Водени от веруюто да принесат и своята дан пред олтара на революцията, тракийските делегати подкрепиха взетото в Македония решение за въстание. Когато нашите сънародници в Македония въстават, мястото на тракийци беше да бъдат редом с тях. Това заяви президентът Румен Радев на тържественото отбелязване на 115-годишнината от Илинденско-Преображенското въстание в местността Петрова нива.Държавният глава подчерта, че революционните дейци от VII въстанически окръг ясно са съзнавали, че „двадесетте дни свобода“ на Одринско ще имат висока цена, а погромът на бунта ще е кървав. „Едновременно действаха ножът, куршумът, огънят и бесилката“, припомни президентът думите на летописеца на въстанието Христо Силянов, а хиляди бежанци ще поемат своя „поход към земята на спасението“ - към свободна България.Справедливите ни очаквания са историческата истина да бъде отстоявана и това зависи от всички нас, посочи Румен Радев и добави, че вече е поставил въпроса за компенсациите на тракийските бежанци и ще продължи да изисква ясен отговор при всеки случай, когато историческите факти се пренебрегват или поставят под съмнение.„Никой не може по-добре и по-вярно да пренесе във времето спомена за освободителните борби на Тракия и Македония от вас, наследниците на героите, които отдадоха живота си на българската национална идея. Благодаря, че съхранявате огъня на традицията не само тук, на Петрова нива, но и в своето ежедневие“, обърна се държавният глава към наследниците на участниците в Илинденско-Преображенското въстание.Президентът и върховен главнокомандващ Въоръжените сили Румен Радев прие почетния строй на представителните роти на Българската армия. В тържественото отбелязване на 115-годишнината от Илинденско-Преображенското въстание участваха вицепремиерът Валери Симеонов, кметът на Община Малко Търново Илиян Янчев, председателят на Съюза на тракийските дружества Красимир Премянов, народни представители, представители на изпълнителната власт и хиляди граждани. ", "date": "2018.08.19", "title": "Румен Радев: С Илинденско-Преображенското въстание предците ни потърсиха път към свобода и достойнство"}
{"url": "http://www.cross.bg/granitzata-braziliya-zaradi-1581889.html", "text": "/КРОСС/ След като Перу и Еквадор обявиха, че затягат изискванията за влизане на тяхна територия на хилядите венецуелски мигранти, днес Бразилия съобщи, че изпраща войски на границата си с Венецуела, предава „Ройтерс”.Бразилските военни ще приситигнат в понеделник в граничния град Пакараима, за да изведат венецуелските имигранти от техните лагери, където има около 1000 души. До напрежение се стигна, след като в събота местен собственик на заведение е бил нападнат и ограбен.Заради инцидента бразилците нападнаха импровизирания имигрантски лагер, подпалиха го и принудиха венецуелците да пресекат обратно границата. Заради сблъсъците и увеличената престъпност, губернаторът на щата Рораима Суели Кампос отправи призив за временно затваряне на границата.През последните няколко години хиляди венецуелци пресякоха границата на Бразилия в търсене на спасение от икономическата, политическа и социална криза в родината им. ", "date": "2018.08.19", "title": "Напрежение: Бразилия изпраща войски на границата си с Венецуела"}
{"url": "http://www.cross.bg/ednovremenno-meditzinski-sestri-1581888.html", "text": "/КРОСС/ 16 медицински сестри от болницата в Меса, в американския щат Аризона, забременели почти едновременно.По повод щастливото необичайно съвпадение те дадоха брифинг. „Явно има нещо във водата”, пошегува се една от тях.Първото бебе в групата се очаква през септември тази година, а последното – януари 2019 г.На брифинга бременните благодариха на колегите си, които са поели по-тежката работа, за да ги предпазят от инфекциозни заболявания и от стреса да се грижат за болни от рак.", "date": "2018.08.19", "title": "16 медицински сестри  забременяха почти едновременно"}
{"url": "http://www.cross.bg/lombok-magnityd-dyshi-1581890.html", "text": "/КРОСС/ Трус с магнитуд 6,3 разтърси индонезийския остров Ломбок, предадоха световните агенции, като се позоваха на американския Геофизичен институт.Епицентърът е бил на 64 километра източно от град Матарам, който е с население от 319 000 души. Трусът е на дълбочина 15 километра.Засега няма данни за пострадали и разрушения. Няма предупреждение за цунами.На 5 август на Ломбок пострада от земетресение с магнитуд 7, при което загинаха 460 души.", "date": "2018.08.19", "title": "Нов трус с магнитуд 6,3 разлюля остров Ломбок"}
{"url": "http://www.cross.bg/silno-poslednite-vulnenie-1581891.html", "text": "/КРОСС/ 19 август е денят на Преображение Господне по стар стил. Предците ни са вярвали, че водата се обръща, тоест вече не става за къпане, прелетните птици се събират, за да отлетят на юг.Спасителите също предупреждават, че морето през август крие опасности, през последните дни има силно вълнение, каза Мая Антова от БЧК. Тя  припомни какво означава флаговата сигнализация на плажа за курортистите: \"През август се обръща, така да се каже, вятърът. Нашият съвет, на експертите, и на хората, които се занимаваме с водно спасителна дейност, е да се използват охраняеми плажове, да се слушат инструкциите на спасителите и да се спазват указанията на флаговата сигнализация. Сега е особено силно вълнението, защото вълните се образуват от вятъра, и особено през последните дни има много силно вълнение.При много силно вълнение, което наблюдаваме през последните дни, прибоят има голяма ударна сила, която може да повали човек, да го удари в дъното, да му причини контузии, излизането е много трудно\", подчерта Мая Антова от БЧК.", "date": "2018.08.19", "title": "БЧК с предупреждение за опасностите в морето"}
{"url": "http://www.cross.bg/fond-ninova-zayavi-1581894.html", "text": "/КРОСС/  на застрахователната компания „Олимпик”.Това заяви лидерът на социалистите Корнелия Нинова. БСП настояват за извънредно заседание на парламента в началото на новата седмица., заяви Корнелия Нинова.", "date": "2018.08.19", "title": "БСП: Държавата да плати на измамените от \"Олимпик\""}
{"url": "http://www.cross.bg/kunev-elhovo-beshe-1581893.html", "text": "/КРОСС/ Първата в страната постоянна музейна сбирка на български актьор беше открита в Елхово. Тя е посветена на живота и творчеството на големия Велко Кънев. Броени дни след откриването си музеят има хиляди посетители. Експозицията започва със снимките от ранните му детски години, снимки като ученик. Там са и първите му награди – грамотите, които получава като самодеен актьор в местния читалищен театър.Следват фотоси от емблематичните роли на големия актьор. Във филма „Оркестър без име” участва заедно с Катерина Евро и остават приятели за цял живот.„Казвал ми е много ценни неща, които съм запомнила за актьорската професия, много ми липсват нашите смешки. Даже малко преди да си отиде, беше в къщата на Народния театър в Созопол, минах да го видя и въпреки че беше болен, пак се смяхме и пак се забавлявахме”, спомня си Катерина Евро. Елхово е не само роден град на Велко Кънев, но и място, където той се е връщал винаги. С директора на музея Христо Христов ги свързвало общото хоби – риболовът. „Велко Кънев много обичаше Елхово и елховци много обичаха Велко Кънев. Той почти всяко лято в последните години прекарваше в града, имаше контакт с много хора”, разказа Христов.Сградата на музея е собственост на община Елхово, която финансира проекта. Експозицията е отворена всеки делничен ден.", "date": "2018.08.19", "title": "Музейна сбирка на Велко Кънев беше открита в Елхово"}
{"url": "http://www.cross.bg/razhdaneto-bolnitzata-rodilka-1581892.html", "text": "/КРОСС/ Близките на искат независима медицинска експертиза и разследване по случая. Според тях до фаталния край се е стигнало заради травми, причинени от медицинския екип при раждането. Официално становище от болницата все още няма. 33-годишната Ренета Томова е починала на 17 август, ден след раждането на първото си дете Близките ѝ очакват да бъде направена  аутопсия, която ще покаже причините за смъртта й.Пред bTV те заявиха, че ще искат заключение и от лекар извън болницата, защото смятат ,че  истината ще бъде скрита.Ренета постъпила в болницата след нормална бременност, разказват близките й. Пред родилната зала обаче изживели истински кошмар Те твърдят, че жената имала синини по тялото и счупени ребра. Часове след раждането състоянието ѝ се влошило. Според директора на сливенската болница д-р Соня Михайлова жената е приета в реанимация, където починала. Лекарката, водила раждането не е на работа, а в родилното твърдят, че в почивните дни проверки няма.Според семейството на починалата родилка от болницата не са ги потърсили, не са им казали какво точно е станало, а лекарката, водила раждането не им вдига телефона.Прокуратурата започна разследване за лекарска грешка.", "date": "2018.08.19", "title": "Близките на починалата родилка в Сливен искат независима експертиза"}
{"url": "http://www.cross.bg/pytin-sityatziyata-peskov-1581874.html", "text": "/КРОСС/ Руския президент Владимир Путин и германския канцлер Ангела Меркел разговаряха близо 3 часа вчера вечерта.Преди началото на срещата двамата лидери направиха кратки изявления за медиите. Те обявиха, че ще обсъждат такива въпроси като ситуацията в Сирия, уреждането на украинския конфликт, ситуацията с договора за иранската ядрена програма, както и проекта за газопровод „Северен поток” 2.От руска страна в преговорите взе участие и сътрудникът на президента Юрий Ушаков, както и говорителят на Кремъл Дмитрий Песков.Срещата се състоя в извънградската резиденция на германското правителство Мезеберг, на 70 километра северно от Берлин.Разговорите бяха полезни и обстоятелствени, съобщи след края им Дмитрий Песков.Той уточни, че Путин и Меркел са се съгласили, че политизирането на темата за „Северен поток” 2 е неправилно.", "date": "2018.08.19", "title": "Путин и Меркел с 3 часови разговори за Сирия, Украйна и „Северен поток” 2"}
{"url": "http://www.cross.bg/mesi-koytinyo-ydar-1581875.html", "text": "/КРОСС/ Шампионът \"Барселона\" победи като домакин тима на \"Алавес\" с 3:0 на старта на новия сезон в испанската Примера дивисион. Лионел Меси отбеляза два гола, а третото попадение бе дело на Филипе Коутиньо.Усман Дембеле партнираше на Лионел Меси и Луис Суарес в атаката на домакините, а Филипе Коутиньо се появи като резерва.Футболистите на Ернесто Валверде очаквано доминираха през целия мач и въпросът бе кога ще падне първият гол. Това не се случи през първата част, в която пропуски направиха Меси, Жорди Алба, Луис Суарес и Дембеле, не успял да се разпише сам срещу вратаря на гостите. В 38-ата Лео Меси нацели напречната греда след великолепно изпълнен пряк свободен удар.На полувремето Коутиньо се появи в игра на мястото на Нелсон Семедо. В 64-ата минута Меси изпълни пряк свободен удар, пращайки топката под скочилите от стената футболисти право във вратата за 1:0. Две минути след това аржентинецът удари втора греда след техничен удар.В 73-ата Луис Суарес пропусна сам срещу вратаря Пачеко, но десет минути по-късно Филипе Коутиньо удвои аванса на домакините с хубав удар. В последните секунди Меси получи топката от Суарес и с втория си гол в мача оформи крайния резултат.", "date": "2018.08.19", "title": "Барса стартира с победа и два гола на Меси "}
{"url": "http://www.cross.bg/bekstriiit-zritelite-kompleksa-1581876.html", "text": "/КРОСС/ Най-малко 14 души бяха ранени и откарани в болница преди концерт на групата „Бекстрийт бойс” в американския щат Оклахома, съобщи CBSNEWS.Хора от публиката пострадаха, след като подпори на входа на курортен комплекс рухнаха и ги затиснаха.Концертът трябвало да се проведе в комплекса „Уин Стар”, но започнала гръмотевична буря. Организаторите започнали да евакуират зрителите.Бурният вятър обаче повалил подпорите на входа на комплекса и цялата конструкция рухнала върху зрителите. За концерта на „Бекстрийт бойс” били продадени около 12 000 билета. ", "date": "2018.08.19", "title": "Над 14 ранени при инцидент преди концерт на „Бекстрийт бойс”"}
{"url": "http://www.cross.bg/madan-proyavi-kyltyrni-1581877.html", "text": "/КРОСС/ Празникът на Мадан и Денят на миньора, започват със спортни и културни прояви в общината.В Събота на цената на миньорски град ще изявяват самодейците от читалище в община Мадан и гости от град Порачич –Босна и Херцеговина.Програмата ще продължи с народно веселие, родопски хумор с фиеста на самодейни танцови състави. На 24-25 август ще се проведе фестивалът на родопския кристал с  изложба на предмети сработени от кристали и колекции на местни и чужди колекционери.  ", "date": "2018.08.19", "title": "Празникът на Мадан и Денят на миньора, започват със спортни и културни прояви"}
{"url": "http://www.cross.bg/tzyala-nosht-izdirvaha-zheni-izgybili-se-v-pirin-1581880.html", "text": "/КРОСС/ Две жени бяха намерени между хижите „Безбог“ и „Гоце Делчев“ от екипи на Планинската спасителна служба към БЧК, съобщава „Фокус”.Операцията по издирването им е започнала късно вечерта в събота и е продължила през нощта.В момента планински спасители помагат на момче с увреден глезен да слезе от района на хижа „Мальовица“. В събота подобна операция е проведена край на Рилските езера.", "date": "2018.08.19", "title": "Цяла нощ издирваха жени, изгубили се в Пирин"}
{"url": "http://www.cross.bg/brekzit-referendym-otnosno-1581881.html", "text": "/КРОСС/ Британският мултимилионер Джулиън Дънкъртън дари 1 милион паунда(около $ 1,2 милиона) за публичната кампания \"Гласът на народа\", която е в полза на нов референдум за \"Брекзит\". Това съобщава в. \"Гардиън\".Дюнкертън вярва, че ново гласуване дава реален шанс да се \"прекъсне\" ситуацията около изтеглянето на Великобритания от ЕС.Както бе отбелязано, Дънкертън каза, че британските политици \"са объркали\" споровете за Брекзит.Ново гласуване означава провеждането на референдум, който ще позволи на британците да одобрят или отхвърлят проекта за споразумение между Великобритания и ЕС относно \"Брекзит\".По-рано медиите съобщиха, че ЕС обмисля компромис относно \"Брекзит\", което би позволило на Обединеното кралство да запази достъпа до единния пазар. ", "date": "2018.08.19", "title": "Милиардер предлага нов референдум за Брекзит"}
{"url": "http://www.cross.bg/tzenite-turzhishtata-stokovite-1581878.html", "text": "/КРОСС/През изминалата седмица доматите са поевтинели с девет процента при търговията на едро, съобщават от Държавната комисия по стоковите борси и тържищата.Краставиците са били по-евтини с 13 на сто. По-ниски са цените на едро и на зелените и червените чушки, средно с 14 процента. Морковите и ябълките също са се търгували по-евтино в сравнение с предходната седмица.Леко поскъпване е регистрирано при цените на едро на кравето сирене, каймата и пилешкото замразено месо. От Комисията по стоковите борси и тържищата подчертават, че ситуацията не се различава от тази преди година. С наближаването на есента, когато цените се повишават, е регистрирана трайна тенденция на поевтиняване поради сезонността на земеделската продукция.Търговци на дребно коментират за \"Хоризонт\", че цените за крайния потребител тази година са по-високи заради пострадалата от дъждовете реколта. ", "date": "2018.08.19", "title": "По-евтини зеленчуци регистрира Държавната комисия по стоковите борси и тържищата"}
{"url": "http://www.cross.bg/shofyori-hora-prichineni-1581882.html", "text": "/КРОСС/ В Румъния погват пияните шофьори, съобщават местни издания.За целта се готви промяна в Наказателния кодекс, която ще увеличи наказанията за убийство в случай на автомобилни произшествия, причинени от пияни шофьори или хора, които карат без книжки.Обмисля се възможността тези, които са убили хора по време на шофиране под влияние на алкохол или са карали без книжка, да влизат в затвора. Подобна разпоредба в закона, съчетана с медийна кампания, може да спаси стотици човешки живот всяка година.Броят на автомобилните злополуки, причинени от пияни шофьори или шофьори, които дори нямат книжки, се е увеличил в последно време.", "date": "2018.08.19", "title": "Погват пияните шофьори в Румъния"}
{"url": "http://www.cross.bg/stydioto-yspeh-sypergurl-1581884.html", "text": "/КРОСС/ От филмовото студио Warner Bros искат да намерят жена – режисьор за филма за Супергърл, съобщи CBR.През миналата седмица от студиото обявиха официално, че ще работят по филм за супергероинята.От там са вдъхновени от големия успех на филма „Жената чудо“. Негов режисьор беше Пати Дженкинс, като сега от студиото искат нов успех с жена на режисьорския пост.Образът на Супергърл вече има сериозен успех със сериала, който тече по американската телевизия.Все още не е ясно с кои режисьори се преговаря. От студиото не са обявили и кои актриси обмислят за главната роля.", "date": "2018.08.19", "title": "Ще има филм за Супергърл"}
{"url": "http://www.cross.bg/miliona-registratzii-imena-1581883.html", "text": "/КРОСС/Verisign пусна своя доклад за второто тримесечие на 2018-та. Според него интернета се е разраснал до 339,8 милиона домейн имена. Наблюдава се увеличение с приблизително 6,0 милиона регистрации на домейни, или 1,8% в сравнение с първите три месеца на 2018-та. Спрямо същия период на миналата година пък ръстът възлиза на 7,9 милиона или 2,4%.На домейните .com и .net се падат приблизително 149.7 милиона регистрации на домейн имена, което представлява увеличение от близо 1.4 милиона или 0.9% в сравнение с първото тримесечие на годината.Към 30 юни 2018 г. в домейна .com имат регистрации приблизително 135,6 милиона имена, а домейна .net наброява около 14,1 регистрации на имена.В класацията на домейните по отделни държави лидер е Китай с 22,7 милиона регистрации, следван от Токелау и Германия. ", "date": "2018.08.19", "title": "Домейн имената достигнаха 340 милиона"}
{"url": "http://www.cross.bg/voiina-zagivat-purviyat-1581864.html", "text": "/КРОСС/ 335 г. - Далмаций е повишен в цезар и става управител на провинциите Тракия и Македония на Римската империя.1356 г. - Стогодишната война: В Битката при Поатие: английската войска, предвождана от Едуард, Черния принц, нанася поражение на французите и взема в плен крал Жан Втори.1478 г. - Леонардо да Винчи завършва картината „Мона Лиза\".1783 г. - Във Версай е осъществен първият пробен полет с балон с животни на борда (овен, петел и патица).1848 г. - Приключва строежът на първата международна железопътна линия между Страсбург и Базел.1881 г. - Честър Артър става президент на САЩ, след убийството на Джеймс Гарфийлд.1883 г. - Съставено е осмото правителство на Княжество България, начело с Драган Цанков.1888 г. - В Спа (Белгия) е проведен първият конкурс за красота в света.1903 г. - Начало на българо-американските дипломатически отношения: Първият американски посланик у нас, Джон Б. Джаксън, връчва акредитивните си писма на княз Фердинанд.1918 г. - Първата световна война: Части на Българската армия спират настъплениято на английската армия в битката при Дойран.1920 г. - Полско-съветската война: Започва битката при Немен.1924 г. - Потушено е болшевишкото Татарбунарско въстание в Южна Бесарабия.1924 г. - Подписана е невлязлата в сила Спогодба Калфов-Политис за осигуряване на националните и културните права на българското малцинство в Гърция и на гръцкото малцинство в Царство България.1944 г. - Финландия и Съветският съюз подписват в Москва спогодба за примирие и слагат край на Съветско-финландската война1944 г. - Учреден е Съюзът на българските художници.1946 г. - В Швейцария Уинстън Чърчил издига идеята за създаване на Съвет на Европа за държавите от Западна Европа, който е учреден три години по-късно в Страсбург.1946 г. - След седемгодишно прекъсване поради Втората световна война се провежда филмовият Фестивал в Кан.1951 г. - Учредена е Световната федерация на глухите.1957 г. - САЩ извършва първият подземен ядрен опит.1966 г. - Народна република България установява дипломатически отношения с Ливан.1976 г. - Боинг на турските авиолинии претърпява самолетна катастрофа, загиват 155 души.1983 г. - Карибската държава Сент Китс и Невис получава независимост от Великобритания.1985 г. - При Мексиканското земетресение загиват около 9 хиляди души, главно в град Мексико, и са разрушени около 400 сгради.1989 г. - Бомба, поставена в самолет МакДонъл Дъглас на френска авиокомпания, летящ от Бразавил до Париж, избухва над Сахара - загиват всичките 171 души на борда.1991 г. - Семейство туристи от Германия откриват в Алпите на границата между Италия и Австрия замразена мумия на човек, умрял около 3300 пр.н.е. и го наричат Йоци.1995 г. - The Washington Post и The New York Times публикуват манифеста на Юнабомбъра.2006 г. - Две момичета, пътуващи в автомобил, загиват при срутване на изоставена сграда в София - събитието довежда до масови проверки на опасните сгради в България.2006 г. - В Тайланд е извършен държавен преврат.", "date": "2018.08.19", "title": "19 август в историята"}
{"url": "http://www.cross.bg/zhivotut-ne-se-meri-s-broya-vdishvaniya-1581866.html", "text": "/КРОСС/ Животът не се мери с броя вдишвания,а с моментите които спират дъха ни!Джорж Карлин ", "date": "2018.08.19", "title": "Животът не се мери с броя вдишвания..."}
{"url": "http://www.cross.bg/tema-izbrano-subota-1581868.html", "text": "/КРОСС/ Нова телевизия, „Събуди се\"Тема: Избрано от „Събуди се\".БТВ, „Тази събота и неделя\"Тема:  Избрано от „Тази събота и неделя\". БНТ, „Денята започва с Георги Любенов\"Тема: Предаването е във ваканция. ", "date": "2018.08.19", "title": "Теми и гости в ефира"}
{"url": "http://www.cross.bg/dulbochina-tonga-fidzhi-1581871.html", "text": "/КРОСС/ Силно земетресение с магнитуд 8,2 е регистрирано днес в Тихия океан близо до Тонга и до Фиджи, предаде Ройтерс, като се позова на американския Геофизичен институт.Не се очаква трусът да предизвика цунами, защото е на голяма дълбочина.Епицентърът е бил на 270 километра източно от град Левука на остров Овалау, който е част от архипелага Фиджи, и на 443 километра западно от град Нейафу на Тонга.Трусът е бил на дълбочина 559,57 км. Земетресение с такъв магнитуд би било катастрофално, ако беше станало на по-малка дълбочина.", "date": "2018.08.19", "title": "Мощно земетресение с 8,2 в Тихия океан"}
{"url": "http://www.cross.bg/ymeren-vyatur-mesta-1581870.html", "text": "/КРОСС/ Днес ще преобладава слънчево време. Временни увеличения на облачността ще има в следобедните часове, главно над Северна България и планинските райони, където само на отделни места краткотрайно ще превали.Ще духа слаб, в източната половина на страната - до умерен вятър от изток-североизток. Максималните температури ще са предимно между 30° и 35°, в София - около 29°.По Черноморието ще бъде слънчево. Ще духа до умерен североизточен вятър. Максимални температури – около 30° - 31°. Температурата на морската вода е 27°.  Вълнението на морето ще бъде 2 - 3 бала.И в планините ще бъде предимно слънчево. В следобедните часове ще има временни увеличения на облачността, но само на отделни места ще превали краткотрайно. Ще духа слаб до умерен североизточен вятър. Максимална температура на височина 1200 метра - около 23°, на 2000 метра – около 16°.В началото на следващата седмица, в часовете  около и след обяд, ще се развива купеста и купесто-дъждовна облачност и на места, главно в Западна и Централна България, ще има превалявания и гръмотевици. Температурите слабо ще се понижат.В средата на седмицата ще има повече слънчеви часове, а вероятността за валежи е малка.", "date": "2018.08.19", "title": "Горещо време днес"}
{"url": "http://www.cross.bg/direktor-izpulnitelen-ivan-1581865.html", "text": "/КРОСС/Инж. Румяна Михайлова, изпълнителен директор на Главна инспекция по трудаАнтон Тодоров, политологД-р Весел Кантарджиев, началник-отделение по дерматология във ВМА, член на лигата \"Лекарите, на които вярваме\"Проф. д-р Димитър Момчилов, бивш ректор на музикалната академия \"Проф. Панчо Владигеров\"Дамян Дамянов, изпълнителен директор на Българския спортен тотализаторД-р Иван Йотов, началник отделение по ортопедия и травматология в УМБАЛ \"ЗДРАВЕ\", гр. ПазарджикИван Нинов, художник графикЛора Крумова, журналист, тв водещаМоника Панайотова, зам.-министър за българското председателство на Съвета на Европейския съюз, бивш евродепутат", "date": "2018.08.19", "title": "Родени на 19 август"}
{"url": "http://www.cross.bg/chasa-seloto-voleiibol-1581869.html", "text": "/КРОСС/София.От 14.00 часа пред Главното мюфтийство Български вегански съюз организира протест срещу жертвоприношенията на животни за Курбан Байрам.***Варна/ с. Казашко.От 17.30 часа на каменната площадка зад читалището в с. Казашко ще се проведе традиционният празник на населеното място.***Перник/с. Витановци.От 10.00 часа в НЧ „Отец Паисий - 1928 г.\" по повод 90-годишнината на читалището ще бъде представена изложба на снимки от участия на самодейците към него.***Перник/с. Кладница.От 17.00 часа на площада в селото ще започна празничната програма на традиционния събор на селото.***Самоков.От 09.00 часа в храм „Рождество Богородично\" - Бельова черква Белоградчишкият епископ Поликарп ще оглави Архиерейска света Литургия в чест на св. Симеон Самоковски.***Тетевен.От 08.00 часа в спортната зала до стадион „Георги Бенковски\" ще започне финалният 9-и кръг от 32-ят Международен шахматен турнир. От 14.00 часа ще се състои церемонията по награждаване и официално закриване на турнира.*** Шумен.От 18.00 часа пред зала „Арена Шумен\" ще бъде представена купата, която ще спечели победителят от Световното първенство по волейбол за мъже през 2018 година. Събитието е част от инициативата „Трофи тур\" - част от съпътстващите прояви на Световното първенство по волейбол, което ще се проведе от 9 до 30 септември в България и Италия. ", "date": "2018.08.19", "title": "Предстоящи събития в страната за 19 август"}
{"url": "http://www.cross.bg/chasa-lesnovo-spor-1581872.html", "text": "/КРОСС/ 60-годишен мъж се барикадира в дома си, след като застреля от упор младеж в центъра на село Лесново, община Елин Пелин. Причината за инцидента е спор за велосипед. Сигналът за престъплението е подаден в 19:28 часа, а полицията е пристигнала на място след 10 минути.След преследване из гората в района, органите на реда го обграждат и към 21:15 часа убиецът се барикадира в къщата си. Цяла нощ се водят преговори, а рано тази сутрин извършителят е задържан от служители на СОБТ.Според съседи възрастният мъж е бил психичeски нестабилен и не е общувал с никого. По думите им жертвата е бил бедно момче и жителите на Лесново са му помагали с храна и пари.Главният секретар на МВР гл. комисар Младен Маринов потвърди пред БНР, че причината за стрелбата е спор между двамата мъже. По информация на полицията възрастният мъж живее съм в селото, не е криминално проявен и не притежава огнестрелно оръжие.", "date": "2018.08.19", "title": "След барикада и преговори: Задържаха 60-годишен мъж за убийство в Елин Пелин"}
{"url": "http://www.cross.bg/karlovo-gora-grada-1581873.html", "text": "/КРОСС/ Голям пожар избухна снощи над Карлово, гори борова гора.През нощта той се е разраснал заради силен вятър, съобщи БНР.Около 40 души гасят пожара в гората над града, огънят е обхванал около 40 дка гора, обяви тази сутрин кметът на Карлово Емил Кабаиванов, цитиран от \"Фокус\".\"Гасенето се осъществява от групите на противопожарната служба, държавно лесничейство - Карлово и доброволните формирования на общината. В пълна координация сме с гл. комисар Николай Николов и със Сухопътни войски, които имат специален модул за действие при такива ситуации\", уточни Кабаиванов.Той призова хора да не влизат самоволно в района на пожара.Засега няма опасност за населението на града.", "date": "2018.08.19", "title": "Голям пожар избухна в гора над Карлово"}
{"url": "http://www.cross.bg/hrani-proizhod-hranite-1581879.html", "text": "/КРОСС/ \"Китайcки компании пpоявяват интеpеc към cтpоителcтвото на магиcтpала \"Чеpно моpе\". Това обяви пpемиеpът Бойко Боpиcов cлед cpеща c тяx в заcедателната зала на община Бypгаc. Поcещението на пpемиеpа в гpада бе изненадващо и не бе обявено пpедваpително...\" - .\"По АМ \"Черно море\" работим активно и съответно има голям интерес след много преговори по АЕЦ \"Белене\". Искахме да видят трасето и кметът да представи своите инвестиционни проекти\", коментира Борисов. И допълни, че намеренията са да има и директни целогодишни полети Бургас-Китай и обратно. \"Имат и интерес и към пристанища, но те са в по-сурова фаза. Има доста обучаващи се в Бургас, които изучават китайски език\", каза още Борисов. Изненадващо на срещата с китайската делегация в Бургас се появи и бившият председател на Комисията за финансов надзор (КФН) Стоян Мавродиев...\" - .\"Азиатците имат намерение да се изгради постоянна самолетна линия - Бургас-Китай. \"Имат и интерес и към пристанища, но те са в по-сурова фаза. Има доста обучаващи се в Бургас, които изучават китайски език\", продължи министър-председателят. Премиерът коментира още, че се очаква през този месец да започне работата по обхода на Ахелой. \"До юли следващата година двата обхода Поморие-Ахелой и най-важните отсечки ще са готови и след това ще работим по четирилентовия път, така че сме напред в тази посока\", каза Борисов...\" - .Споровете около забраната за земеделие и строителство в защитените крайморски зони също са сред тематичните акценти.\"Работната група по енергетика, която се беше събрала днес, не е стигнала до съгласие как да се постъпи с ветрогенераторните паркове в защитена зона \"Комплекс Калиакра\", според еколога Петко Ковачев представляващ Коалиция \"За да остане ПРИРОДА в България\". До създаване на работните групи се стигна след като министърът на околната среда и водите Нено Димов издаде заповед с която се въвежда забрана за земеделие и други дейности в части на защитена зона \"Комплекс Калиакра\" и среща с всички заинтересовани страни. На срещата в Министерски съвет присъстваха неправителствени организации, природозащитници, кметове от района, премиерът Бойко Борисов и вицепремиерът Валери Симеонов. Срещата беше предшествана от протести. Заповедта беше издадена след решения на Европейския съд задължаващи България да възстанови унищожените степи и коридори за миграция на птици, като демонтира ветрогенератори и разруши голф игрище, защото българското правителство ги е разрешило незаконно на територията на защитената зона от \"Натура 2000\". Останалите работни групи са за рибарството, земеделието и строителството. Ние от Коалиция \"За да остане ПРИРОДА в България\" смятаме, че единственото решение е перките да бъдат премахнати или да се спре държавната помощ за преференциалните цени за ток и компаниите да върнат получените пари със задна дата, каза Ковачв. Представители на ветрогенераторните комплекси са имали аргументи в полза на въвеждане на радарна система за предупреждение от птици при чието задействане да се спират определени перки. Николай Налбантов от министерството на икономиката е поставил технически въпроси как трябва да се спират перките в държавната енергийна система ЕСО, но за това никой не е бил подготвен. Следващата среща ще е в Каварна на 30 август и предстои още една. Ковачев каза, че е поискал протокол от разговорите на министъра на екологията Нено Димов с Европейската комисия и неговото извинение за поредицата му от изказвания вменяващи вина за казуса само екологичните организации.\" - .\"Преговорите за намиране на справедливо решение ще се водят на място, а не в София, където в четвъртък и петък добружанци бяха поканени на срещи от МОСВ...\"Представителите на общините и на засегнатите от забраните граждани и браншови организации няма да присъстват на тези срещи. За да започнем преговори с представителите на МОСВ ни е необходима повече информация за първичните теренни проучвания, които доказват безспорно наличието на понто-сарматски степи и на други местообитания в имотите на хората.\" - се казва в съобщението на община Каварна...\" - .Качеството на храните и обслужването в заведенията също са сред актуалните теми.\"Общо 14 търговски обекта по морските курорти са затворени след проверки за качеството на храните през юни и юли, съобщи Българската агенция за безопасност на храните (БАБХ). В началото на месеца от агенцията съобщиха, че само в последната седмица на юли след проверки по Черноморието са затворени 8 обекта на територията на Варна. Инспекторите са извършили общо 3 хил. проверки, след които са съставени 92 акта и са издадени 250 предписания. Общо 933 кг храни са възбранени и предстои да бъдат унищожени. Най-честите причини за възбраните са липса на маркировка и етикети, неправилно съхранение или изтекъл срок на годност. Общо 13 обекта са затворени във Варна. Най-честите нарушения са несъответствия на сградния фонд и оборудването, липса на регистрация, съвместно съхранение на различни групи храни, изискващи различен температурен режим, нарушения по поддържане на Системите за управление на безопасността на храните, неправилно етикетиране. 14-ият затворен обект е на територията на Областната дирекция по храните в Бургас, тъй като е установено неправилно съхранение на храни, липса на електричество и несъответствия между предлаганите стоки и удостоверението за регистрация. Отделно през юли във вътрешността на страната са извършени 14 хил. планови проверки. Съставени са 208 акта и 776 преписания и са затворени общо 19 търговски обекта. БАБХ е поставила под възбрана 1.1 тона месо и месни продукти без етикети и маркировка и с изтекъл срок на годност. Предстои да бъдат унищожени и 60 кг риба и рибни продукти, 565 кг храни от животински произход, 16 кг готвени ястия с изтекъл срок на годност, 94 яйца, 84 кг храни от неживотински произход. От предприятия и складове за търговия на едро са възбранени 20 тона храни от животински и неживотински произход.\" - .\"Българската агенция по безопасност на храните (БАБХ) извърши 3000 извънредни проверки по Черноморието за месеците юни и юли. В резултат на инспекциите са съставени 92 Акта и са издадени 250 Предписания. Това съобщиха от пресцентъра на БАБХ. Възбранени и насочени за унищожаване са 933 килограма храни. Над 200 кг. хранителни продукти от животински произход, без етикети от производител и с изтекъл срок на годност, 90 кг месни и млечни продукти за неправилно съхранение, 270 кг орехи заради липса на документи за произход и годност, над 300 кг термично обработени заготовки, които са без маркировка, 33 кг риба и рибни продукти, продавани нерегламентирано и без етикети, 40 кг храни зеленчуци, варива, захар, олио и други заради липса на документи и 65 яйца с неизвестен произход. Инспекторите от Областна дирекция по безопасност на храните, град Варна са затворили 13 обекти. Основните причини са неправилно съхранение на храни, съвместно съхранение на готови за консумация храни и суровини, незадоволителна хигиена, извършване на дейност без издадено удостоверение за регистрация и несъответствия в сграден фонд и оборудване. На територията на ОДБХ - Бургас е затворен един обект със заповед за спиране на експлоатация за неправилно съхранение на храни, липса на електричество и несъответствия в предлаганият асортимент посочен в издаденото удостоверение за регистрация... През месец юли са извършени 14 000 проверки от отделите \"Контрол на храните\" при ОДБХ по планов официален контрол (на база оценка на риска) на обекти за производство, търговия на едро и дребно с храни и заведенията за обществено хранене в страната. Съставени са 208 акта и са издадени 776 Преписания. В резултат на проверките са възбранени и насочени за унищожаване храни от обекти за търговия на дребно и заведения за обществено хранене 1 107,91 кг месо, месни заготовки и месни продукти без идентификационна маркировка, без етикет от производител и изтекъл срок на годност, 60 кг риба и рибни продукти, 565 кг храни от животински произход, 16,51 кг готвени ястия с изтекъл срок на годност, 94 бр. яйца, 84,63 кг храни от неживотински произход. От предприятия и складове за търговия на едро: 20 597,90 кг храни от животински и неживотински произход. Възбранени храни от обекти за търговия на дребно и заведения за обществено хранене са 487 кг. сирене с неизвестен произход, 127,93 кг месни заготовки и месни продукти без идентификационна маркировка и 1,55 кг консерва откопод. Общ брой затворени обекти с временно преустановена дейност са 19, от които 9 на територията на гр. Варна, 4 на територията на гр. Добрич, 3 на територията на гр. Шумен, 2 на територията на гр. София и един на територията на гр. София-област. Причините за издаване на Заповеди за спиране дейността на обектите са относно груби ремонтни дейности по време на работа, лошо хигиенно състояние, неправилно съхранение на различни групи храни; липса на регистрация по чл. 12 от ЗХ.\" - .\"Oткpиxа паpтида от 500 кг яйчен пpаx c наличие на фипpонил в Бългаpия В България е получена нотификация за една партида яйчен прах с наличие на фипронил, съобщиха от пресцентъра на Министерството на земеделието, храните и горите. Пратката е близо 500 килограма. Българската агенция по безопасност на храните е предприела действия по установяване на наличните количества от продукта и евентуалното му изтегляне при наличие в търговската мрежа. Пратката е с произход Германия. При констатиране на налични количества в търговската мрежа те ще бъдат изтеглени от пазара, а потребителите ще бъдат информирани своевременно.\" - .", "date": "2018.08.19", "title": "Преглед на печата"}
{"url": "http://www.cross.bg/vladinova-taseva-finala-1581915.html", "text": "/КРОСС/ Невяна Владинова спечели сребърен медал на лента на Световната купа по художествена гимнастика в Минск, Беларус. Грацията донесе единственото отличие за страната ни с великолепно изпълнение, което бе оценено с 18.200.Другата ни представителка във финала на лента - Катрин Тасева, допусна неточности и получи 17.200, което й отреди 7-ото място. Победителка на този уред стана рускинята Александра Солдатова с 18.600. Трета е представителката на домакините Катарина Галкина със 17.850.Тасева остана в подножието на медалите във финалите на обръч и топка, а на бухалки допусна сериозна грешка и завърши осма.Владинова изигра много силно съчетанието си с бухалки и получи 19.250, но това бе достатъчно само за 4-ото място в класирането. Освен това тя участва и във финала на обръч, където се нареди пета, веднага след Тасева.", "date": "2018.08.19", "title": "Невяна Владинова взе сребро на Световната купа в Минск"}
{"url": "http://www.cross.bg/asansyora-tzarigradsko-bila-1581909.html", "text": "/КРОСС/ Четири години след смъртта на 46-годишната Цветелина Радулчева, която загинала при пропадане на асансьор в жилищен блок на столичния булевард \"Цариградско шосе\", все още по случая няма образувано обвинение.Припомняме, инцидентът стана сутринта на 19 август 2014 година в жилищна сграда на булевард \"Цариградско шосе\" в София. Последвалата проверка на Държавната агенция за метрология и технически надзор показа, че причината за трагедията е некачествен ремонт - шайбата на асансьора била с 2 въжета, а не с 4. Шайбата също била монтирана некачествено, като по този начин въжетата са се търкали в двата края на ролката. Бяха констатирани и други нередности.При падането на асансьора 46-годишната Цветелина Радулчева загина, а друга жена - Мария Ваклинова - пострада тежко.Адвокат Александър Кашъмов очаква обвиненията да бъдат отново предявени през септември. Според него така ще се премине към съставяне на обвинителен акт, който да бъде внесен в съда.\"Имаме смъртен случай, самата Мария е с много тежки операции. Едвам оцеля при тази трагедия. ВАС прие, че държавата не носи отговорност за този случай. Дължим като общество да видим дали нашите институции, нашият закон са в състояние да реализират отговорност, произтекла от една немарливо извършена човешка дейност\", коментира пред БНР адвокатът.  ", "date": "2018.08.19", "title": "4 години по-късно случаят с \"асансьора убиец\" в София стои без обвинение"}
{"url": "http://www.cross.bg/pozhar-izpepeli-apartament-v-stara-zagora-1581910.html", "text": "/КРОСС/ . Инцидентът е станал на ул. “Хан Крум” в града, съобщава Нова.В апартамента живеела възрастна жена, която е изведена от пожарникарите без опасност за живота.В следствие на огъня са пострадали и съседни апартаменти. Изясняват се причините за пожара.", "date": "2018.08.19", "title": "Пожар изпепели апартамент в Стара Загора"}
{"url": "http://www.cross.bg/mosta-genya-operatziya-1581914.html", "text": "/КРОСС/ Спасително-издирвателната операция за изчезналите след рухването на моста \"Моранди\" на автомагистрала А10 в италианския град Генуа приключи тази снощи, след като труповете на 3-членното семейство, за което бе съобщено вчера, бяха извадени от автомобила, в който бяха затиснати. Така официално обявеният от префектурата на Генуа брой на жертвите стана 43, предадоха Ройтерс и ДПА.Деветима пострадали остават в болница, като четирима от тях са в критично състояние, се казва в съобщението.Макар, че вече е изяснена съдбата на всички, смятани за изчезнали, служителят от спасителния отряд Стефано Занут каза по телевизия Sky TG24: \"Нашата работа продължава, за да имаме пълна сигурност, че никой не е останал затрупан под развалините\".Служителите от отряда вече не смятат, че ще намерят още загинали, но имат за задача да обезопасят терена с руините и да помогнат на следствието да установи причините за трагедията.При първата си пресконференция вчера след рухването на моста шефовете на компанията, която оперира моста и още хиляди километри магистрали в Италия, обявиха, че отпускат половин милиард евро за ликвидиране на последствията от срутването на естакадата и за изграждането на нов мост на мястото на падналия, което според тях може да стане за 8 месеца.Те казаха също така, че създават два фонда за подпомагане на семействата на жертвите и за евакуираните от жилищата, намиращи се под моста, които ще се нуждаят от нови.Те не пожелаха да коментират инициираната от правителството процедура по отнемане на лиценза на компанията, като посочиха, че биха искали първо да научат резултатите от разследването на причините за рухването на моста.Междувременно правителството обяви днес, че ще бъде задействан план, който да модернизира и да направи безопасна застаряващата италианска инфраструктура. В интервю за вестник \"Месаджеро\" Джанкарло Джорджети - заместник началник на канцеларията на премиера Джузепе Конте и член на ръководството на партия \"Лига\", каза, че в плана ще бъдат включени магистрали, мостове, виадукти, а също и държавни училища.\"Това ще бъде рехабилитационна операция без прецедент и с огромни инвестиции в обществената инфраструктура, подчерта той. Джорджети не уточни цялостната стойност на плана, но посочи, че за него няма да важат никакви \"дефицити, ограничения или правила на ЕС\".", "date": "2018.08.19", "title": "Прилключи издирвателната операция за изчезналите след рухналия мост в Генуа "}
{"url": "http://www.cross.bg/vsichki-svetiya-hristos-1581863.html", "text": "/КРОСС/ Първата неделя след Петдесетница е посветена на всички светии. Отците на Църквата са установили този празник по три причини.Първо - да ни посочат плодовете, с които слизането на Светия Дух изпълни и оплоди нетленната действителност, духовния свят.Второ - да ни напомнят, че има много герои на вярата, които със съвършен живот и с жертвена изповед са служили на Бога и са овенчани от Него с \"венеца на славата\", но са останали безименни и неизвестни за света.И трето - да се съберат всички светии в един ден, за да се знае, че те са живели и просияли със силата на Единия Спасител Иисус Христос, че са се подвизавали на едно и също поприще на добродетелта, че всички са от Едната, Света, Съборна и Апостолска Христова Църква и че пребъдват в едно Небесно Царство на Отца и Сина, и Светия Дух - в Царството на благодатта. \"Яви се Божията благодат, спасителна за всички човеци\", казва св. апостол Павел.Днес празнуваме всички светии, които със силата на Светия Дух вършеха и вършат чудеса, разпространяваха Евангелието на Спасението и с живота си доказаха, че Божият промисъл и всемогъщество действат винаги и че във всички времена и при всички обстоятелства възсияват нови и нови светци и светици, съсъди на Божията благодат и молитвени застъпници за нас пред престола на Всевишния.Църквата Христова е създадена от Божия Син - Иисус Христос, осветена е от Светия Дух, изстрадана е и утвърдена от апостолите и от светиите. Тя стои здраво и твърдо през вековете, защото в нейните основи са вградени мъченичеството, подвигът и кръвта на хиляди и хиляди Христови последователи.Спасителят иска от нас да не пазим само за себе си своята вяра, а да я изповядваме, за да се осъществи Евангелието на практика като универсално Богооткровено учение за всички народи през всички времена. Най-висока стойност има изповядването и признаването името Христово пред неверници, богохулници и богоборци. Христос възвести учението Си не за ангели и за съвършени същества, а за грешната човешка природа. Христос познава и силата на греха. Затова ни учи как да живеем - с вяра в Него, с изповед на името Му пред човеците и смирено спазване на Неговата свята воля.Защото, които са първи по преценката на света, според Божията отсъда може да се окажат последни, а които наглед и по преценката на хората са последни, според Божия праведен съд ще бъдат първи.", "date": "2018.08.19", "title": "Неделя след Петдесетница"}
