{"url": "http://www.cross.bg/gurtziya-ostrovite-chast-1620329.html", "text": "/КРОСС/  Проливни валежи наводниха пътища в Гърция. Морски бури затрудниха фериботните връзки към островите.До 9-та степен по скалата на Бофорт достигна силата на вятъра в Егейско море. Властите прекъснаха фериботните връзки от пристанищата Пирея и Рафина към Цикладските острови - Наксос, Парос и Санторини. Островите Закинтос и Кефалоня също останаха без морски транспорт, предаде БНР.тправени са предупреждения към пътниците на фериботите днес да се свържат с пристанищните власти, защото има вероятност да се прекъсне движението на фериботи и към други острови в Егейско море.Силните дъждове наводниха част от пътната мрежа на Халкидики и в област Иматия. Движението се извършва по безопасни отсечки, съобщават от \"Пътна полиция\".Прогнозите на синоптиците включват силни валежи днес и утре, както по островите, така и в част от континентална Гърция. Шофьорите се предупреждават да са изключително внимателни и да не предприемат рискови маневри ", "date": "2019.12.14", "title": "Транспортен хаос в Гърция: Наводнения блокираха пътищата, бури спряха фериботи "}
{"url": "http://www.cross.bg/brad-godini-madoks-1620307.html", "text": "/КРОСС/  Американският актьор Брад Пит ще прекара рождения си ден на 18 декември само с три от общо шестте си деца.Шайло, Нокс и Вивиан ще бъдат на гости на баща си и за Бъдни вечер. Очаква се звездата от \"Фюри\" да отпразнува бързо рождения си ден, за да може да върне Шайло, на 13 години, и 11-годишните близнаци Нокс и Вивиан на майка им Анджелина Джоли точно преди Коледа на 25 декември. Трите деца ще празнуват с баща им Брад в Лос Анджелис, Калифорния, като на празненството няма да присъстват другите деца на звездната двойка Мадокс, на 18, Пакс, на 16 и Захара, на 14 години.От години Брад не е разговарял със сина си Мадокс, тъй като се твърди, че двамата се скарали на частен полет до Лос Анджелис, Калифорния, през 2016 г.Анджелина - която подаде молба за развод с Брад малко след инцидента, се опитва от години на възстанови комуникацията между Брад и сина му, но неуспешно.По-малкият брат на Мадокс - 15-годишният Пакс, също се дистанцира от Брад през последните три години. Най-големият му син учи в университет в Южна Корея, но нито веднъж Брад не е забелязван да му гостува. ", "date": "2019.12.14", "title": "Брад Пит ще прекара рождения си ден с три от децата си"}
{"url": "http://www.cross.bg/kpkonpi-zakona-tzatzarov-1620323.html", "text": "/КРОСС/  Позиция на Политическа партия Морал, Инициативност и РодолюбиеС назначаването на Сотир Цацаров за председател на КПКОНПИ и плавния  преход на предаване на поста главен прокурор на Иван Гешев още веднъж  се потвърждава позицията на ПП МИР, че властта и политиката са се  слели в едно. Тази симбиоза между КПКОНПИ и прокуратурата не гарантира  правата на гражданите, а напротив, формира средство за подчиняване на  неудобните.В началото на годината ПП МИР повдигна въпроса за противоречивия текст  в закона за КПКОНПИ в частност разпоредбата (чл. 108, ал. 4), която предвижда, че проверката на КПКОНПИ започва и продължава независимо от  спирането или прекратяването на наказателното производство. Не сме  чули по никакъв начин от новоизбрания председател на антикорупционната  комисия Сотир Цацаров разяснение за приетите от настоящия парламент  промени в закона за КПКОНПИ, с които могат да бъдат наложени мерки за обезщетение върху имуществото на физическите лица, независимо че  същите са невинни пред закона. Поради това, че тази позиция липсва,  ние от ПП МИР заключаваме, че Сотир Цацаров ще продължи същата линия  на противоречиви политики и действия на КПКОНПИ.В края на 2018 г., от ПП МИР подехме инициатива за задължаване на всички общински съветници да подават декларации към КПКОНПИ. Това се  наложи след като народните представители от ГЕРБ и ДПС, ВМРО, НФСБ и  „Атака\" бяха изключили общинските съветници от закона. През март 2019 г. председателят на ПП МИР инж.Симеон Славчев се допита със специална  анкета до гражданите по въпроса. Общото мнение беше, че съветниците  трябва да са задължени да подават декларации. Славчев настоя въпросът да бъде преразгледан и народните представители върнаха текстовете в  закона. Това е победа на ПП МИР с която се върна справедливостта. Няма  да спрем да се борим и ще вложим цялата си сила, воля, енергия и  експертиза за да прекъснем съществуващата симбиоза между властта,  прокуратурата и съдебната власт. ", "date": "2019.12.14", "title": "ПП МИР: Цацаров ще продължи с противоречивите политики и действия"}
{"url": "http://www.cross.bg/protzenta-tyrtziya-asotziatziyata-1620320.html", "text": "/КРОСС/  Руски туроператори препоръчват Турция като добра дестинация за почивка по време на Коледните и новогодишни празници, предаде РИА \"Новости\".Експертите от Асоциацията на руските туроператори са анализирали минималните цени за пакетни почивки в периода от 25 до 30 декември, като са посочили 17 \"зимни\" плажни дестинации.Според експертите на Асоциацията желаещите да посрещнат студените празнични дни на топло трябва да се бръкнат за от един до три и половина пъти повече пари спрямо летните почивки.Списъкът с най-предпочитани дестинации за море през зимата включва Индия, Обединените арабски емирства, Турция, Израел, Йордания, Китай, Виетнам, Тайланд, Шри Ланка, Индонезия (Бали), Малдивите, Куба, Доминиканската република, Мексико, Танзания, Бахрейн, Ямайка.Цената на пътуванията до Турция също е била проучена, и въпреки че \"плуването в морето вече е неудобно, в страната има много хотели с басейни и можете да си купите сравнително евтин чартърен билет\", съветват експертите на Асоциацията.Новогодишните плажни турове са само в четири държави: Йордания, Бали, Израел и Шри Ланка. В сравнение със средата на декември цената на билетите се е увеличила съответно със 17, 27 , 40, и 44 процента.Пътуването до Бахрейн е поскъпнало със 74 процента, до Индия и Куба - с 84 процента, до Ямайка - с 92 процента. За новогодишните празници в тези страни поскъпването на почивката ще е с от 106 на 187 процента ", "date": "2019.12.14", "title": "Руски туроператори препоръчват Турция за евтина почивка по празниците"}
{"url": "http://www.cross.bg/pensionnata-reforma-otnovo-1620326.html", "text": "/КРОСС/  Във Франция десети ден продължават стачките и демонстрациите срещу пенсионната реформа, обявена през седмицата от правителството.Движението на влаковете в страната отново ще бъде силно нарушено в събота и неделя - повече от седмица след началото на мобилизацията срещу пенсионната реформа.Бунтът срещу пенсионната реформа продължава с пълна сила, въпреки че вчера президентът Еманюел Макрон я определи като историческа.Стачката упорито продължава в железопътния транспорт, трафикът за деня е силно съкратен, отново не работят девет линии на парижкото метро.За здравеопазването днешният ден също се очертава черен - към стачката се присъединяват медици, недоволни от недостатъчните средства.Поредният 57-ми  протест на „жълтите жилетки\", планиран в Париж, също ще мине под знака на пенсионната реформа. Полицията отново е нащрек за евентуални безредици.Вчера в Нант премиерът Едуар Филип отново заяви, че ще проведе докрай прана за универсална пенсионна система.Стачката рискува да помрачи коледните празници на французите  и вече нанесе огромни щети на икономиката. ", "date": "2019.12.14", "title": "Десети ден на стачки и демонстрации срещу пенсионната реформа във Франция "}
{"url": "http://www.cross.bg/hora-oprostachvaneto-nyama-1620313.html", "text": "/КРОСС/ Нивото на образованието пада, катастрофата в училищата се задълбочава, някакви хора превеждат \"Под игото\" на... български, тийнейджърки показват на Славейкови какво е туъркинг, стълбищата на училищата дори се рушат, а Бойко Борисов обяснява, че годините, прекарани в университета, са едни от най-хубавите в живота му... WTF?!Не, това не е поредната критика към образователната система, нито припомняне, че начело на държавата вече десет години стои завършил факултета „Противопожарна охрана\" от \"университета\" в Симеоново.Това просто е поредната констатация на факта, че българското опростачване достига плашещи размери. С бързи стъпки се отдалечаваме от красивото, деестетизираме публичното, навсякъде заменяме \"културно\" с \"популярно\". Успоредно с това се увеличават социалните дистанции, а цялото публично пространство се разпада. Настъпва времето на популиста, на наглия тип, който вече не е с анцуг, а с Anzug. Да, в този свят всичко е въпрос на обществена търпимост.Щом едно общество търпи 45 години комсомолски секретари, няма как да не получи комунизъм. Ако в едно общество грозното е допустимо, а пошлото не се игнорира, то няма как да очакваме, че \"Графа\" ще стане уникална улица, а пред \"Света Неделя\" ще се появят спиращи дъха фотоволтаици, които и ток ще ни дават, и дъждовна вода ще събират.Опростачването е система от действия, която сваля критериите, отнася се благосклонно към ниските стандарти, не разчита на никакви мозъчни пристъпи, стимулира гьонсуратлъка или поне е безчувствена към него. Мимръсен е въздухът - какво толкова, няма да умрете, баба ви все едно е дишала чист кислород. Е, имало дупки по улиците - то така си беше. Еми това са звездите на България - дават ги по телевизора - ще ги гледамекак живеят в Къщата, как готвят в Кухнята, как копат на нивата....Освен това -То е дело на умни хора, които се отнасят безкритично към профанизираното, пошлото и грозното. Лъжата и наглостта са част от опростачването. Целият проблем с опростачването е не само в търпимостта към него, а и в мултиплицирането му. Защото простотия има навсякъде, но само там, където я тикат денонощно пред очите ни, само там, където тя тропа на вратата ти, има драма.И да, медиите са основен рупор, който усилва простотията - телевизиите бълват предавания-пуканки, печатните и електронните медии ни атакуват с нискотарифни новини и безмозъчни коментари и т.н. Но влиянието на медиите не е това, което беше преди години, и обясняването на обществени явление като ширещата се простотия не може да се крепи само на \"гадното\" медийно облъчване. Днесе много по-силна и далеч по-опустошителна от медийната. Въпреки че политическият свят страда от същата загуба на доверие, както и медийният, никой не очаква, че партиите ще свършат рязко дните си, както свършат дните на традиционните медии - знаете, партийците решиха да поддържат жизнения си тонус с директни трансфери от бюджета и всеки ден никнат нови партии.Не, не ме разбирайте погрешно. Въобще не мисля, че политиците ни са простаци. Пак повтарям, опростачването не се прави от простаци. Депутатът от НФСБ Петър Петров, който се интересуваше от бельото на журналистка, сигурно е някакво изключение - случват се такива работи. Казвам, че политиците допуснаха или внесоха уличната лексика там, където тя няма място.Зачервен и разпенен, министърът на културата Боил Банов - един видимо интелигентен мъж - говори, че срещу него има една \"лична, гадна, мръсна вендета, която иска да удари министерството и престижа на ГЕРБ\". Той казва, че някакви хора вършат \"свинщини\" и това е \"гнусно\". От такива приказки не лъха чиста простотия.което е естествена хранителна среда на опростачването. Накрая Банов обяснява, че държавата е \"спестила пари\", защото пропуснала срока за обжалване по делото за Ларгото... Което, честно казано, е голяма простотия.После идва другарят Кирил Добрев, водач на новите социалисти, който удря по телевизията \"дребнавите\" си съпартийци, които \"вечерят в скъпите си брюкселски ресторанти\". Другарят Добрев след това казва, че тая история не може повече да се търпи и затова единственият гарант за промяната е ръководството на партията. Тук няма никаква простотия, ще кажете вие. Тежко опростачване, ще кажа аз.И Банов, и Добрев говорят за опасния политически враг, който дебне от всяко кьоше. Същото прави и избраният главен прокурор Иван Гешев - той постоянно вижда едни гадни олигархични кръгове, които клатят неспирно прокуратурата. Те, гадовете, хем неуморно дестабилизират, хем треперят непрекъснато от страх, щото \"прокуратурата активно осъществява своите правомощия за противодействие на престъпността\". Шубе ги е, щото \"финансови, политически, икономически и всякакви интереси на тези кръгове са поставени под въпрос\". \"За щастие това е малък кръг.\" Бъдете уверени -Ако министър на околната среда, примерно Нено Димов, ви каже, че трябва да дишате спокойно при петкратното увеличение на PM2.5 във въздуха, понеже и във Видин, и в Париж било така, трябва също да разпознаете високото ниво на опростачване.И за да потвърди курса на публичното говорене, накрая идва мс Бойко Борисов, който искрено съжалява президента Тръмп, че не е случил на културни медии като българските, а са му се паднали едни, дето \"крещят, бутат се и се бият\". Само фен на ГЕРБ не би разпознал симптомите.Някои казват, че опростачването е добило сериозни размери, защото \"мозъците\" ни са изтекли на Запад. Не вярвам на тази теория, щото съм пътувал с нискотарифни самолети и до Мадрид, и до Париж, и къде ли не -ми средни по размер мозъци пътуват с тях. Има и студенти, има и такива, които са си забравили мозъците в България.Други твърдят, че нещата рязко ще се оправят,И в тази теория не вярвам. Умни хора вече участваха във властта. И когато сядаха на министерските и депутатските столове, тяхното IQ се топеше пред очите ни. Което показваше, че системата на опростачването е по-силна от всеки мозъчен капацитет.С две думи, не вярвам, че ще се оправим. След като веднъж допуснеш опростачването по върховете на държавата, то простотията може само да ескалира - това прилича на еволюционен закон. В система на стимулирано опростачване простотията не само вирее, тя става агресивна. Тя става заразна. Там няма специализация - пожарникар може да управлява, скулптор може да регулира журналистиката, всевъзможни \"калинки\" летят из видимото пространство.Промяна не може да има, защото за промяна трябва да има силни публични хора, които да променят средата толкова усърдно, колкото сега я съсипват. Къде са тези хора? ", "date": "2019.12.14", "title": "Опростачването достигна катастрофални размери"}
{"url": "http://www.cross.bg/myzikaytor-avtorite-kyltyrata-1620312.html", "text": "/КРОСС/  София Мюзик Ентерпрайсис (SME) влезе в съмнителна схема с прехвърляне на фирми, ощетяваща авторите на музика със стотици хиляди левове, твърдят от Музикаутор в официално писмо до медиите.От справка в Търговския регистър става ясно, че компаниите на SME, управлявани от Иван Несторов и Димитър Ковачев, които са изключителни представители за страната на световния лидер Live Nation, вече са с други собственици и с крупни дългове към авторите на музика. Така най-старият и най-голям организатор на концерти в България - SME, пое по стъпките на други организатори на концерти като Болкан Ентъртеймънт Къмпани, Моко Сълюшън, АРТ БГ, които използват същите порочни практики, за да избегнат плащане на авторски възнаграждения. Скандалите с българските промоутъри придобиха международна известност. Последен бе казусът с АРТ БГ, който разтърси всички, имащи отношение към концертите, организирани от тази фирма. Задълженията на тези организатори към Музикаутор за лицензирани концерти, но неизплатени по тях авторски възнаграждения надхвърлят 1,5 милиона лева само през последните години.След множество неуспешни опити въпросът със задълженията на SME да се реши доброволно, Музикаутор предприе съдебни действия, в резултат на които съдът разпореди обезпечителни мерки спрямо организатора.В същото време най-големият актив на SME бе марката на известния пловдивски фестивал „Хилс оф Рок / Hills of Rock\", за който получаваше от община Пловдив по 1,9 млн. лв. на всеки три години. Днес собственик на марката е „Фест тийм\" ООД, представлявано от Стефан Еленков. Същото лице участва в комисията на Общинска фондация „Пловдив 2019 г.\" за избор на фирма за откриването на „Пловдив - Европейска столица на културата 2019 г.\".Според посочената информация на сайта на Ивентим.бг, компанията на Еленков е поела организацията на събития от календара за 2020 г., които досега бяха обявени за събития на SME и Live Nation.Концертът на Лара Фабиан в зала Арена Армеец на 16 декември също е под въпрос заради липса на музикален лиценз. Това може да принуди залата да не допусне провеждането му, тъй като е солидарно отговорна с организатора за изплащане на авторските възнаграждения. Неведнъж Музикаутор сигнализира институциите и обществеността, че въпреки липсата на формално нарушение на закона, тези практики ощетяват автори, подизпълнители и потребители. Де факто страда цял сектор, за който музиката е основен фактор и носи добавена стойност за аудиторията, както и за десетки субекти, участващи в бизнес веригата за организиране на концерти.Порочните практики трябва да бъдат прекратени веднъж завинаги!Музикаутор за пореден път сезира Министерство на културата, както и Комисията по културата и медиите в парламента. Сдружението информира също международните промоутъри, мениджмънта на Lara Fabian, както и сродните дружества в чужбина, че ще предприеме всички мерки в защита на авторите и потребителите и в посока изсветляване и регламентиране на пазара.", "date": "2019.12.14", "title": "Музикаутор: Фирми на София Мюзик Ентерпрайсис завличат авторите на музика със стотици хиляди"}
{"url": "http://www.cross.bg/bsp-opredeli-datata-i-nachina-za-izbor-na-nov-lider-1620315.html", "text": "/КРОСС/  На днешното си заседание Националният съвет на БСП прие правила за пряк избор на председател, който да се проведе на 26 април 2020, а евентуален балотаж - 3 май 2020. За пръв път всеки социалист ще има право да гласува пряко.Членовете на пленума одобриха и състав на Централна комисия по провеждане на избора. Председател на комисията ще бъде Емил Войнов.  ", "date": "2019.12.14", "title": "БСП определи датата и начина за избор на нов лидер"}
{"url": "http://www.cross.bg/tzentur-edinen-suobshti-1620318.html", "text": "/КРОСС/ Заработи единен център на полицията, пожарната и пътната агенция, съобщи вътрешният министър Младен Маринов.Целта е да има директна и бърза връзка между всички институции, отговорни за безопасността на пътя.От началото на годината са загинали 594 души, а са ранени 8100 граждани, съобщи от своя страна главният секретар на МВР Ивайло Иванов. ", "date": "2019.12.14", "title": "МВР, АПИ и пожарната с единен център за безопасност на движението "}
{"url": "http://www.cross.bg/borisov-radev-prokyror-1620314.html", "text": "/КРОСС/ Въпреки че е майстор на бойните изкуства, напоследък премиерът Борисов все по-често изпуска нервите си. В най-острите си реплики по адрес на държавния глава Борисов нарече Радев двуличен човек, изпълнен със злоба и омраза. И заяви, че не го харесвал още докато бил командир на ВВС. Явно отношението му не е еволюирало оттогава.Каква е причината?Но на какво се дължи тази повишена изнервеност на Борисов, която явно маркира нова, още по-критична фаза в и без това проблематичните отношения между президент и премиер?От една страна във вътрешнополитически план пасиансът на Борисов и ГЕРБ се подреди много добре. Въпреки „Апартаментгейт\" и останалите шумни скандали, уж опозиционната БСП не съумя да направи нищо съществено срещу управляващите на европейските и местните избори. Вместо това левицата унизително колаборира с ГЕРБ по въпроса за партийните субсидии и избора на шеф на КПКОНПИ. И макар България да си остава най-бедната страна в ЕС, стандартът на живот се покачва - безработицата е ниска, а правителството на няколко пъти увеличи пенсиите и заплатите в бюджетната сфера.На този фон Борисов вероятно иска най-после да си отдъхне. Да се порадва на направеното. И да се подготви спокойно за следващите редовни парламентарни избори през 2021 година. Но вместо това Радев му говори за „паралелна власт\" в държавата, критикува съдебната система и иска промени в Конституцията.Борисов и РадевПремиерът Борисов при президента Радев; снимката е от лятото на 2017 годинаРаздразнението на премиера има обаче по-дълбоки корени. И те не са в сградата срещу Министерския съвет, а извън България. На обвиненията на държавния глава, който върна на поправителен изпит единствения кандидат за главен прокурор Иван Гешев, за първи път пригласят толкова много и силни гласове от чужбина.Редакцията препоръчваБългария има тежък проблем. Тези думи на Херо Мустафа казват всичко.Това изявление на американската посланичка Херо Мустафа казва много за състоянието на България. Казва всъщност всичко. (29.11.2019)Номинацията на Цацаров е част от големия планКакво става между Борисов и Радев?Венецианската комисия категорично не приема юридическите приумици на правосъдния министър Кирилов. Оттам ясно подчертават, че е нонсенс специалният прокурор, който ще може да разследва главния, да се избира от последния - какъвто е замисълът на кабинета. Освен това от Венецианската комисия посочват, че в името на повече контрол върху главния прокурор, който, според комисията, е по-могъщ от редица монарси, трябва да бъде променен чл. 126, ал. 2 от Конституцията. Съгласно този текст, главният прокурор осъществява методическо ръководство върху всички прокурори.Оттук нататъкЗа дефектите в съдебната система, огромните размери на корупцията и услужливата медийна среда заговориха и от САЩ. На Борисов много му се иска да покаже колко го ценят в Белия дом. Вместо това обаче критики се чуват и от Вашингтон, а на всичко отгоре нападките на президента се оказват в синхрон с тези авторитетни външни гласове. Именно това обяснява сегашното раздразнение на премиера.Борисов и ГЕРБ ще трябва да се съобразят с критиките. Да, това не означава, че „паралелната власт\", за която говори президентът Радев, изведнъж ще изчезне. Или че като с магическа пръчица ще бъдат заличени всички дефекти в съдебната система и в медийната среда. Но поне еднопартийният модел лекичко ще се смекчи.Коментар от Петър ЧолаковДойче веле", "date": "2019.12.14", "title": "Защо Борисов е толкова изнервен?"}
{"url": "http://www.cross.bg/marinov-mladen-suobshti-1620324.html", "text": "/КРОСС/  Жертвите на катастрофи от началото на годината досега са с 9 повече в сравнение със същия период на миналата година. Това съобщиха от ръководството на МВР на специален брифинг в Националния координационен център за безопасно движение по пътищата, който работи от 2 месеца.Катастрофите са с 14 повече, а ранените - с 42.\"МВР може да въздейства чрез контрол и глоби, но ако всеки не осъзнае своята отговорност на пътя и не постигнем промяна на стереотипите на поведение на шофьори и пешеходци, няма са се справим с проблемите на пътя\", каза вътрешният министър Младен Маринов.\"6413 са общо катастрофите по пътищата у нас тази година. До момента загиналите са 594, а ранените 8100\", съобщи главният секретар на МВР Ивайло Иванов.Целта е да има директна и бърза връзка между всички институции, отговорни за безопасността на пътя.\"От началото на годината са загинали 594 души, а са ранени 8100 граждани\", съобщи от своя страна главният секретар на МВР Ивайло Иванов.По разпореждане на главния секретар на МВР главен комисар Ивайло Иванов тази вечер започва операция на МВР по пътната безопасност в цялата страна.Вътрешният министър Младен Маринов съобщи, че в четвъртък и петък е констатирано усложняване на пътната обстановка и възходяща тенденция на инциденти. Това е наложило допълнително да бъдат взети мерки - включване на полицейски екипи от почиващите смени.По празниците традиционно също ще има засилено полицейско присъствие по пътищата.\"Около 30 млн.лв. са събраните до момента глоби от нарушения\", съобщи министър Маринов.\"Идеята за Националния координационен център е на едно място да работят институциите, които имат отношение към контрола по пътищата и дейностите, свързани с пътната безопасност, обясни при представянето вътрешният министър. В него съвместяват усилията си МВР, АПИ, пожарната служба, ДАИ. Идеята е да се получава бърза информация, за да се намалят щетите\", посочи Маринов.Освен това центърът има достъп и до всички пунктове, които извършват годишни прегледи на леки и тежкотоварни автомобили, следи се къде се провеждат ремонтни работи.Центърът е отворен както за гражданите, така и за медиите.\"В момента, в който се получи сигнал на тел.112, той постъпва веднага в координационното звено\", информира Младен Маринов. ", "date": "2019.12.14", "title": " Младен Маринов отчете повече жертви на пътя през 2019-а"}
{"url": "http://www.cross.bg/arktika-koraba-ryski-1620317.html", "text": "/КРОСС/ Руският ядрен ледоразбивач \"Арктика\", представян като най-мощния кораб от този тип в света и символ на амбициите на Москва за Арктика, се върна в пристанището в Санкт Петербург след изпитателно двудневно плаване, предаде Франс прес и БТА.Предназначен за транспортиране на втечнен природен газ от Арктика, огромният плавателен съд е с размери 173 метра дължина и 15 метра височина. Той беше построен в корабостроителницата на втория по големина руски град.През двата дни на изпитване на кораба в море са били тествани неговата способност за маневриране и алгоритмите за функциониране, казва Мустафа Кашка, директор на Атомфлот, компанията, отговаряща за флотилията от руски ледоразбивачиВъпреки че е с ядрено задвижване, за първото пътуване \"Арктика\" е използвала дизелов двигател. Според конструкторите на кораба той може да преминава напред през 2,8 метра лед.Арктика е част от един по-глобален руски проект, предназначен да позволи корабоплаването през цялата година през Северозападния пасаж, който свързва Атлантическия океан с Тихия океан през Арктика. Той трябва по-специално да опрости за Русия доставката на въглеводороди към Югоизточна Азия.Финални тестове на кораба са предвидени за март и април догодина. Той ще влезе в експлоатация през май 2020 г. Русия строи два други подобни кораба - \"Урал\" и \"Сибир\". ", "date": "2019.12.14", "title": "Русия приключи първото изпитание на най-мощния си ледоразбивач"}
{"url": "http://www.cross.bg/trump-tynberg-godinata-1620321.html", "text": "/КРОСС/  Американският президент Доналд Тръмп отново се подигра с Грета Тунберг, предават световните агенции. Повод е снимката на шведската активистка Тунберг, с която списание \"Тайм\" илюстрира корицата си, когато я обяви за \"Личност на годината\", съобщава DarikNews.Тръмп я нарече \"смешна\", и публикува в профила си в Twitter - @TrumpWarRoom - същата снимка, но на мястото на главата на момичето беше монтирана неговата.\"Що се отнася до спазването на обещания - има само един човек на годината\", пише Тръмп, и изброява списък с постиженията си, сред които \"Процъфтяване на икономиката\", \"изграждане на антиимигрантската ограда по границата с Мексико\", както и редица търговски споразумения.Това е пореден път, в който Тръмп открито се подиграва и осмива шведската активистка.Тунберг спечели слава със смелото си обръщение „Как смеете?\" към световните лидери по въпроса за изменението на климата. Въпреки че стана идол на природозащитни активисти от цял свят, у някои хора тя предизвика доста ярост, считана за пешка в по-голяма игра. ", "date": "2019.12.14", "title": "Тръмп отново се подигра с Грета Тунберг"}
{"url": "http://www.cross.bg/zlateva-predsedatel-izbor-1620327.html", "text": "/КРОСС/  \"Имахме конструктивен пленум, защото приехме правилата, по които ще бъде избиран пряко за първи път в историята на БСП бъдещият председател на партията. Чуха се много предложения, някои от тях бяха приети, по тези правила се работи почти година\". Това заяви зам.-председателят на БСП Деница Златева след заседанието на НС  на левицата. Тя уточни, че много предложения са били направени в хода на изработването на правилата и че от БСП са използвали европейски опит, защото прекият избор е популярна практика при европейската левица.\"Ще има ясен и прозрачен процес - и при предизборната кампания, и при процеса на съставяне на избирателните списъци, процеса на организация на изборната кампания, изборния ден. Имаме Централна комисия по подготовка на избор, съставена от 9 члена - тя беше избрана днес\", уточни Златева и поясни, че председателят на тази комисия е Емил Войнов. Тя коментира и уточнените дати на избора на председател - на 26 април е първият тур на избора, а ако се наложи балотаж, той ще бъде на 3 май.\"Всеки социалист ще може да участва в прекия избор, достъпни ще бъдат секционните избирателни комисии. В един ден ще се проведе гласуването. Мисля, че въвеждаме един нов стандарт на демократична процедура и ангажираност на всеки един партиен член в избора на бъдещия председател\", подчерта още Златева. Зам.-председателят на левицата изрази надежда, че ще има интересна предизборна кампания. Тя обясни, че всеки трябва да представи платформата си и виждане за развитие за развитието на партията. \"Това трябва да бъде сблъсък на идеи, а не сблъсък на това кой харесва или не харесва ръководството\", заключи Деница Златева.  ", "date": "2019.12.14", "title": "Деница Златева: Въвеждаме европейски стандарт по избор на председател на БСП"}
{"url": "http://www.cross.bg/minekov-rektor-obrazovanieto-1620310.html", "text": "/КРОСС/ Професор Велислав Минеков е новият шеф на Националната художествена академия. Той поема поста, след като проф. Николай Драчев подаде оставка като ректор по време на заседанието на Академическия съвет вчера.Причината бе, че над 200 преподаватели и служители в Националната художествена академия останаха без заплати през ноември и декември. Ректорът твърдеше, че причината е в малкия бюджет на учебното заведение и многото разходи.\"Благодаря на всички колеги и студенти, които предложиха и гласуваха кандидатурата ми за ректор на Академията. Би било чудесно да управляваш фалирало предприятие. Настоящият банкрут и мизерия дължим единствено на Министерство на образованието и тенденциозното поведение на неговия министър. Жалко е, когато има колеги, готови да подарят нашата автономия срещу обещания за мизерна власт и гаранция за добро самочувствие\", написа на профила си във Facebook Минеков след избора си.\"Училище със 123 годишна история няма да бъде преклонено или унищожено по прищявка на неграмотни и недостойни \"политкоректни\" политически слугини. Ще преживеем и този мрак. \"Естетите\" и \"творците\" на малокултурието ще бъдат презрени и забравени. В името на нашите студенти, наследство, настояще и бъдеще\", пише още професор Минеков.От пресцентъра на Академията съобщиха, че е сформирана комисия от членове на Академическия съвет, която ще проведе разговори с министъра на образованието и науката Красимир Вълчев за решаване на проблемите. ", "date": "2019.12.14", "title": "Проф. Велислав Минеков е новият ректор на НХА"}
{"url": "http://www.cross.bg/shymen-godishen-vuzniknal-1620328.html", "text": "/КРОСС/  В 12:08 часа днес в дежурната оперативна част на ОДМВР- Шумен е приет сигнал за възникнал инцидент, по време на който мъж нанесъл удар с нож в областта на корема на 19-годишен.Към улица „Ген. Скобелев\" близо до читалище „Екипе\" веднага бил насочен полицейски екип. Изяснено било, че малко преди това между трима младежи възникнал спор, по време на който единият извадил нож и нанесъл прободна  рана в корема на 19-годишен местен жител.Веднага след това извършителят избягал в неизвестна посока. Пострадалият е приет в тежко състояние в спешно отделение на шуменската болница, с опасност за живота. Малко по-късно починал. Работата по образуваното досъдебно производство продължава под ръководството на окръжната прокуратура в Шумен. ", "date": "2019.12.14", "title": "След спор убиха 19-годишен в Шумен "}
{"url": "http://www.cross.bg/bansko-pisti-pamporovo-1620322.html", "text": "/КРОСС/ Откриха ски сезона в Банско. Стартът по снежните писти даде ски-легендата Марио Мат. А организаторите обещават много изненади и награди за феновете на белите спортове, които днес са в Банско.Старта дадоха почетния гражданин на Банско Марк Жирардели, Марио Мат и десетки дечица от ски училището в Банско. Преди това два отбора, предвождани от ски легендите направих и символично състезание. Още много изненади предстоят за феновете на белите спортове.Освен в Банско ски сезонът започна и в Пампорово.За любителите на белите писти Пампорово предлага промоционална цена на лифт картата. До 20 декември съоръженията ще могат да се ползват срещу 43 лева на ден.Мариан Беляков, изп. директор на „Пампорово\" АД: Тогава когато имаме възможност да влезем със значително по-голям брой отворени писти цената ще бъде 62 лева на целодневна лифткарта, съвсем минимално увеличение спрямо миналата година.Още от миналата седмица в Банско работят част от пистите. След отварянето на всички ски съоръжения там също се очаква промяна в цените на картите.Иван Обрейков, маркетинг-директор на ски зона Банско: Когато пуснем всички писти, тогава може да кажем каква ще е цената, тъй като ние сме зависими от разходите, които имаме.Средно 90 лева излиза нощувка със закуска за двама души в хотелите в Банско. В курортния град, както и в Пампорово и тази година очакват туристи основно от съседни балкански държави, като и много българи.Иван Кадев, кмет на Банско: Очакваме много туристи от Турция тази година. Знаете, имахме среща с община Ензорум, които са сродна община, с които имаме взаимоотношения по отношение на туризма. Очакваме много други туристи от Русия, от Англия, изобщо очакваме един добър и силен сезон за всички, за целия туристически бранш.Георги Думанов, хотелиер: Някои от колегите плахо опитват да покачват леко цените следствие на завишените услуги, вода, електричество, фонд работна заплата, но болшинството като че ли запазиха цените от миналия сезон.И в двата курорта тази година има сериозен ръст на ранните записвания. ", "date": "2019.12.14", "title": "Официално откриха ски сезона в Банско и Пампорово"}
{"url": "http://www.cross.bg/-godishno-imame-katastrofa-1620300.html", "text": "/КРОСС/  8-годишно дете е пострадало при катастрофа в близост до Нови Искър. Това каза министърът на вътрешните работи Младен Маринов пред журналисти, предаде \"Фокус\".Той поясни, че детето е настанено с травма на главата и на крака в болница.Той призова в есенно-зимния сезон децата да се облечени в по-светли дрехи и да имат светлоотразители.\"Въобще всички трябва да се замислим за нашето поведение на пътя. Това е задача, която не може да реши нито една институция. В понеделник ще имаме дебат по линия на пътната безопасност. Много идеи има. Голяма част от тях са приведени вече в действие, но в крайна сметка опираме до поведението на всеки един човек. От една страна държавата има лостовете със съответните санкции, но виждате 30 млн. лв. повече събрани. Резултатът - ще сме доволни, ако успеем да задържим броя на жертвите, както бяха миналата година. Всеки един живот е важен. Трябва да имаме самосъзнание да се движим нормалност\", заяви министърът. Според него като че ли в България няма толерантност. ", "date": "2019.12.14", "title": " 8-годишно дете е пострадало при катастрофа до Нови Искър "}
{"url": "http://www.cross.bg/godina-zheni-metro-1620299.html", "text": "/КРОСС/  Московското метро от идната година ще започне обучава жени за водачи на мотриси за първи път от края на Втората световна война, предаде Франс прес и БТА.Курсовете започват през февруари, уточни кметството на руската столица.Тази професия исторически беше запазена само за мъже в Русия, тъй като машинистите са вписани в списък с длъжности, вредни за здравето на жените.Тази норма, основаваща се на твърдението, че е опасно за жените дълго да се помещават под земята, често беше критикувана като лицемерна, тъй като много жени работеха като касиерки или техници в руското метро на повърхността, но с много по-ниски заплати, отколкото машинистите.През лятото руското министерство на труда обяви, че е преразгледало списъка със забранени за жени професии, като те са били съкратени от 456 до стотина. Новият регламент ще се прилага от 2021 година.От 2000 година до ден днешен жените в Русия нямаха право да полагат какъвто и да било труд, свързан с вдигане на тежки предмети, управление на автобус, да бъдат моряци, парашутисти или автомеханици.Московското кметство обаче уточни, че много жени са работели като водачи на мотриси в метрото по време на Втората световна война, тъй като трябвало да заместят мъжете, заминали на фронта.Обучението трае около година и първите жени, управляващи мотриси в московското метро ще започнат работа през 2021 година. ", "date": "2019.12.14", "title": " Жени ще управляват метрото в Москва за пръв път от Втората световна война "}
{"url": "http://www.cross.bg/vuv-varna-vzriviha-izostaven-sak-1620319.html", "text": "/КРОСС/ Екип на ДОТИ е взривил сакът, намерен безстопанствен на площад Независимост\" във Варна пред Съдебната палата. В него са открити непотребни вещи, оставени вероятно от бездомен, съобщиха от Областната дирекция на МВР.Охраната е снета, районът, който остана отцепен близо два часа, вече е свободен за преминаване.При блокирането на района не работеше и Коледният базар. При подаването на сигнала за изоставения багаж пространството около пл. \"Независимост\" бе изпълнено с хора, сред които и много деца, тъй като денят е хубав. ", "date": "2019.12.14", "title": "Във Варна взривиха изоставен сак"}
{"url": "http://www.cross.bg/ministur-stranata-proizshestviya-1620325.html", "text": "/КРОСС/  Мащабна операция на \"Пътна полиция\" започва на територията на цялата страна, съобщи МВР. Причината е констатираната възходяща тенденция на тежки пътнотранспортни произшествия в страната, обясниха министър Младен Маринов и главен комисар Ивайло Иванов.Младен Маринов, министър на вътрешните работи: Констатирахме усложняване на пътнотранспортната обстановка - тежки инциденти със загинали деца в столицата, възходяща тенденция на броя на убитите през последните два дни. Това ни накара да вземем допълнителни мерки, да се разпоредят съответни операции по отношение на пътнотранспортните произшествия в страната, да включим допълнителни екипи с колеги, които в момента почиват.", "date": "2019.12.14", "title": " \"Пътна полиция\" започва мащабна операция в цялата страна "}
{"url": "http://www.cross.bg/vitkova-mimi-zdraveopazvaneto-1620302.html", "text": "/КРОСС/  „Така, както се предлагат вариантите за реформа в здравеопазването, с фиксирана здравна вноска от 8 процента, а от другата страна, пазарно определяне на цените на здравните услуги, това е неработещ вариант\". Това каза в интервю за предаването „Седмицата\" по Дарик радио изпълнителният директор на Обединен здравноосигурителен фонд „Доверие\" и бивш министър на здравеопазването Мими Виткова. „Няма все още данни за остойностяването на основния пакет от здравни услуги, нито пък как се образуват цените на здравните пътеки\", допълни тя.„Ние сме затруднени в своята ежедневна работа понеже хората протестират пред нас за нерегламентирано взети пари в болниците и те смятат, че ние отказваме плащане\", изтъкна Виткова. По думите й, има десетки примери за това, как се вземат пари по странни услуги разчетени в болниците, като например запазване на час за операционна и други подобни. „Всички трябва да плащат здравни вноски на реалното платените заплати включително и за държавните служители\", каза още Мими Виткова. ", "date": "2019.12.14", "title": "Мими Виткова: Предлаганите варианти за реформа в здравеопазването, са неработещи"}
{"url": "http://www.cross.bg/mnozhestvo-velingrad-krazhbi-1620304.html", "text": "/КРОСС/  Полицаи от Велинград задържаха група младежи, извършили множество кражби и грабеж, съобщават от МВР Пазарджик.От края на ноември криминалистите от Велинград били на крак заради няколко случая на кражби от офиси, автосервизи и автоморги в курортния град.На 4 декември вечерта в дежурната на управлението бил получен сигнал от 63-годишна жена от Батак. В района на кръстовище тя се насочила към паркирания се автомобила си и при опит да го отключи била нападната от двама непознати. Единият издърпал дамската и чанта с намиращите се в нея лични документи, сумата от над 400 лева и ключове. Секунди по-късно двамата побягнали под прикритието на нощната тъмнина. Няколко часа по-късно се получил сигнал от охранителна фирма, че е разбит офис във Велинград.Дежурните екипи незабавно били насочени към мястото и блокирали близкия периметър. Апашите взломили входната врата на помещението и от там отмъкнали каса с наличните пари от оборота.По време на бягството им те били засечени от екип на \"Криминална полиция\". Тогава крадците захвърлили непокътната металната каса в дере и успели да се укрият.На местопроизшествията са извършени щателни огледи от дежурна група на районното управление, иззети са веществени доказателства.В хода на близо 10-дневното денонощно разследване оперативните работници прегледали и множество записи от охранителни камери на търговски обекти, офиси и домове. Така в резултат на положените усилия те попаднали в дирите на дръзките извършители. Оказало се, че това са братята М.Р.- 20г. и В.Р.- 19г. от велинградския квартал \"Анезица\" и техния съучастник Г.Д.- 20г. от септемврийското село Семчиново.И тримата са с множество криминални прояви, осъждани, като с най-много присъди се оказал единият от братята - М.Р. Всички случаи по разследването са докладвани на Окръжната прокуратура в Пазарджик.Тримата първоначално са задържани за срок от 24 часа, а по-късно срокът на ареста е удължен от прокурор със 72 часа. Изяснява се тяхната съпричастност към множество кражби от търговски обекти, офиси, дори и от православен храм, намиращ се в единия от кварталите на курорта.Според запознати задържаните са братята Мишо и Величко Ракиеви, както и съучастникът им Георги Д от септемврийското село Семчиново. ", "date": "2019.12.14", "title": " Разбиха група за обири и грабежи във Велинград "}
{"url": "http://www.cross.bg/evro-faza-grypovata-1620305.html", "text": "/КРОСС/„Лудогорец\" заработи точно 5 440 000 евро с участието си в груповата фаза на Лига Европа. Данните са предадените от \"Меридиан мач\".Близо 3 милиона от тази сума е заради участие в груповата фаза, като още половин милион евро ще бъде добавен в клубната каса заради второто място в групата.С двете си победи в групата \"орлите\" получават по допълнителни 500 000 евро за всеки успех, както и по още 200 хиляди евро за двете ремита.Наградата за момчетата от Разград може да стане още по-сладка при отстраняване на следващия съперник в 1/16-финалите. Подобен успех би осигурил още 1 милион евро в клубната хазна. ", "date": "2019.12.14", "title": "„Лудогорец“ спечели 5 440 000 евро от участието си в груповата фаза на Лига Европа"}
{"url": "http://www.cross.bg/ychilishtata-oblast-telefoni-1620306.html", "text": "/КРОСС/ В близо 10 600 училища - почти една четвърт от училищата в Русия, вече е ограничено използването на мобилни телефони от деца, съобщи руският министър на образованието Олга Василиева.„Вече имаме конкретни числа: 10 хиляди 628 училища - тоест приблизително едно на всеки четири - изпълниха препоръките и ограничиха телефоните по време на уроците\", заяви още министърът.Тя уточни, че в Северна Осетия, Ингушетия, Белгородска област такова решение е взето от 100% от училищата, в Камчатската територия - 37,5%, Магаданска област - 53,3%, Пермска територия - 58,8%, Република Марий Ел - 63, 8%, Удмуртия - 60,9%, Кемеровска област - 67,3%, Курганска област - 50,9%, Свердловска област - 65,3%.БГНЕС припомня, че по-рано Министерството на образованието препоръча на регионалните власти да обмислят ограничаване на използването на мобилни телефони в училищата. Препоръките се основават на анализ на международния опит и на проучване на общественото мнение, проведено от Министерството на образованието. Правителството препоръча още ако е възможно, училищата да предоставят съоръжения за съхранение на мобилните телефони на учениците по време на учебния процес. ", "date": "2019.12.14", "title": "Русия въвежда ограничение за мобилни телефони в училищата"}
{"url": "http://www.cross.bg/pernik-vladimirov-rezhim-1620308.html", "text": "/КРОСС/  Перник може да остане на воден режим чак до април. Такава прогноза направи кметът на Перник Станислав Владимиров, цитиран от news.bg.От понеделник градът минава на по-строг режим на водата. В момента ВиК прави разчети.Владимиров заяви, че има уверение от МОСВ и МРРБ, че начертаните мерки от следващата седмица ще дадат резултат. На градоначалника му предстоят още срещи с ресорните министри. Той вярва, че организацията във ВиК Перник ще е по-добра.\"Имам уверението, че всички абонати ще имат достъп до питейна вода\", изтъкна Владимиров.Очаква се режимът да продължи до края на март-началото на април. Надеждите обаче са за по-благоприятно време, което да възстанови запасите на язовир \"Студена\".Припомняме, на 7 ноември беше обявено, че ще има воден режим в цяла Пернишка област. Преди това новоизбраният кмет Станислав Владимиров заяви, че причината за водния режим е некомпетентното управление на ВиК-Перник.На 14 ноември Владимиров каза, че червени лампи за воден режим в града светели още от началото на годината.Омбудсманът Диана Ковачева поиска по-ниска цена на водоподаването по време на водната криза в Перник.Спецпрокуратурата се зае с причините, довели до водната криза в Перник.  ", "date": "2019.12.14", "title": "Режимът на водата в Перник най-вероятно ще продължи до април"}
{"url": "http://www.cross.bg/referendym-nezavisimost-shotlandiya-1620311.html", "text": "/КРОСС/Шотландия отново ще опита да свика референдум за независимост. Първият министър на Шотландия и лидер на Шотландската национална партия (ШНП) Никола Стърджън обяви, че високите резултати на парламентарните избори са я убедили да започне работа по свикването на ново допитване, предавa BBC.На изборите в четвъртък нейната партия увеличи с 13 места присъствието си в британския парламент, като в момента ШНП вече имат 48 депутати и са на трето място след консерваторите (364 места) и лейбъристите (203 места).В самата Шотландия и консерваторите, и лейбъристите бяха разгромени от ШНП.Според Стърджън тези резултати са показали ясно, че шонтландците не желаят да напускат Европейския съюз. По думите й, който е дал гласа си за нея, желае независимост от Великобритания.За да бъде свикан нов референдум за отделянето от Обединеното кралство обаче, Никола Стърджън трябва да получи одобрението на правителството - нещо, което поне към момента изглежда невъзможно.През септември 2014 г. референдумът за независимост показа доминиращо желание за оставане във Великобритания. Но в края на март 2017 г. шотландският парламент гласува за свикване на втори референдум. Сега възникват условия за изпълнение на това решение. ", "date": "2019.12.14", "title": "Шотландия започва работа по нов референдум за независимост"}
{"url": "http://www.cross.bg/akademiyata-zaplati-rektorut-1620309.html", "text": "/КРОСС/  Проф. Николай Драчев е подал оставката си като ректор на Националната художествена академия (НХА) по време на заседание на Академическия съвет на ВУЗ-а в петък, съобщава БНР.Вече са насрочени избори за нов ректор, като те ще се проведат на 15 януари. Дотогава академията ще бъде управлявана от зам.-ректора доц. Бойка Доневска.Тази седмица се разбра, че висшето училище има сериозни финансови проблеми, заради които работещите там започнаха протест. Над 200 преподаватели и служители на висшето училище останаха без заплати през ноември и декември. Ректорът твърдеше, че причината е в малкия бюджет на учебното заведение и многото разходи.Министърът на образованието Красимир Вълчев разпореди и одит в академията. Според него причината за недостига на средства в НХА е, че средствата, които са целево заделени за издръжка на обучението, в това число за възнаграждения на преподаватели и служители, са използвани за плащания по договор за ремонти.По негови думи причината средствата за заплати и за стипендии в НХА са използвани за строителството на новата сграда на художествената академия, е че университетите у нас са \"финансово антономни\".\"Ректорът е този, който сам взема решение, не е длъжен да съгласува с никого, изцяло тяхно решение е. Не мога да го държа отговорен, не съм му работодател, академичната общност го е избрала и само тя може да го държи отговорен\", коментира той.Министърът обясни, че МОН няма възможност да дофинансира висшето училище, тъй като всички висши училища се финансират по формула.\"Нашите взаимоотношения са по-скоро като възложител - изпълнител. Ако някой изпълнител остане без възможност да си плати заплатите, не можем да му предоставим повече средства\", коментира министър Вълчев. Той посочи, че ще се провери колко е недостигът на средства в момента и дали той може да бъде преодолян в рамките на месец-два. \"За съжаление има и неплатени стипендии, това получихме като информация преди два месеца, тогава направихме проверка, а сега очевидно става въпрос за по-дълбок проблем\", коментира образователният министър.От пресцентъра на Академията съобщиха, че е сформирана комисия от членове на Академическия съвет, която ще проведе разговори с министъра на образованието и науката Красимир Вълчев за решаване на проблемите в Академията.Напрежението там ескалира вчера, след като стана ясно, че за първи път в историята на Академията преподавателите останаха без заплати в два поредни месеца, и то преди Коледа.\"За ноември сме получили само аванс, оттогава не е постъпил нито лев в нашите сметки. Най-лошото е, че никакви обяснения не идваха и всъщност нещата са предизвестени още лятото, когато сме били във ваканция и никой не е сигнализирал в каква ситуация е изпаднала Академията\", каза доц. Роберт Цанев от катедра \"Резба\" пред БНТ.Ректорът проф. Николай Драчев е в края на своя четиригодишен мандат. Днес той каза, че колегите му основателно протестират за заплатите си, но средствата за Академията са малко.\"Имаме разходи в рамките на тази учебна година, които са неотложни и трябваше да се изпълнят, тъй като ние реално в средата на учебната година трябваше да прекъснем учебния процес\", каза още проф. Драчев.По думите му направените разходи са били неотложни. Ректорът изреди - ток, вода, парно - 396 000 лева, различни услуги - 479 000, командировки - 55 000, ремонти - 64 000. Разведе ни да видим и плачевното състояние на ателиетата, каза той.\"Може ли такова нещо, значи някои ремонти могат да изчакат, но не хората да останат без пари и доколкото и аз вече съм се консултирал - в един бюджет това перо, заплати, е неприкосновено, не може да се пипа, не може да го слагаш в капиталови разходи каквито са ремонтите\", коментира обаче проф. Георги Янков от катедра \"Плакат и визуална комуникация\"Всичко това наложи свикване на Академичния съвет, който да реши дали ректорът е взел правилните решения и къде са отишли парите за заплати. Така в крайна сметка проф. Драчев подаде оставка, която трябва да се гласува и от Общото събрание. ", "date": "2019.12.14", "title": "Ректорът на Художествената академия подаде оставка"}
{"url": "http://www.cross.bg/tzentur-bulgariya-petkov-1620316.html", "text": "/КРОСС/ Ключови въпроси, които пряко се отнасят до националната сигурност, коментира председателят на ПП АБВ Румен Петков на пресконференция в Пловдив - висящата тема за енергийното обезпечаване на държавата, както и новината за изграждане на координационен център на МО във ВарнаПетков посочи, че от 1 януари 2020 година България гарантирано няма да бъде на газовата карта на Европа като транзитираща държава.\"Това престъпление го дължим на Иван Костов, Сергей Станишев и Бойко Борисов\", посочи той.Председателят на ПП АБВ изрази смущение от медийно изявление на държавния глава, който изразява съмнение и настоява оттук нататък да се прави оценка на това как ще повлияе изграждането на „Турски поток\" през България и евентуалното изграждане на интерконекторите Гърция-България и България-Сърбия. Петков посочи, че през 2017 година България е транзитирала 17, 2 милиарда куб.м. газ, през 2018 - 14,3 милиарда куб.м и на 1 януари 2020 година ще транзитираме 0 куб.м газ. Той е категоричен, че забавянето на „Турски поток\" е съзнателно от страна на премиера Борисов.„Ние имаме ясно поети ангажименти. Миналата година през декември беше обявена за успешна фаза 3 на Open Season, която беше обявена за успешна през януари на следващата. Ще загубим 200 млн. лева заради неспособността на премиера да изпълни поет ангажимент\".Румен Петков подчерта, че България ще стане пряко зависима от доставките на газ, вместо да е страна, която генерира приходи и гарантира енергийната сигурност на Европа.Що се отнася до но вината, която дойде след визитата на премиера в САЩ - изграждането на координационен център на НАТО край Варна - Румен Петков посочи, че няма институционална яснота по детайлите на начинанието, но пък подробностите излизат на светло постепенно.„От срещата на премиера Борисов с генералния секретар на НАТО Йенс Столтенберг в четвъртък става ясно, че България е активната страна, която е настоявала да има такъв координиращ център. Нещо повече - обявили сме, че ще си купим две подводници. За един координиращ център, който трябваше да има няколко компютъра и 5 - 6 служители\", коментира Петков. И добави, че ако сега купим въпросните съоръжения, за които не се знае какви функции ще имат в този координационен център, то това би означавало съсипване на туризма в България и превръщането и в мишена, в притегателен център срещу НАТО. Румен Петков обясни, че министърът на отбраната също се е изказал, че този център ще бъде полезен на гранична полиция, без дори да знае, че през 2007 година ЕК е финансирала изграждането на център на Гранична полиция в Бургас, който е най-добрият център на Европа. Няма лодка или пакет, който да не е засечен и голяма част от наркотиците са засечени и идентифицирани именно там. В този център в Бургас ¾ от служителите са български офицери, а самият център има аналитични и координиращи функции.Той засегна и друга новина, която идва от Военното министерство - тази, че България си купува два кораба от Холандия за засилване на морския ни флот, всеки по 2 млн. лева без ДДС, единият за резервни части, а транспортирането им, тъй като не могат да плават, ще струва 3 млн. лв.В Пловдив се проведе вторият от поредица семинари с участието на представители на ПП АБВ в органите на местното самоуправление, където се събраха кметове на населени места, общински съветници и кметове на общини.  ", "date": "2019.12.14", "title": "Румен Петков в Пловдив: От 1 януари България няма да бъде на газовата карта на Европа"}
{"url": "http://www.cross.bg/peshehodtzi-ohranyava-todorov-1620293.html", "text": "/КРОСС/  Според статистиката, 20 процента от загиналите при катастрофи в България са пешеходци. Това съобщи в интервю за предаването „Тази събота\" по БТВ председателят на Асоциацията на пострадалите при катастрофи Владимир Тодоров. „В София картинката е много шокираща и стряскаща. Имаме, от 50 общо загинали, 30 пешеходци, което е близо 60 процента\", допълни той. „Причините са комплексни. Те започват, на първо място, с лошата инфраструктура\", посочи Тодоров и даде примери с изтрити пешеходни пътеки, липсващи острови на трамвайни спирки, използване на некачествена маркировка и боя, която се изтрива до 3 месеца, окаяно състояние на подлезите.„Това е едната страна на медала. Другата страна на медала е, че има пешеходци, има възрастни хора, има тийнейджъри, които настина не спазват правилата за движение. Хората изведнъж помислиха, че пешеходната пътека е място, което абсолютно ги защитава. А това не е така. На пешеходната пътека, пешеходецът няма абсолютно право. Той трябва да пропусне трамвая, трябва да пропусне автомобила със специален режим, трябва да не пресича рязко, да не излиза внезапно на платното\", обясни Тодоров и допълни, че около една трета от пострадалите пешеходци са пострадали по тяхна вина. „При НСО имаме два проблема.Той е леко извън пътната безопасност, но той е важен. Кръгът хора, които те охраняват. НСО охранява 12-те конституционни съдии, НСО охранява кмета на София, НСО охранява куп, куп други длъжности и личности, които няма смисъл да ги охранява. Структура с 40 млн. бюджет, с 1 100 души щат. Естествено, че тези автомобили, най-вероятно, понеже те са постоянно на пътя, те са и рискови. Затова, аз им препоръчвам, задължително да си сложат видеорегистратори, нещо, коетоще ги пази и тях. И, ако има утре и спор, дали някой е минал на червено и дали са засекли някого, ето, имаме запис, да се извади този запис. Това ще гарантира и тяхната сигурност\" каза още Владимир Тодоров. ", "date": "2019.12.14", "title": "20 процента от загиналите при катастрофи в България са пешеходци"}
{"url": "http://www.cross.bg/vrabchev-metrova-mavzoleii-1620292.html", "text": "/КРОСС/  Скулпторът Андрей Врабчев, който пролетта изработи статуя на Бойко Борисов на площад „Гарибалди\", този път избра мястото на бившия мавзолей на Георги Димитров, за да постави 4-метрова мумия.Това е третата поред инсталация на скулптора - след деветосептемврийската и лика на премиера.Днешният ден Врабчев не случайно е избрал. На 14 декември 1989 година в София е внесен проектозаконът за премахване на член 1 от Конституцията, който определя ръководната роля на комунистическата партия в живота на страната.Хиляди хора са на площада пред Народното събрание. Студентският протест прераства в спонтанен митинг. Именно от този ден е репликата на Петър Младенов: „Най-добре е танковете да дойдат\".Минути след поставянето на скулптурата се появиха и полицаи. Врабчев заяви, че очаква да му съставят акт, защото е издигнал мумията без разрешение от Столична община. ", "date": "2019.12.14", "title": "4-метрова мумия се появи на мястото на бившия мавзолей "}
{"url": "http://www.cross.bg/godina-taneva-desislava-1620291.html", "text": "/КРОСС/  \"Последната половин година за мен е най-тежката в професионален план. Но това не трябва да е оценка за това каква година изпраща българското земеделие\", каза в студиото на \"Денят започва с Георги Любенов\" министърът на земеделието Десислава Танева. В сектора на зърнопроизводството изпращаме една добра година. Въпреки сушата достигаме рекорди добив на пшеница. Министърът не пропусна обаче да отбележи като събитие за 2019 година кризата с африканската чума по свинете.Африканската чума по свинете все още не е отминала, каза министърът. Предстоят още предизвикателства, но Танева очаква през 2020 година да сме по-подготвени.При дивите свине продължава да се извършват отстрели всяка седмица. Около 2 300 свине се отстрелват всеки уикенд. Положителни проби за АФЧ има в цяла Източна България, до границите с Гърция и Турция.137 000 свине у нас бяха убити през тази година. Щетата от миналата година подлежи на бързо възстановяване, увери Танева.Значително ще бъдат завишени мерките за биосигурност.Все още във всички проби не се установява наличие на антитела, което показва, че става въпрос за начален стадий на това заболяване.За началото на годината е подготвена нова информационна кампания за това как хората могат да се предпазят.Десислава Танева: Ако всички са стриктни щетите ще бъдат минимални. ", "date": "2019.12.14", "title": "Десислава Танева: Африканската чума по свинете все още не е отминала"}
{"url": "http://www.cross.bg/ninov-takava-slychaya-1620294.html", "text": "/КРОСС/ Служителят на НСО, който блъсна дете в четвъртък вечерта е в шок. Това каза в интервю за предаването „Тази събота\" по БТВ говорителят на НСО Веселин Нинов. „Не е етично да споделям детайли от личния му свят. Но, уверявам ви, той доста тежко приема случая\", подчерта Нинов и отбеляза, че този служител има готовност да поеме вина за случая, ако такава бъде установена и се чувства отговорен.Относно упрека на премиера Борисов, че обществеността не е била информирана навреме за случая, Нинов каза: „Министър-председателят е едно от охраняемите лица по нашия закон. Не би било етично по никакъв начин да коментирам, като служител на НСО, да вземам от отношение по позиция на охраняемо лице. Чисто принципно и фактологично, предполагам вие знаете, към всеки един момент ние сме предоставили информацията, която сме могли и с която сме разполагали, смея да твърдя, навреме\".Нинов не посочи с точност колко точно служители работят в момента в НСО, като каза, че информацията е поверителна, но спомена, че те са под наличния щат. Той потвърди, че бюджетът на институцията от 40 млн. е публичен. По отношение на предложенията за поставяне на камери в автомобилите за видеонаблюдение той заяви: „Неофициално такава идея беше коментирана, след встъпването в длъжност на бригаден генерал Красимир Станчев и такава идея е в процес на обмисляне\". „Тя, разбира се, трябва да бъде и ресурсно осигурена, и технологично. Но идеята заслужава сериозно внимание\", каза още Веселин Нинов.", "date": "2019.12.14", "title": "Служителят на НСО, който блъсна дете в четвъртък вечерта е в шок"}
{"url": "http://www.cross.bg/suedinenie-mladata-putya-1620296.html", "text": "/КРОСС/  21-годишно момиче е загинало снощи на пътя Съединение - Цалапица, съобщиха от пресцентъра на Областната дирекция на МВР-Пловдив.Тежкият пътен инцидент е станал половин час след полунощ. Младата шофьорка излизала от град Съединение, но по при ляв завой не успяла да овладее лекия си автомобил \"Пежо 330 С\" и се блъснала в мантинелата.При удара колата е изхвърчала извън пътя и е паднала в напоителен канал. Младата водачка е загинала на място.Няма информация дали момичето е употребило алкохол, преди да седне зад волана. Тепърва ще се извършва аутопсия и ще се вземе кръвна проба.На мястото е извършен оглед, по случая е образувано досъдебно производство, което изяснява причините за тежката катастрофа. ", "date": "2019.12.14", "title": "21-годишна шофьорка загина край Пловдив, паднала в канал "}
{"url": "http://www.cross.bg/dimitrova-zavedeniya-zdraveopazvaneto-1620295.html", "text": "/КРОСС/  „От началото на годината говорим за дълго чакана реформа в здравеопазването\". Това каза в интервю за предаването „Събуди се\" по Нова телевизия председателят на Българската болнична асоциация Свилена Димитрова.  „Доверието на пациентите е сериозно разклатено. Когато се изнася подобна информация, това допълнително затруднява лечебните заведения да вършат основните си задачи. Няма никакво съмнение, че в болничната система има недофинансиране\", допълни тя.„Когато публичните средства са недостатъчни, за да покрият действителните разходи, които са необходими за предоставянето на здравни услуги, то разликата трябва да бъде намерена отнякъде. Логично е тази такса да бъде заплатена от този, който плаща услугата\", изтъкна Димитрова. „Лечебните заведения са принудени да търсят формулировки за доплащане, защото наредбата ги ограничава в това, за какво могат да търсят доплащане. Тези доплащания са обявени в ценоразписите на съответните лечебни заведения. Вече са и на сайта на Министерството на здравеопазването и не може да става въпрос за нерегламентираност. Има наредба и всеки може да я прочете\", каза още Свилена Димитрова. ", "date": "2019.12.14", "title": "Българската болнична асоциация: Доверието на пациентите е сериозно разклатено"}
{"url": "http://www.cross.bg/pozhar-frantziya-petrolna-1620297.html", "text": "/КРОСС/ Пожар е избухнал в петролна рафинерия във Франция тази сутрин. Става въпрос за нефтопреработващото предприятие на Total край Сена.Пожарът продължава и към този момент, като пожарникарите се опитват да го овладеят.\"Незабавно са предприети всички необходими мерки, като са предупредени компетентните органи и пожарните власти\", гласи официалното съобщение на компанията.По първоначални данни няма пострадали работници при пожара. ", "date": "2019.12.14", "title": "Пожар в петролна рафинерия  във Франция "}
{"url": "http://www.cross.bg/dzhon-prodadeni-ochila-1620289.html", "text": "/КРОСС/  Кръгли слънчеви очила на поп легендата на „Бийтълс\" - Джон Ленън, бяха продадени снощи на търг в Лондон за близо 200 000 долара, предаде БТА.Смятани за една от най-известните реликви в света на рокендрола, кръглите, оцветени в зелено стъкла в златна рамка, бяха притежание на Алън Херинг - бивш шофьор, който работел за двама от членовете на легендарната група - Ринго Стар и Джордж Харисън.„През лятото на 1968 г. качих Джон заедно с Ринго и Джордж в мерцедеса на Ринго и ги закарах в офиса\", припомня Херинг в изявление, разпространено от аукционната къща „Сотбис\" преди търга.„Когато Джон излезе от колата, забелязах, че е оставил тези очила на задната седалка, и че едното стъкло и едната рамка са се откачили. Попитах Джон дали иска да му ги поправя. Той ми каза да не се безпокоя - те са само за имидж\", разказа бившият шофьор. Тойказа, че така и не поправил очилата.Очилата бяха продадени за 137 500 паунда (183 500 долара) на неназован купувач, спечелил анонимния търг. Това е над 20 пъти повече от първоначално обявената цена.Бяха продадени и някои други вещи на знаменитата четворка от Ливърпул, сред които и хипарска огърлица, носена от Джордж Харисън, за 10 000 паунда. ", "date": "2019.12.14", "title": "Слънчеви очила на Джон Ленън продадени за близо $200 000 "}
{"url": "http://www.cross.bg/borisov-balkani-vnimanieto-1620298.html", "text": "/КРОСС/  Днес се провежда Годишния форум за устойчивост на Западните Балкани. На събитието присъства и министър-председателят на България Бойко Борисов.Събитието е организирано от Международния републикански институт на САЩ (IRI) и се провежда в София от 12-14 декември. То е с подкрепата на Бюрото за конфликти и стабилизиращи операции към Държавния департамент на САЩ и в сътрудничество с българското Министерство на вътрешните работи.„Страните от Балканския полуостров успяхме да направим така, че да ни обърнат внимание. Повече от 10-15 години Балканите не предизвикваха интерес. Радвам се, че със започването на нашето председателство поставихме темата „Западни Балкани многото процеси\" в центъра на вниманието и на европейските колеги и на САЩ. Надявам се Северна Македония да покаже разликата в развитието си и в същото време очаквам останалите държави, които искат да се присъединят към ЕС, внимателно да си премерват поведението и стъпките. Разкрачената поза не е полезна за никого - или си в НАТО или не си\", каза Борисов. ", "date": "2019.12.14", "title": "Борисов: Успяхме да привлечем вниманието към Балканите"}
{"url": "http://www.cross.bg/komentira-izbor-lider-1620303.html", "text": "/КРОСС/  С минута мълчание в памет на Стефан Данаилов и проф. Любен Корнезов започна червеният пленум, съобщи \"24 часа\".Националният съвет на БСП се събра на \"Позитано\" 20, за да приеме правилата за провеждане на пряк вътрешен избор на лидер и позицията на партията по предложенията на правителството за контрол над главния прокурор.Очаква се вътрешната опозиция да поиска коригиране на проектоправилата за избор на лидер, които са одобрени от Изпълнителното бюро.Не трябваше да има пряк избор, но уставът ни го въвежда. НС ще промени правилата, за да има максимално честен и обективен изборът на председател, коментира на влизане Борислав Гуцанов, който бе едно от малкото знакови лица на опозицията, които влязоха в централата за началото на заседанието. Повечето отсъстват.Помолен да коментира разцеплението на червената група при избора на Сотир Цацаров за шеф на Антикорупция, Гуцанов заяви: Погледнато отстрани е видно, че има напрежение в групата. И допълни, че пленумът ще коментира защо се е стигнало до това решение и гласуване. ", "date": "2019.12.14", "title": "Пленумът на БСП започна с минута мълчание за Ламбо и Корнезов "}
{"url": "http://www.cross.bg/pres-emisii-gradysa-1620288.html", "text": "/КРОСС/  Конференцията на ООН за климата, която трябваше да завърши вчера, продължава и през нощта, предаде Франс прес.Агенцията отбелязва, че при всички случаи резултатите няма да са нивото на спешните действия, необходими за избягване на климатична катастрофа.25-ата конференция на ООН за климата (COP25), която се провежда в Мадрид, започна на 2 декември. По план тя трябваше да завърши вчера, но преговорите продължават и през нощта, както често е ставало и при предишни издания на форума. Днес се очакват нови текстове.Изглежда преговарящите страни не отстъпват от позициите си по основните въпроси: намаляването на парниковите емисии, финансирането на южните държави и регламентирането на международните пазари на въглеродни емисии, отбелязва Франс прес.\"Много сме разтревожени, амбицията е заплашена. Повечето от текстовете на масата не са съвместими с духа на Парижкото споразумение\", което има за цел да ограничи глобалното затопляне до максимум 2 градуса по Целзий спрямо прединдустриалната епоха, каза министърът на околната среда на Коста Рика Карлос Мануел Родригес.Франс прес посочва, че за да има надежда да бъде постигната идеалната цел на международния договор, подписан във френската столица през 2015 г. (ограничаване на затоплянето на планетата до 1,5 градуса по Целзий), емисиите на въглероден диоксид трябва да бъдат намалявани с 7,6% годишно от 2020 до 2030 г. Това би изисквало безпрецедентна трансформация на световната икономика.Вместо това обаче парниковите емисии продължават да се увеличават.При сегашните темпове средната температура на Земята може да се повиши до края на века с 4 до 5 градуса по Целзий спрямо прединдустриалната епоха. И дори около 200-те страни, подписали Парижкото споразумение, да изпълнят своите ангажименти - глобалното затопляне може да надхвърли 3 градуса.Засега приблизително 80 държави обещаха да повишат своите климатични цели догодина, но на тях се пада дял от едва около една десета от световните емисии, отбелязва Франс прес. ", "date": "2019.12.14", "title": "Конференцията на ООН за климата продължи и през нощта "}
{"url": "http://www.cross.bg/pylev-tervel-plovdiv-1620278.html", "text": "/КРОСС/  В събота е големият боксов двубой между Тервел Пулев и Дешон Уебстър. Той ще се състои в зала „Колодрума\" в Пловдив. Можете да го гледате и в ефира на DIEMA SPORT от 19.30.Победителят ще получи Интернационалната титла в полутежка категория на Световната боксова организация. Галавечерта започва в 20.00. Американецът от Канзас Сити има 16 мача в професионалната си кариера - 12 победи, 2 загуби и 2 ремита. С перфектен баланс е и Тервел Пулев, за когото мачът е под номер 15 като професионален боксьор.По време на срещата в Пловдив участие ще има и Кубрат Пулев, който ще бъде секундант на своя брат. ", "date": "2019.12.14", "title": "Тервел Пулев се изправя срещу Дешон Уебстър в зала Колодрума "}
{"url": "http://www.cross.bg/radio-chasa-dekemvri-1620290.html", "text": "/КРОСС/  Тази година един от най-популярните музикални проекти на Европейския съюз за радио и телевизия - Специалният Коледен ден на Еврорадио, провежда юбилейното си, 25-о издание на 15 декември.Първата серия великолепни коледни концерти беше излъчена на живо през 1995 г. През 2019-а - както всяка година, програма „Христо Ботев\" на БНР ще предложи на българските слушатели уникалната възможност да станат част от неизменната традиция. А тя е вече добре известна: в последната неделя преди светлия християнски празник около дузина страни-членки на EBU предлагат нови едночасови концертни програми с класическа музика, свързана с Коледа. Диапазонът на репертоара е огромен - от грегорианско пеене и традиционни коледни хитове до барокова сакрална музика и съвременни творби. Ключов момент в Специалния ден е това, че концертите се провеждат на живо пред публика в концертни зали или големи студиа на съответните радиостанции. Понякога зрителите присъстват на традиционна коледна церемония, случва се дори да пеят заедно с изпълнителите.Тази година участват 15 радиостанции: от Австрия, България, Великобритания, Германия (с 3 представители - Баварското радио с концерт от Мюнхен, Югозападното радио с хоров концерт от Щутгарт и Централното немско радио (MDR) с органов концерт от катедралата в Мерзебург), Дания, Естония, Исландия, Испания, Латвия, Полша, Словения, Финландия и Швеция. Концертите ще се излъчват директно в повече от 20 европейски държави, както и в Австралия, Нова Зеландия и САЩ.От 11.00 до 12.00 часа - Коледен ден с Аделина АлександроваНа 15 декември ще се включим в Коледния ден точно в 11.00 часа, за да излъчим заедно с всички страни-членки на Еврорадио българския принос към деня - концерта на Смесения хор на БНР с диригент Любомира Александрова. В програмата: български и руски православни песнопения и авторски творби на Добри Христов, Александър Танев, Стефан Драгостинов, Александър Текелиев, Николай Стойков, Йордан Гошев, Кирил Попов.От 14.00 до 18.00 часа - Коледен ден с Цветана ТончеваПървото включване в неделния следобед е от катедралата „Свети Павел\" в естонския град Тарту. Програмата на камерния ансамбъл „Трискеле\", специализиран в изпълнения на фолклор и старинна музика, включва естонски фолклорни химни и мелодии от най-ранната балтийска колекция ръкописи, съставена от органиста Густав Сван през 1774 г. В своите вокални полифонични версии на тези старинни песнопения петимата членове на ансамбъл „Трискеле\" използват съпровод на средновековна лютня, флейти, барабани, както и традиционни естонски инструменти като цитра и мандола.Следва Хелзинки - финландският концерт винаги започва точно в 15.05 българско време в катедралата Калио. Тази година там ще свири ансамбълът Barocco Boreale („Северен барок\"). Солистка ще бъде Ану Комси - сопран. В програмата: музика от Георг Фридрих Хендел и традиционни финландски коледни песни.Следващото ни включване започва точно в 17.00 часа, с камерен концерт от Студио 1 на Латвийското национално радио в Рига. Младата певица Беате Звиедре ще изпълни традиционни коледни мелодии от Англия, Франция, Германия, Дания и Латвия в съпровод на арфа, саксофон и ударни.От 21.00 до 22.30 часа - Коледен ден с Даниела НайденоваТочно в 21.05 започва концертът, предложен от Полското национално радио. Това е заключителната вечер на Коледния фестивал „Actus Humanus\", който се провежда в Гданск от 11 до 15 декември. Коледна меса на Михаел Преториус ще прозвучи в изпълнение на световноизвестните хор и оркестър Gabrieli Consort and Players с диригент Пол МакКрийш.Коледният ден на вълните на програма „Христо Ботев\" ще завърши в 22.30 часа, но концертите, които няма да прозвучат на живо на 15 декември, ще бъдат излъчени в „Неделния следобед\" и „Музикалните вечери\" на 22, 23 и 24 декември.  ", "date": "2019.12.14", "title": " Коледен ден на Европейския съюз за радио и телевизия "}
{"url": "http://www.cross.bg/rezhisyor-romana-proizvedenieto-1620286.html", "text": "/КРОСС/  Австралийският режисьор Баз Лурман възнамерява да екранизира романа „Майсторът и Маргарита\". Той вече се е свързал с притежателите на авторските права и е сключил споразумение за екранизацията на книгата, съобщава Дедлайн.Самият режисьор призна, че се възхищава на произведението „Майсторът и Маргарита\" от 20 години. Люрман каза, че дълго време не е могъл да открие притежателите на авторските права на тази книга, продуцентите Светлана Мигунова-Дали и Грейс Ло.Филмът ще бъде създаден от студио „Baz&Co\". Баз Люрман възнамерява да поеме ролята на продуцент и режисьор на лентата.Холивудският режисьор е създател на филмите „Великият Гетсби\" и „Мулен Руж\". За последния филм Лурман е номиниран за престижната награда „Оскар\".Що се отнася до романа, той многократно е екранизиран. Последната филмова адаптация е поредица, състояща се от 10 епизода, от 2005 г. Неин режисьор е Владимир Бортко.Михаил Булгаков започва работа върху романа в началото на 20-те години, която продължава до смъртта му през 1940 година. Първата версия на произведението не стига до читателите - Булгаков изгаря произведението си. Сегашният вариант на романа, известен в целия свят, събира буквално страница по страница от черновите записки неговата съпруга. ", "date": "2019.12.14", "title": "\"Майсторът и Маргарита\" на Булгаков с холивудска екранизация "}
{"url": "http://www.cross.bg/dyado-gara-koleda-1620283.html", "text": "/КРОСС/ Дядо Коледа и Снежанка ще пътуват във влаковата композиция „Родопи\" днес. Инициативата е на Гражданското сдружение „За теснолинейката\", подкрепена от БДЖ.Коледното пътуване ще започне от гара Септември в 8,45 ч. и ще пристигне на гара Добринище в 13,30 ч. Празнична програма, песни и викторини ще забавляват пътниците по време на 5-часовото пътуване, а децата ще получат специално внимание, подаръци и много изненади от Дядо Коледа и Снежанка.Цената на билета по целия маршрут е 6,50 лева, като за малките пътници до 7 години преживяването е безплатно. Обратното направление с Дядо Коледа и Снежанка  е - тръгване от гара Добринище в 14,15 ч. и пристигане на гара Септември в 19,20 часа.Коледната инициатива се провежда за втори пореден път. ", "date": "2019.12.14", "title": "Дядо Коледа и Снежанка се качват на теснолинейката „Родопи“ "}
{"url": "http://www.cross.bg/koleda-vreme-dekemvri-1620284.html", "text": "/КРОСС/  Време е да започнем да подготвяме голямото събитие. Коледа наближава и остава съвсем малко време до 25-ти декември. Трябва да започнем да се подготвяме какво да правим и как да правим, за да избегнем стреса. С толкова много неща за вършене, има моменти, в които може да се разстроите и изморите поради толкова малко време и толкова много работа. Въпреки това празникът е за радост, щастие, споделяне и много забавление.Само за да направим празника по-забавен и весел за вас и вашето семейство, ние събрахме 5 начина, с които можете да се развеселите и да си създадете коледно настроение без излишен стрес.Вече е средата на декември и ако започнете да украсявате къщата си сега, ще сте готови до края на следващата седмица. С всички украси, включително коледно дърво, венци, осветление, камбани, чорапи, бонбони и всичко, което искате да поставите, за да изглежда домът ви най-добър.Започнете да правите списък с подаръциПо това време ще забележите, че празничният дух е започнал да се настанява във вас и това е красиво усещане. Сега е моментът да седнете със семейството си и да обсъдите подаръците за близките хора. Определете си и бюджет.Уикендът е добър момент да се разходите по магазините, за да купите подаръците. Придържайте се към бюджета и списъка си. Ако пък не ви се обикаля потърсете в онлайн магазините. Дядо Коледа трябва да зарадва не само децата, но и мъжа ти. За него може да избереш , за да стане гореща коледната ви нощ. Тайничко ги опаковай и ще си готова да изненадаш близките хора.Подготви се от рано. Избери колко ястия ще приготвиш за Бъдни вечер и менюто за Коледа. Незабравяй, че гозбите ти трябва да са постни за 24-ти, а за 25-ти декември местни. В интернет има достатъчно сайтове с рецепти. От рано напазарувай необходимите продукти. Нали не искаш в последния момент да се редиш на опашки.Всеки от нас има желания. Намисли си нещо за себе си и Дядо Коледа може да го изпълни. Вече е Бъдни вечер и си с най-близките си хора. Скоро навън ще запеят Коледари... Хубав и весел празник да имаш.С тези пет начина си свършихте работата навреме, без да усетите стреса изобщо.  ", "date": "2019.12.14", "title": "5 начина да си създадете коледно настроение без стрес"}
{"url": "http://www.cross.bg/myasto-putya-godishen-1620285.html", "text": "/КРОСС/  Тежка катастрофа е станала рано тази сутрин на пътя Розино - Кърнаре. Почтии на същото място вчера още един 35-годишен шофьор намери смъртта си при удар в дърво.Днес загина 51-годишен водач около 6.30 часа, зад волана на лек автомобил \"Опел Мерива\", отново при сблъсък в крайпътно дърво.Когато полицаите са пристигнали на място, са намерили шофьора - 51-годишен мъж от Карлово, силно приклещен. Пристигналият малко по-късно екип на Спешна помощ единствено е установил смъртта на водача.По случая е образувано досъдебно производство, на място се извършват огледи. Няма информация за употребен алкохол, предстои да бъде взета кръвна проба. Причините за тежкия пътен инцидент се изясняват, най-вероятно загиналият водач е шофирал с несъобразена скорост и не е успял да овладее автомобила на пътя. ", "date": "2019.12.14", "title": "Две тежки катастрофи със загинали шофьори на пътя Розино-Кърнаре в рамките на 24 часа "}
{"url": "http://www.cross.bg/lekar-pregled-lichniya-1620279.html", "text": "/КРОСС/  Няма да има лимити за профилактичния преглед при личния лекар.  Направленията на джипитата често не достигат, но лекари и Здравната каса се договориха да разделят пациентите, които идват само за профилактика от тези с конкретно оплакване и им се назначават допълнителни изследвания.Всеки здравноосигурен веднъж в годината има право на профилактичен преглед при личния лекар. Той включва различни неща в зависимост от възрастта и здравето ни, но най-общо: анамнеза - или разказ на пациента за здравето му, кардиограма и изследване на урина, а веднъж на пет години и пълна кръвна картина.Има хора, които най-редовно си взимат направление за профилактичен преглед има и такива, които казват \"аз съм здрав\". И тогава вече ти си този, който казва \"ти си здрав, ама пушиш по 40 цигари на ден, дай да видим какво се случва с теб\", казва общопрактикуващият лекар Емилия Крилчева.От следващата година организацията на медиците и Здравната каса обещават да няма ситуация, в която да поискаме профилактичния си преглед, а личният лекар да ни отговори, че няма направления. „Колкото от българските граждани решат да изпълнят своето задължение да направят годишен профилактичен преглед и посетят личния си лекар, той ще бъде направен\", коментира председателят на Българският лекарски съюз д-р Иван Маджаров.„Няма да има напрежение или проблем с осигуряване на профилактичната дейност\", допълни председателят на Надзорния съвет на НЗОК Жени Начева.Остават обаче ограниченията в броя на направленията, ако отидем при личния си лекар с проблем и той трябва да ни насочи към специалист. На езика на администрацията това се нарича \"регулативен стандарт\". „Когато ние имаме регулативен стандарт на тримесечие, трябва да се включим в него и обикновено от острите заболявания не оставаха средства за профилактичните изследвания\", коментира джипито Николай Колев.Намерението трябва да се гласува окончателно в края на месеца. ", "date": "2019.12.14", "title": "Oтпадат лимитите за профилактичните прегледи при личните лекари"}
{"url": "http://www.cross.bg/otkrivat-ski-sezona-v-bansko-1620280.html", "text": "/КРОСС/  Зимата дойде и любителите на зимните спортове с нетърпение чакат откриването на ски сезона.С безплатни лифтове вчера в Пампорово отварят частично ски зоната, а в Банско официалното откриване е днес.Ски легендата Марио Мат ще бъде там, за да даде старт на новия сезон. ", "date": "2019.12.14", "title": "Откриват ски сезона в Банско"}
{"url": "http://www.cross.bg/telegraf-chasa-tryd-1620271.html", "text": "/КРОСС/в. Сега – И ГЕРБ, и БСП се подиграват открито с Изборния кодексв. Сега – Под натиск от Брюксел властта склони да обсъжда защита на длъжницитев. 24 часа – Доказано: живот до 100 г. за оптимисти и работещив. Труд – Без служебни бележки за доходив. Телеграф – Европа пътува във времетов. Монитор – Токът вдигна цените на ските в. Сега – Търгът за „Български поток\" тръгва нановов. Сега – Фалшивата новина за детските градини и мръсните пари се оказа истинскав. 24 часа – След като шофьор на секретар на Радев блъсна дете в София, висши чиновници без право на кола от НСО -депутатите почват дебатв. 24 часа – Херо Мустафа: За САЩ е важно Балканите да са в ЕС и НАТОв. Труд – Американският посланик Херо Мустафа на форум за сигурността на Балканите: Корупцията пречи на икономическия растежв. Труд – Премиерът Бойко Борисов след срещата на върха в Брюксел: Борихме се за АЕЦ „Белене\"в. Телеграф – Пеевски обвинен за залеза на медиите на олигархиятав. Телеграф – Посланик Херо Мустафа: САЩ и България никога не са имали по-силни връзкив. Монитор – Борисов: Здравето и чистият въздух са приоритет №1в. Монитор –НЗОК даде заден за лимита на безплатните ЛЕКАРСТВАв. 24 часа –  Проф. Боян Биолчев писател, сценарист, бивш ректор на Софийския университет „Св. Климент Охридски\": „Превод на „Под игото е агресивна търгашеска посредственост. Трагедия ли е децата да научат 300 думи, като се пръскат луди пари за английски език?в. Труд –  Мариус Куркински: Стоянка трябва да се изучава в НАТФИЗв. Телеграф – Астрологът на Холивуд Гал Сасон: Прабългарски знак ме пази и напъствав. Монитор – ВЛАДИМИР ТОДОРОВ, председател на Асоциацията на пострадалите при катастрофи: Загиналите при катастрофи у нас намаляха с 10 %в. Сега –  Хвани ГЕРБ за Изборния кодекс, та удряй БСП за същотов. 24 часа –  В Британия победи суверенът, у нас - сутеренътв. Труд – Българите в чужбина. Политика, подигравка или чужди интересив. Телеграф –  Пет причини защо торите спечелиха изборитев. Монитор –  Хвани го, ако можеш", "date": "2019.12.14", "title": "Преглед на вестниците "}
{"url": "http://www.cross.bg/narkotichni-veshtestva-alkohol-1620272.html", "text": "/КРОСС/Продължават проверките за недопускане на управление на моторни превозни средства след употреба на алкохол и наркотични вещества и/или техни аналози. В момента у нас и в страните-членки на Европейската мрежа на службите на Пътна полиция - TISPOL е в ход специализирана операция, чийто акцент е точно този проблем. Проверки у нас ще се извършват и във вечерните часове.Според наблюденията, една от водещите причини за тежки пътнотранспортни произшествия в Европа е именно управлението след употреба на алкохол или наркотични вещества.По данни на отдел „Пътна полиция\", ГДНП от началото на годината до 11 декември, у нас за установени 11 044 водачи, извършили такова нарушение.От анализа за травматизма да първото десетмесечие, за периода от 01.01.2019 г. до 31.10.2019 г., на територията на страната са настъпили 5607 тежки пътнотранспортни произшествия, при които са загинали 517 и са ранени 7103 участници в движението по пътищата. Поради управление на МПС след употреба на алкохол и/или наркотични вещества или техни аналози са 66 от произшествията, при които са загинали 7 и са ранени 93 участници в движението по пътищата.  ", "date": "2019.12.14", "title": "Засилени проверки на водачите на МПС за алкохол или наркотични вещества "}
{"url": "http://www.cross.bg/bulgariya-rysiya-sofiya-1620269.html", "text": "/КРОСС/  „Трудностите в строителството на тръбопровода „Балкански поток\", шпионски и хакерски скандали, спорове за съветската история, взаимно изгонване на дипломати, арест на проруски активист. 2019-та година беше трудна в отношенията между Москва и София. Деловите контакти с Русия са изключително изгодни за България, но не намират разбиране в Европейския съюз. На балканската държава й се налага да маневрира. Общественото мнение там е разделено между привържениците на самостоятелната политика и проевропейския курс, съгласуван с Брюксел. Но инициативата принадлежи на тези, които гледат на Русия скептично\", пише ТАСС в обширен обзорен материал за българо-руските отношения през 2019 година, цитиран от Агенция „Фокус\".Ключовият проект за руските интереси в България е тръбопроводът „Балкански поток\", по който през 2021 година трябва да започнат доставки на газ за Южна Европа. Особеността на магистралата е, че тя ще бъде положена в обход на Украйна, което ще позволи да се избегнат транзитните преговори с Киев. Русия се интересува от бързото завършване на проекта и се оплаква от закъснения: имаше надежда „Потокът\" да започне работа от края на 2019 г., но датите за откриване бяха отложени за края на 2020 г.Полагането на тръбите в България в срок бе възпрепятствано от съдебния спор около италианско-саудитския консорциум „Аркад\". През април компанията бе обявена за победител в търга за строителството им, но скоро това решение бе отменено по бюрократични причини: „Аркад\" не представи навреме документацията пред местния газотранспортен оператор. Изгодният договор автоматично отиде при конкурентите от фирмата „Газово разширение и развитие на България\". Спорът бе разрешен едва през септември и правата на първоначалния победител бяха възстановени - но беше загубено време.Забавянето стана повод за студената размяна на мнения между София и Москва, принудена да продължи трудния пазарлък с украинците.„Очевидно под натиск отвън работят толкова бавно. Да видим как ще се реализира в бъдеще този проект на българска територия. Ако българите не искат... е, не българите, а българските власти - ще намерим други пътища за реализация на нашите възможности в Европа\", заяви през декември Владимир Путин.„Всеки има право да търси алтернативни маршрути - ние търсим алтернативна диверсификация\", отговори премиерът Бойко Борисов, като се позова на трудностите, свързани с необходимостта да се спазват „процедурите на Европейския съюз\".„Чисто политически на Русия не й харесва, че България е толкова лоялен и силен член на НАТО и ЕС\", добави Борисов, като реши да пренесе разговора на съвсем друго ниво.София обаче не иска да се скара окончателно с Москва. Владимир Путин получи покана от Борисов да инспектира работата лично и уверения, че тя вече е набрала скорост.От гледна точка на Русия, забавянията изглеждат подозрителни, но не е задължително да става въпрос за недружелюбното отношение на българите, смята Екатерина Шумицкая, изследовател в отдела за европейски политически изследвания на ИМЕМО РАН, а по-скоро за българската политическа слабост. В много отношения България е заложник на обстоятелствата.„Москва трябва да вземе предвид сложните отношения на България с ЕС и НАТО. София не винаги има пълнотата на политическите възможности. България се опитва да развие своите интереси в рамките на Европейския съюз. Но това е трудно. Най-типичният пример е сривът на плановете за строителство на газопровода „Южен поток\". България не успя да го отстои, а Германия, напротив, успешно осъществява своя„ Северен поток 2\" през всички необходими инстанции, тъй като политическата тежест на Берлин е несравнимо по-голяма\", отбелязва експертът.За България това означава: тя е готова да бъде приятел с Русия, но само ако не е нужно да жертва нещо за това. А през пролетта на 2018 година изглеждаше, че София е готова да гради отношения с Москва и на други принципи.„Когато правителството на Бойко Борисов се отказваше от „Южен поток\" то разчиташе на отстъпки от страна на Брюксел, на някаква значителна компенсация, но получи много малко. Допълнително изиграха своята роля проруските настроения в България. Силно недружелюбната позиция към Русия започна да се отразява на Борисов и партията му - ГЕРБ. На президентските избори нейният представител претърпя поражение. Премиерът Борисов, който така или иначе има повече пълномощия от държавния глава, не можеше да не отчете промените и беше принуден да направи отстъпки\", заяви пред ТАСС завеждащият сектора по етнополитически и междудържавни конфликти към Европейския институт на РАН Павел Кандел.Последваха молби от България да се преиграе всичко: да се прокара през територията й нов газопровод вместо нереализирания „Южен поток\". Москва отговори със съгласие и за да скрепи сближаването, България предприе най-приятелския от много години ход: отказа да изгони руски дипломати заради „случая Скрипал\". В името на отношенията с Москва София жертва трансатлантическа солидарност.Официалното помирение се състоя в Москва, където премиерът Борисов се извини за провала на „Южен поток\", който струва на Газпром 800 милиона долара през 2014 г. „Аз нося вина за създаването на известно напрежение. Благодаря в, че не ни се сърдите. Големият брат, винаги е голям и винаги прощават\", каза тогава Борисов. На разговорите в Кремъл те се върнаха към друг изоставен в средата на десетилетието проект: изграждането на атомна електроцентрала в Белене, от който София се отказа, въпреки че атомните блокове за нея вече бяха произведени и доставени на получателя.„Но ситуацията отново се влоши. Към днешна дата перспективите за строителството на АЕЦ са много далечни. ЕС е против атомната енергетика; нужни са връзки, за да се отстояват интересите в Брюксел, а София няма такива\", коментира пред ТАСС Шумицкая, споменавайки европейските фондове, които България черпи средно по 2% от своя БВП годишно. В тази ситуация споровете с Европейската комисия не са в интерес на премиера Борисов и неговия екип. Освен това остава задната мисъл: загубите, които възникват при скъсване на връзките с Русия, с късмет, могат да бъдат компенсирани от Брюксел.През 2019 г. България се върна към политическа линия, която може само да предизвика раздразнение в Москва. От края на лятото неприятните инциденти следват един след друг.През септември София докосна чувствителна струна: тя призова руското посолство да не провежда изложба, посветена на освобождението на България през Втората световна война, поставяйки под съмнение причината за провеждането ѝ. „Съветската армия донесе на народите от Централна и Източна Европа половин век репресии, задушаване на гражданското съзнание, деформира икономическото развитие и ги изолацира от динамиката и процесите на развитите в европейски страни\", се казва в съобщението на българското външно министерство.Само няколко дни по-късно последва арестът на обществения деятел Николай Малинов, който ръководи движението „Русофили\" - той беше обвинен в шпионаж, след това пуснат под гаранция, но с ограничение на правата и процесът все още продължава.През октомври София обвини друг руски шпиони - той беше служител на дипломатическата мисия, за когото се твърди, че се опитва да получава държавни тайни. Дипломатът беше изгонен от страната. Откриха и „руски хакер\", оказа се, че е 20-годишен местен жител Кристиян Бойков. Властите установиха, че той е използвал електронна поща, регистрирана на руски сървър, и според ТАСС е извършил кибератака в навечерието на закупуването от София на партида военна техника от американска компания.Но настоящите разногласия все още не са най-ниската точка в руско-българските отношения. „Преговорите за съвместни проекти в енергийния сектор между Москва и София вървят трудно, но фактът, че те продължават, е положителен сигнал\", заяви пред ТАСС Юрий Квашнин, завеждащ сектора за изследвания на ЕС към ИМЕМО РАН.„Преди няколко години липсваше и това. Българската страна все пак демонстрира интерес, обективно за нея е изгодно да получава ресурси по удобна схема в обход на Украйна\".Квашнин счита, че трудностите, които възникват между Русия и България са проявление на по-обща тенденция. „Европейската комисия оказва натиск върху България, както и върху други страни. И това се касае не само за отношенията с Русия, но и с Китай. Това е въпрос на разпределяне на пълномощията. Брюксел настоява, че взаимодействието с големи трети страни трябва да се координира на общоевропейско ниво. Някои страни се опитват да заобиколят това изискване и се договарят отделно, но това не се получава при всички\".Според руските експерти България има запас от доброжелателно отношение към Русия, дори и това да не намира отражение в настоящата политика. „Що се отнася до Русия, общественото мнение се разделя на около 50 до 50\", казва Шумицкая.„Въпреки това разликите в поколенията също са очевидни: страната ни е много по-симпатична на възрастните хора, а мислите на младите хора са насочени към Европа\".В отговор на запитване от Българската социалистическа партия (БСП) са предложили на ТАСС да не поставя знак за равенство между курса на властите и общественото мнение, за което казват, че е „позитивно\" спрямо Русия. „Повечето граждани на България смятат Русия за приятелска страна, свързана с нас не само исторически, културно и икономически, но и политически. Ние не сме променяли своето отношение: гледаме на вас, като на надежден партньор, а не враг или опонент и се обявяваме против изкривяването на миналото\", заявява пред руската агенция евродепутатът от БСП Петър Витанов. Въпреки позицията на официалните власти, българските социалисти продължават да отбелязват 9 септември 1944 година. ", "date": "2019.12.14", "title": "ТАСС: Големият брат винаги прощава на България"}
{"url": "http://www.cross.bg/leva-avtomobil-nona-1620274.html", "text": "/КРОСС/Нона Йотова има повод да почерпи - соцдепутатката яхна китайски „бръмбар\", чиято цена е точно 16 200 лева. Изцяло електрическата кола EEC L7e Smart 2 Seats EV е подарък от мъжа й - бившия вътрешен министър Богомил Бонев, 53-годишната блондинка е уцелила десетката с четириколесната си придобивка, защото китайското чудо харчи между 30 стотинки и 1,50 лв. на 100 километра.Освен това поддръжката и движението с розовия мъник са около 10 пъти по-евтини от стандартна кола с двигател с вътрешно горене.Според спецификациите електрическият автомобил развива максимална скорост от 55 км/час, като се един заряд на батериите, за което са нужни между 6 и 8 часа, изминава 120 километра.Заедно с миниатюрните габарити прави „въшката\" идеална за тежкия трафик в София, коментират приятелите на Нона във фейсбук.Проверка обаче показа, че 16 200 лева е много за „китаеца\". При хегемона в онлайн продажбите alibaba.com електрическото подобие на автомобил струва двойно по-евтино - между 4000 и 5000 долара, т.е. от 7000 до 8700 лева.", "date": "2019.12.14", "title": "Нона Йотова яхна китайски бръмбар за 16 бона"}
{"url": "http://www.cross.bg/momiche-momicheto-pirogov-1620281.html", "text": "/КРОСС/ 14-годишното момиче, което пострада тежко при катастрофата на булевард \"Никола Вапцаров\" в петък вечер, е в стабилно състояние.Детето е претърпяло операция през нощта в \"Пирогов\", съобщи тази сутрин д-р Явор Пукалски, ортопед-травматолог от спешната болница.Момичето има тежко счупване на подбедрицата. Прието е в \"Пирогов\" и с комоцио. Детето е оперирано по спешност и към тази сутрин се възстановява, контакта е. Опасността за живота е изключена, заяви д-р Пукалски.Момичето остава под наблюдение, за да се следи общото ѝ състояние, тъй като следствие на пътнотранспортно произшествие, усложнения могат да се появят в последствие.В рамките на месец лекарите очакват 14-годишното момиче отново да е на крака и да се движи спокойно.13-годишно момиче, блъснато от същия автомобил снощи, почина на път към болницата. ", "date": "2019.12.14", "title": "Момичето, ударено от джип в София, се възстановява"}
{"url": "http://www.cross.bg/bulgariya-vyatur-iztochna-1620277.html", "text": "/КРОСС/  В събота над страната ще преобладава облачно, в равнините и мъгливо време. Това съобщи дежурният синоптик Георги Цеков от Националния институт по метеорология и хидрология, цитиран от Агенция „Фокус\". На места, главно в Южна България, а привечер и в Източна - ще превалява дъжд. В Източна България през по-голямата част от деня ще духа умерен южен вятър и температурите значително ще се повишат. В Западна България вятърът ще е от северозапад, а привечер и в източните райони югозападният вятър ще се смени със северозападен. Максималните температури ще са между 7° и 12°, на места в Източна България до 14-15°. Атмосферното налягане е значително по-ниско от средното за декември - към края на деня ще започне да се повишава.Над Черноморието ще е предимно облачно, с временни разкъсвания на облачността преди обяд, главно над северното крайбрежие. Привечер и през нощта срещу неделя на места ще превали дъжд. През по-голямата част от деня ще духа умерен юг-югозападен вятър и температурите ще се повишат; привечер вятърът ще се смени със северозападен. Максимални температури на въздуха: 8° и 13°. Температурата на морската вода е 12°-13°. Вълнението на морето ще бъде 2-3 бала.Над планините ще бъде облачно и мъгливо. На места, главно в Рило-Родопската област, ще има валежи от дъжд, над 2000 метра от сняг. Условия за по-значителни количества има в южните райони от Родопите. Вечерта и през нощта срещу неделя валежи ще има и в масивите от Източна България. Ще духа силен юг-югозападен вятър. Максимална температура на височина 1200 метра около 7°, на 2000 метра - около 2°. ", "date": "2019.12.14", "title": "Южен вятър вдига температурите в събота"}
{"url": "http://www.cross.bg/naii-vazhnoto-vseobhvatnoto-znanie-1619962.html", "text": "/КРОСС/  Най-важното е не всеобхватното знание, а всеобхватната способност за разбиране.Демокрит ", "date": "2019.12.14", "title": "Най-важното е не всеобхватното знание"}
{"url": "http://www.cross.bg/partiyata-plenym-subira-1620275.html", "text": "/КРОСС/  Националният съвет на БСП се събира на пленум. Форумът е поредна крачка към конгреса на социалистите, който се очаква през май. Преди това партията ще трябва да избере лидер - за първи път в пряк вот.Правилата и критериите за него вероятно ще бъдат обсъждани от участниците в днешното заседание. Прекият избор беше записан в устава на партията преди две години - по настояване на лидера на БСП Корнелия Нинова. ", "date": "2019.12.14", "title": "Ръководството на БСП се събира на пленум"}
{"url": "http://www.cross.bg/tyrizma-nagradi-dekemvri-1620270.html", "text": "/КРОСС/  Четвъртите Годишни награди в туризма-2019, организирани от Министерството на туризма, ще бъдат връчени на официална церемония, която ще се състои на 16 декември 2019 г. (понеделник) в София. Събитието ще започне в 18:30 часа, в зала „Концертна\" на Централния военен клуб.Домакин на церемонията е министърът на туризма Николина Ангелкова, очаква се сред официалните гости да бъдат председателят на 44-то Народно събрание Цвета Караянчева, министрите на  икономиката Емил Караниколов и на младежта и спорта Красен Кралев, видни политици и общественици. За събитието са поканени посланици, народни представители, кметове, представители на туристическия бизнес, работодателските организации и медии.Победителите в Годишните награди в туризма се оценяваха в 16 категории на два етапа. През първия всеки желаещ можеше да подаде заявка за участие си съгласно правилата за кандидатстване, публикувани на интернет платформата www.tourismawards.bg. Гласуването за финалистите започна на 7 ноември и продължи до 6 декември 2019 г., като в този период хиляди потребители подкрепиха своите фаворити. По традиция и в това издание онлайн вотът определи носителите на златни статуетки. Силната подкрепа за всички кандидати обаче открои стотиците добри практики в българския туризъм през годината. Тя показа постигнатото от хилядите, за които туризмът е кауза - държава, бизнес, местна власт, туристически сдружения, медии. Заедно те допринасят за утвърждаването на България като целогодишна туристическа дестинация.", "date": "2019.12.14", "title": "В понеделник ще бъдат връчени четвъртите Годишни награди в туризма – 2019 "}
{"url": "http://www.cross.bg/gotvene-instaview-thinq-1620273.html", "text": "/КРОСС/ LG Electronics (LG) осигурява по-добро готвене вкъщи с новата си технология LG InstaView ThinQ Range с Air Fry. Цялостното решение за готвене включва иновативна Air Fry технология в комбинация с InstaView  с изкуствен интелект за модерно обслужване на потребителя и интелигентни платформи за готвене, които вдъхновяват потребителите да създават здравословни ястия в комфорта на собствените си домове.С новата функция Air Fry на линията LG InstaView ThinQ за 2020, потребителите могат да създават вкусни ястия, без угризения. Благодарение на обема на фурната, няма нужда от допълнителен Air Fry уред, които и без това увеличават бъркотията в кухнята, а и допоринася за създадаването на здравословни вкусотии, без да се използва огромно количество мазнина, както в класическото пържене. Технологията True Convection на LG циркулира горещ въздух с висока скорост, за да се постигне ефекта на „с коричка отвън, крехко отвътре\". Тъй като не се налага предварително загряване, храната достига от хладилника до масата много по- бързо, от колкото ако използвате стандартна фурна.Технологията InstaView позволява да включите светлината във фурната само с едно докосване на стъкления панел. Така може лесно да наблюдавате ястието, без да се налага да отваряте фурната и да забавяте процеса на готвене. Нещо повече, функциите EasyClean и SelfClean помагат да се поддържа фурната чиста за най- добри резултати при готвене. Без да се налага да използвате каквито и да е било химикали, EasyClean премахва малки остатъци от храна със силата на мощна пара за по- малко от 10 минути, а SelfClean използва и висока температура, за да отстрани по-големи замърсявания от вътрешността на фурната.Подобрената гама работи с приложението LG ThinQ, така че потребителите могат да готвят като професионалисти вкъщи, благодарение на достъпа им до стотици хиляди рецепти от готварски партньори като SideChef, Innit и Tovala. Изпращат се стъпка по стъпка инструкции за готвене от смартфон до фурна, като това позволява автоматично да се задават режимът на готвене и температурата за ястия, които всеки път излизат перфектни.Новата гама поддържа искуствен интелект на LG, Proactive Customer Care, за да ни предупреди за потенциални проблеми и предлага персонализирана поддръжка. След като се свържете с интелигентните високоговорители Google Assistant и Amazon Alexa, LG InstaView ThinQ Range може да се контролира и наблюдава от всяка стая в къщата.„Яденето на по-здравословни ястия, в допълнение с удобството на умна технология, е в основата на новата гама LG In-staView ThinQ с Air Fry\", каза Сонг Да-хон, президент на компанията за електроуреди и въздушни решения LG Electronics. „Ускореният процес на готвене с по-малко почистване означава по-малко време, прекарано в кухнята и повече мигове за себе си и семейството. Това имаме предвид под иновации за по-добър живот. \"Новата гама LG InstaView ThinQ  с Air Fry 2020 ще дебютира на CES 2020 на 7 януари на щанд № 11100 на конгресния център в Лас Вегас. Следвайте други интересни съобщения за CES от LG в социалните медии, като използвате #LGCES2020.  ", "date": "2019.12.14", "title": "LG представят Air Fry и Knock- On InstaView технология за умни печки"}
{"url": "http://www.cross.bg/tema-vuzgledite-tvorchestvo-1620266.html", "text": "/КРОСС/Тема:Дестинация България - дискусия за зимния туризъм с Румен Драганов и Любомир ПопйордановТема:Да сбъднеш мечтата на живота си - историята на сноубордиста Владимир ПавловТема:Каква ще е годината на Металния плъх - прогнозите на астролога Гал СасонТема:Земеделие и политика - министър Десислава ТаневаТема:Демократични поуки - анализ на Георги Марков от ГЕРБТема:За актьорското творчество - възгледите на Камен ДоневТема:Назад към диското - музикалната звезда Сандра пред БНТТема:\"Спомен НЛО\" - за спектакъла говорят Стефан Димитров и Димитър СтояновичТема:\"Живите архиви\": БНТ на 60!Тема:Коледен Лондон - разходка с Джанан ДуралТема:За актьорското творчество - възгледите на Камен ДоневТема:Мисия \"Дишай!\". Българските изобретения срещу мръсния въздух.Тема:За най-абсурдните такси в болниците. Говорят проверяващите.Тема:Той напусна корпоративния свят на Америка, за да сбъдне мечтата си у нас. Историята на Марвин и неговата Илиана. Разказва Галя Щърбева.Тема:И най-известната свекърва в България. Бонка или актрисата Галя Александрова в \"Говори с Ива\" заедно с дъщеря си Александрина.  ", "date": "2019.12.14", "title": "Теми и гости в сутрешните блокове на телевизиите"}
{"url": "http://www.cross.bg/momicheta-ednoto-bylevard-1620265.html", "text": "/КРОСС/  Отново тежък пътен инцидент в столицата, Снощи около 19,40 ч. джип блъсна две момичета на 13 и 14-годишна възраст на столичния булевард „Никола Вапцаров\". Инцидентът е станал в близост до пешеходна пътека в района на болница „Токуда\". Участъкът е бил обозначен със светофарна уредба.Пострадалите момичета незабавно са откарани за оказване на медицинска помощ, но на път към  болницата едното дете е починало. ", "date": "2019.12.14", "title": "Джип помете две момичета на столичен булевард, едното почина"}
{"url": "http://www.cross.bg/beshe-popova-pazardzhik-1620276.html", "text": "/КРОСС/  Съдията от Районен съд - Пазарджик Майа Попова е намерена в четвъртък мъртва в дома си. Информацията е потвърдена от говорителката на съда Маринела Чавдарова, предава „24 часа\".По неофициална информация Майа Попова сама е посегнала на живота си, като за изясняване на причините за трагедията е образувано досъдебно производство.Преди 8 г. съдия Попова беше открита в безсъзнание в автомобила си, който се беше блъснал и спрял в паркирана кола в Пазарджик. Направената кръвна проба тогава установи наличие на 5,2 промила алкохол в кръвта на съдията. За деянието си съдия Попова беше осъдена на 2 г. пробация, но не беше отстранена от работа и продължи да правораздава. ", "date": "2019.12.14", "title": "Съдия от Пазарджик открита мъртва в дома си"}
{"url": "http://www.cross.bg/vyara-vyarata-po-silno-1619970.html", "text": "/КРОСС/  Тирс и Левкий били родом от Кесария и пострадали при гонението на римския император Деций. Мъжественото им търпение при страшните изтезания и чудесата, проявени от Господа, убедили и езическия жрец Калиник в истината н ахристиянската вяра.Много години след това, вече при Диоклетиан, били мъченически убити в Тиваидската страна (Египет) християните Асколон и Леонид. Но ревността към вярата се възбуждала все по-силно и по-силно, въпреки ужасното гонение. Езичниците внезапно се обръщали към Христовата вяра и отивали радостно на мъчения. Мъченическата смърт на Аполоний и Филимон и станалите при това чудасе обърнали към Христа самия игемон Ариан, който на своя ред запечатал вярата си със св. мъченичество ", "date": "2019.12.14", "title": "Св. мчци Тирс, Левкий, Филимон, Ариан и Калиник"}
{"url": "http://www.cross.bg/bulgariya-voiina-plank-1619977.html", "text": "/КРОСС/  1819 г. - Алабама става 22-ят щат.1900 г. - Квантова механика: Германският физик Макс Планк представя в Берлин своя Закон на Планк.1911 г. - Норвежката експедиция на Роалд Амундсен достига първа до Южния полюс, като изпреварва с 34 дни англичаните, водени от капитан Робърт Скот.1935 г. - Томаш Масарик подава оставка като президент на Чехословашката република.1939 г. - Зимната война: Съветския съюз е изключен от Обществото на народите, заради нападението срещу Финландия.1941 г. - Царство България обявява символична война на САЩ.1955 г. - България е приета за пълноправен член на ООН заедно с Албания, Австрия, Финландия, Унгария, Ирландия, Италия, Йордания, Лаос, Португалия, Румъния и Испания.1989 г. - Организирана е жива верига около сградата на Народното събрание на България с искане да се отмени Член 1 от Конституцията на Народна република България.1995 г. - Официално е подписано Дейтънското споразумение в Париж, с което официално се поставя край на близо четиригодишната гражданска война в Босна и Херцеговина.2004 г. - Открит е Виадукт Мийо, най-високият мост в света, разположен в близост до Мийо, Франция. ", "date": "2019.12.14", "title": " 14 декември в историята"}
{"url": "http://www.cross.bg/bivsh-ministur-direktor-1620267.html", "text": "/КРОСС/Анна Аспарухова - икономист, бивш изпълнителен директор на ЮнионбанкВежди Рашидов - скулптор, бивш министър на културатаИван Вуцов - спортен деятелМирослав Найденов - политик, бивш министър на земеделиетоСвилен Нейков - бивш министър на спортаГроздан Караджов, депутат от РБ в 43 НСО.з. полк. Юлий Георгиев, експерт по национална сигурност, директор на Националната служба за сигурност (1995-1997)Кирил Калфин, депутат от ГЕРБ в 43-то НС  ", "date": "2019.12.14", "title": "Рождениците на 14  декември "}
{"url": "http://www.cross.bg/chasa-provede-sofiyaot-1620268.html", "text": "/КРОСС/ София.От 16.00 часа в зала „Ерусалим\" на Еврейския културен дом вицепрезидентът Илияна Йотова ще бъде гост на честването на 100-годишнината от създаването на Народно читалище „Емил Шекерджийски - 1919 г.\"***София.От 9.00 часа в зала 9 на НДК ще се проведе курс за бременни.***София.От 10.00 часа в кино „Люмиер Лидл\" ще бъде представен танцовият спектакъл „Коледна приказка\".***София.От 10.00 часа в 12-ти блок на Техническия университет в София ще започне състезанието „Робо Лига\".***София.От 10.30 часа във Висшето училище по застраховане и финанси ще се проведе Ден на отворените врати.***София.От 10.30 часа в Литературен клуб „Перото\" ще бъде представена книгата „Забранената книга за фокуси. Тайните на 51 фокуса\" на Ненчо Илчев.***София.От 11.00 ч. в зала „Александър Лилов\" в централата на БСП Националният съвет на партията ще проведе заседание.***София.От 11.00 часа в Културен дом „Средец\" ще бъдат връчени Годишните награди на БТС за 2019 г. в различните категории.***София.От 11.00 часа в централното фоайе на галерия „Квадрат 500\" ще бъде открита изложба с най-значимите образци на българското изобразително изкуство, произведения на европейски майстори, изкуство от Азия, Африка и Латинска Америка.***София.От 11.30 часа в конферентната зала на Античен културно-комуникативен комплекс „Сердика\" на площад „Независимост\" 1 ще се проведе юбилеен научен панаир „150 години Българска академия на науките\".***София.От 12.00 часа на Панаира на книгата в НДК ще бъде представена книгата „Световната PR Революция\".***София./ с. ИванянеОт 13.00 часа в частно училище „Симеон Велики\" в Иваняне на ул. „Св. св. Кирил и Методий\" 66 деца с двигателни и ментални затруднения ще имат възможност да се включат в зимно водолазно приключение в басейн.***София.От 15.00 часа в зала 9 на НДК Слави Панайотов ще представи книгата си „Топ мистериите на света\".***София.От 16.00 часа в НДК ще се състои представянето на книгата „10 минути и 38 секунди в този странен свят\" на Елиф Шафак.***София.От 18.30 часа в зала 1 на НДК ще се състои концерт на Роби Лакатош и неговия ансамбъл.***София.От 18.30 часа в Театър „Азарян\" ще бъде представена постановката „Портретът на Дориан Грей\" по едноименния роман на Оскар Уайлд.***София.От 19.00 часа в кино „Люмиер Лидл\" ще се състои концерт на Женски хор „Ваня Монева\" по повод 25 години от създаването на хора.***София.От 20.00 часа в зала 1 на НДК ще се състои концерт на известния цигулар Роби Лакатош.***София.От 20.00 часа в ДНК - пространство за съвременен танц и пърформанс известният литературно-сценичен формат Актьори срещу поети ще гостува на седмото издание на Софийски международен литературен фестивал.***Асеновград.От 11.00 часа в градска библиотека „Паисий Хилендарски\" ще бъде представена изложба с колажи на школата по графичен дизайн с ръководител Христо Коватлиев.***Банкя.От 13.00 в центъра на града ще започнат петите поред Коледни празници в Коледното градче в Банкя.***Банско.Официално откриване на ски сезон 2019-2020 г.***Бургас.От 10.00 часа в Експозиционен център \"Флора\" ще се проведе геймърското събитие Е-ARENA.***БургасОт 16.30 часа в Детска градина „Детелина\" ще се проведе коледен концерт с участието на децата от ДГ „Детелина\" гр. Поморие, клуб по спортни танци „Блясък\", гр. Поморие и балетна школа при ДГ „Детелина\"***БургасОт 18.00 часа в Градска художествена галерия „Дечко Стоев\", град Поморие ще се проведе коледна изложба от „Сдружение на Поморийски художници\"***БургасОт 17.00 часа на външната сцена до НЧ „Просвета 1888\" в Поморие ще се проведе Празничен концерт на Фолклорен състав „Чайка\"***Варна.От 11.00 часа в куклен театър варна ще се състои празничният спектакъл „Коледен подарък\" със специалното участие на Дядо Коледа.***Варна.От 12.00 до 14.00 часа пред Търговската Гимназия във Варна ще се проведе култовата \"Манджа Стрийт\", която екипът на Българската Стрийт Фууд Асоциация възобновява и отново превръща в място за вкусно хапване.***Варна.От 13.00 до 17.00 часа в Делта Планет мол Асоциация Хипофиза и Асоциация на Студентите Медици в България година организират коледен базар***Варна.От 14.00 часа в зала „Пленарна\" на община Варна ще се проведе Седемнадесетото издание на прегледа на хоровата и храмовата песен, посветен на Рождество Христово.***Варна.От 15.00 часа в зала „Одесос\" на Варненския археологически музей ще се проведе кръгла маса на тема „Историческата достоверност на историческите реконструкции\".***Варна.От 18.30 часа в аулата на икономическия университет ще се проведе традиционният коледен концерт „Зимна приказка\", организиран от читалище „Просвета 1927\".***Велико Търново.От 10.30 часа във фоайето на Общината ще се проведе Детска работилница за изработване на коледна украса и играчки.***Велико Търново.От 10.30 часа в голямата зала на Общината ще се проведе Пети национален конкурс за вокално и танцово изкуство „Звезден сблъсък\".***Велико Търново.От 11.00 часа в Театър „ВЕСЕЛ\" ще бъде представена постановката „Елхата\".***Враца.От 10.30 часа в куклена зала на ДКТ ще бъде представена постановката „Дядо вади ряпа\" от Мариета Ангелова.***Враца.От 11.30 часа на площад „Христо Ботев\" ще се проведе Празник на врачанските вина, ракии и мезета.***Горна Оряховица.От 9.00 часа в Спортна зала „Никола Петров\" ще се състои Международен турнир по борба „Никола Петров\" по повод 146 г. от рождението на Никола Петров, под домакинството на СКБ „Локомотив\". -***Горна Оряховица.От 10.00 часа в НЧ „Напредък - 1869\" ще се състои Коледен базар с участието на читалищни колективи и деца от детските и учебни заведения в Горна Оряховица.***Горна Оряховица.От 17.00 часа в ХГ „Недялко Каранешев\" ще се проведе Коледен концерт на Хор „Славянско единство\" и балет „Калина\" при НЧ „Напредък - 1869\".***Добрич.От 13.00 часа в Арт център „Палитра\" ще се проведе концертът „Звукът на Коледа\" на Музикално студио от класовете по пиано, флейта, китара, ударни инструменти при Арт център „Палитра\".***Кърджали.От 10.00 часа в болница \"Д-р Атанас Дафовски\" дерматолози ще проведат с деца и родители от Кърджали интерактивна беседа за лечението на атипичен дерматит.***Кърджали.От 11.00 часа в Кукления театър ще бъде представена пиесата „Ще има ли Коледа?\".***Ловеч.От 9.00 часа в храм „Св. Троица\" Негово високопреосвещенство Ловчанският митрополит Гавриил ще оглави Архиерейска света Литургия.,***Несебър.От 11.00 часа в Артиум център ще започне коледен благотворителен базар, посветен на хуманни каузи. От 14.00 часа ще се проведе концерт с коледни мелодии в изпълнение на децата от школите на Денис Гонсалвеш и Стоянна Вълчева към ОДК - Несебър.***Пловдив.От 11.00 часа в Музеен център за съвременна история на ул. „Ангел Букорещлиев\" 14 ще се проведе заключителната инициатива, посветена на приключващото гостуване на пътуващата изложба „Еврика!\", с която детски научен център „Музейко\" гостува на Пловдив.***Пловдив/ с. Царимир.От 12.00 часа в село Царимир Асен Златев ще представи биографичната си книга „Пътят на скитника\".***Пловдив.От 12.30 часа ПП АБВ ще даде пресконференция в голямата зала в Дом на културата „Борис Христов\" на ул. „Гладстон\" 15.***Пловдив.От 19.00 часа в зала „Колодрума\" ще се проведе боксова гала вечер, част от която ще бъде и срещата между Тервел Пулев и Дешон Уебстър.***Септември.От 8.45 часа от гарата в Септември по теснопътната композиция „Родопи\" ще тръгне специален Коледен влак, на който ще се возят Дядо Коледа и Снежанка.***Свищов.От 9 до 20 декември във фоайето на ПБНЧ \"Еленка и Кирил Д. Аврамови - 1856\" , гр. Свищов се провежда Коледен благотворителен базар***Стара Загора./ с. ДълбокиОт 10.00 часа в село Дълбоки ще се проведе Втори фестивал „От Игнажден до Коледа - традиции и съвременност\".***Стара Загора.От 11.00 часа в РБ „Захарий Княжески\" Музикално общество „Борис Христов\" ще представи коледен концерт Пласидо Доминго.***Стара Загора.От 14.00 часа в КИЦ „Етносвят\" на ул. „Капитан Петко войвода\" 54 ще се проведе коледен празник на децата от всички етноси.***Стара Загора.От 18.00 часа в РБ \"Захарий Княжески\" ще се проведе концерт на Вокална студия \"Усмивки\" при НЧ \"Родина\".***Стара Загора.От 19.00 часа в Културен център „Стара Загора\" ще се състои благотворителен танцов спектакъл на Балетна школа „Феерия\".***Тетевен.От 10.00 часа на пл. „Сава Младенов\" ще се проведе коледен базар с с ръчно изработени коледни сувенири. ", "date": "2019.12.14", "title": "Предстоящи събития на 14 декември "}
{"url": "http://www.cross.bg/pylev-fyuri-dzhoshya-1620301.html", "text": "/КРОСС/  Едно от сериозните имена в британския бокс - Питър Фюри, предупреди Антъни Джошуа да не подценява опасността Кубрат Пулев. Треньорът, който е чичо на Тайсън Фюри и води подготовките не само на него, но и братовчед му Хюи, направи коментар пред Sky Sports по темата.\"Пулев е силен, не бива да се гледа на него отвисоко - каза Питър Фюри. - Той много добър боксьор. Научил е много през годините, опитът му е сериозен. След загубата от Кличко в мача за титлата, той узря много.Защитава се отлично, има много добри къси удари, без да е нокаутьор. Няма да е лесно да бъде свален. Търпелив е, издръжлив е, не бърза за никъде и може да използва цялата продължителност на рундовете.Ще бъде отличен мач за гледане и Антъни трябва да е готов за сериозна битка. Може да се случи всичко, ако Джошуа и Пулев застанат между въжетата.Непредвидим мач. Ей Джей вероятно ще е спокоен след победата над Руис, което означава, че ще е още по-добър.\"Питър Фюри познава отлично българския боксьор, след като Хюи имаше мач срещу него в София миналата година.Днес или утре се чака окончателното решение от преговорите между ръководителите на версиите IBF и WBO за това кой ще е следващият съперник на Джошуа за титлата.Пулев има конкурент в лицето на Олександър Усик, но е считан за фаворит да спечели правото да излезе срещу шампиона първи.  ", "date": "2019.12.14", "title": "Британски треньор предупреди Джошуа: Внимавай с Кубрат Пулев"}
{"url": "http://www.cross.bg/mashkovtzev-seriozno-otkazhe-1620282.html", "text": "/КРОСС Вълкът от руския мултфилм „Ну, погоди!\" в нови епизоди ще откаже цигарите, съобщава БГНЕС.Това изявление направи шефът на \"Союзмултфилм\" Борис Машковцев. Той смята, че вълкът ще трябва да се откаже от лошите навици. Машковцев припомня, че пушенето е било характерна черта на вълка като демонстрация на определена класа.Според Машковцев времената са се променили много и е нужно съобразяване с това. Той обърна внимание на факта, че изискванията за съдържанието на анимационните филми сериозно са се увеличили.Ръководителят на \"Союзмултфилм\" смята, че публиката сериозно е променила възприятието към анимациите. Сега те имат и възпитателна функция, добави той.Продължението на култовата поредица се подготвя в чест на 50-годишнината на героите от оригиналния анимационен сериал. ", "date": "2019.12.14", "title": "Вълкът от новия „Ну, погоди!“ няма да е пушач "}
