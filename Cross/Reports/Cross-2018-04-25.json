{"url": "http://www.cross.bg/zhenite-slychaite-adekvaten-1573408.html", "text": "/КРОСС/ Застой и дори влошаване при защитата на правата на човека в България. Това се казва в годишния доклад на Българския хелзинкски комитет. Стряскащи са данните за насилието над жени. През 2017-та има постановени 29 осъдителни присъди за умишлени убийства на жени. Извършителите са основно мъже. В почти 40 % от случаите, жените са системно малтретирани, преди фаталния край.Още по-стряскащо е, че в много от случаите жените са търсили помощ. Подавали са сигнали в полиция и прокуратура, но без резултат.„Българската държава не упражнява адекватен контрол върху тези насилия. Тя няма и институции, например Истанбулската конвенция, която да защитава жените по адекватен начин и закона за защита от домашното насилие също има сериозен проблем с неговото прилагане\", каза председателят на БХК Красимир Кънев.„За съжаление жертвите на убийства нямат своя глас. Дори по делата, много по-често четем версиите на извършителя и въпреки това по разкази на близки се споделя за система от насилие, която не е била прекъсната нито чрез интервенция на власите, нито самите жертви са успели ефективно да се защитят\", заяви Диляна Ангелова, също от БХК.  ", "date": "2018.04.25", "title": "На всеки 2 седмици една жена в България бива убита"}
{"url": "http://www.cross.bg/klapa-kasa-operatziya-1573402.html", "text": "/КРОСС/ Жена почина в столична болница, защото не е имала възможност да доплати за лечението си. Според новите цени на медицинските изделия, въведени от настоящото ръководство на Здравното министерство, Здравата каса заплаща 2600 лева за животоспасяваща аортна клапа.Цената на изделието обаче е между 15 000 и 20 000 лева. Тъй като жената не е имала възможност да доплати разликата, поставянето на клапа е било отложено, докато се намерят средства. Пациентката обаче не дочакала този момент.Жената постъпила преди четири дни в кардиологична клиника с тежка сърдечна недостатъчност, със задух и отоци по ръцете и краката. Състоянието ѝ не позволявало да бъде оперирана, затова следвало да се постави клапа по неоперативен път. Необходимите за целта клапи обаче се покриват в много малка степен от Здравната каса, обясни пред Дарик председателят на Центъра за защита на правата в здравеопазването д-р Стойчо Кацаров.„Това са клапи, които се поставят с катетър, без операция. Те са животоспасяващи за хора като тази жена, която е на възраст, с редица придружаващи заболявания. Тя няма как да издържи сърдечната операция. Но, за тези изделия, които се поставят без операция, Здравната каса заплаща 2600 лева, а те струват между 15 000 и 20 000 лева. От болницата са отложили поставянето им, докато се намери някакво решение. Жената обаче не е могла да чака\", обясни Кацаров.Преди месец е имало предложение подобен тип изделия, от които имат нужда не повече от 50 души у нас годишно, да се заплащат напълно от Здравната каса.„Не да се осигури за всички, макар че всеки нуждаещ би предпочел да му се постави клапа по неоперативен път. Предложението бе да се осигури за хората, за които този тип интервенция е животоспасяваща и сърдечната операция не е алтернатива. За съжаление обаче то не беше прието\", допълни Кацаров.Според специалисти заради решението Касата да не заплаща въпросните изделия изцяло, до края на годината няколко десетки пациенти ще починат. ", "date": "2018.04.25", "title": "Жена почина в болница, нямала пари да си плати аортната клапа"}
{"url": "http://www.cross.bg/ivancheva-klisyrov-suvet-1573403.html", "text": "/КРОСС/ Владимир Клисуров ще остане временно изпълняващ длъжността кмет на район \"Младост\". Това съобщи председателят на Столичния общински съвет Елен Герджиков, цитиран от БНР. Решението ще бъде гласувано на утрешното заседание на столичния общински съвет.Решението беше взето на председателски съвет. Работата на района в момента е блокирана, а официално кметът Десислава Иванчева е в отпуск, коментира председателят на Столичния общински съвет Елен Герджиков.Припомняме, на 17 април кметът на столичния район \"Младост\" бе показно арестувана в центъра на София. Тя престоя часове наред на улицата, заобиколена от полицаи, служители на прокуратурата и на антикорупционната агенция. Арестът стана ден преди обявената пресконференция за опасността от застрояване на зелените площи в района и седмици след като Иванчева бе сезирала прокуратурата за съмнения за фалшификация на документи от страна на инвеститор. На 20 април Спецсъдът остави за постоянно в ареста Десислава Иванчева.Припомняме, също така, че Иванчева бе заподозряла, че зад нейния арест стои искането на зам.-кмета Румен Русев да заеме мястото й. Това твърдение бе отречено от Русев.По-рано през деня от районното кметство в \"Младост\" излязоха с декларация, в която двамата зам.-кметове Румен Русев и Владимир Клисуров поемаха екипно отговорността по управлението на общината, а Клисуров си бе направил отвод от кметските задължения.В заявление до кмета на София тя е написала, че ще я замества Владимир Клисуров, но не е издала заповед за това. Общинският съвет ще уважи желанието на Иванчева, посочи Герджиков.\"Госпожа Иванчева е действащ кмет на Младост, който е пуснал заявление до кмета на Столична община, че излиза в отпуска. Ситуацията в района в момента е напрегната. Хората в администрацията си чакат заплатата, общината има задължение да предоставя много други услуги на гражданите. Всичко това в момента е блокирано\", допълни Герджиков. ", "date": "2018.04.25", "title": "Владимир Клисуров е временният кмет на столичния район \"Младост\""}
{"url": "http://www.cross.bg/chasa-rymen-glava-1573378.html", "text": "/КРОСС/ На 26 април 2018 г., четвъртък, държавният глава Румен Радев ще проведе срещи на „Дондуков\" 2.В 09.00 часа президентът ще приеме Валдис Домбровскис, заместник-председател на Европейската комисия за еврото и социалния диалог.В 11.30 часа Румен Радев ще разговаря с Ули Маурер, вицепрезидент на Конфедерация Швейцария и ръководител на Федералния департамент на финансите.В 12.20 часа държавният глава ще се срещне с министъра на образованието и науката на Украйна Лилия Гриневич. ", "date": "2018.04.25", "title": "Натоварена програма за президента утре"}
{"url": "http://www.cross.bg/balkani-zapadnite-valentin-1573401.html", "text": "/КРОСС/ Заместник-министърът на регионалното развитие и благоустройството инж. Валентин Йовев ще участва в конференция „Транспорт и енергетика - свързаност на Западните Балкани с ЕС\". Форумът ще се проведе на 26 април 2018г. в Белград, Република Сърбия.Събитието е в рамките на Българското председателство на Съвета на ЕС и е по инициатива на посолството ни в сръбската столица. ", "date": "2018.04.25", "title": "Валентин Йовев ще участва в конференция „Транспорт и енергетика – свързаност на Западните Балкани с ЕС“ "}
{"url": "http://www.cross.bg/razvitie-nivo-raiionirane-1573405.html", "text": "/КРОСС/ Заместник-министърът на регионалното развитие и благоустройството Деница Николова ще участва утре, 26 април, в извънредно заседание на Регионалния съвет за развитие в Североизточен район. То ще се проведе от 10.30 часа в Дискусионна зала „Изида\" в парк-хотел „Изида\",  гр. Добрич.По време на заседанието ще бъдат представени и обсъдени трите варианта за нов териториален обхват на районите от ниво 2 (NUTS 2) в страната.Инициираната промяна в териториалния обхват на районите от ниво 2, определен в чл.4, ал.3 от Закона за регионално развитие, е свързана с  изискванията на Регламент (ЕО) 1059/2003 за установяване на обща класификация на териториалните единици за статистически цели (NUTS) и тенденциите в демографското развитие на българските региони.Министерството на регионалното развитие и благоустройството провежда дискусии за новото райониране на ниво регионални съвети за развитие, обхващащи шестте района, на които в момента е разделена страната. В дискусиите участват областните управители на съответните области, кметове на общини, представители на научните среди, бизнес организации, представители на регионални държавни институции и др.С това се цели широко обществено обсъждане на предложените от междуведомствена работна група варианти за ново райониране на страната, да се чуят позициите и аргументите, за да се стигне до работещо решение за визията на новия подход в регионалната политика.  ", "date": "2018.04.25", "title": "Зам.-министър Николова ще участва в заседание на Регионалния съвет за развитие в Североизточен район"}
{"url": "http://www.cross.bg/ramkite-obrazovanie-mladezhkata-1573393.html", "text": "/КРОСС/ Комисията по култура и образование в ЕП гласува доклада за стратегията на ЕС за младежта.Като основни приоритети бяха посочени достъпът на младите хора до вземането на решения в правенето на политики в ЕС, успоредно с насоченост на стратегията към националните, регионалните и местните общности, интергрирането на пазара на труда и осигуряване на достъп до качествени работни места, както и до здравословна среда на живот и до култура и образование. Не на последно място приоритет на стратегията е насърчаването на младежките програми, като Еразъм + и Европейския корпус за солидарност, както и доброто им финансиране, в рамките на амбициозен бюджет.20 поправки на евродепутата Момчил Неков бяха приети. Те бяха свързани с добавянето на акценти върху едни от сериозните аспекти на политиките насочени към младежите, а именно обръщане на гледната точка към младежите в неравностойно положение, жените, майките, а поставянето на образованието като ключов фактор за интергриране в обществото и инвестирането в умения и компетенции, като решение за справяне с високите нива на безработица, особено сред NEET (младите на възраст между 15 и 24 г.,  които не работят и не се обучават).„Много важно е в прилагането на младежка стратегия,  да се постави въпросът за неформалното образование, за придобиването на умения и компетенции в рамките на работен процес, на спортни и доброволчески дейности.\", коментира Неков. Той посочи още, че друг много важен момент е социалната интерграция, особено на младежи в неравностойно положение- „Съвременният свят предлага изключително много възможности за младите, наша работа е да ги стимулираме чрез същите тези средства, за да може гласът им да бъде чут.\"В доклада бяха изнесени данни, че „един от всеки трима младежи на възраст между 18 и 24 години е изложен на риск от бедност или социално изключване в Европейския съюз. През 2016 г. равнищата на младежката безработица (възрастова група 15 - 24 години) в ЕС беше 18,7% в сравнение с 15,6% през 2008 г. В еврозоната равнището на младежката безработица е все още над 20%. Освен това процентът на незаетите с работа, учене или обучение в ЕС е 15,6% в сравнение с 14,2% през 2008 г. В допълнение към тях голяма част от заетите млади хора са изправени пред огромни предизвикателства, като например несигурни условия на труд по отношение на възнагражденията, стреса и продължителността на договора.\"Според Европейската комисия външната оценка показва, че държавите членки проявяват интерес към продължаване на сътрудничеството по въпросите на младежта на равнището на ЕС.Във връзка с разразилия се скандал с младежката конференция в рамките на Европредседателството, евродепутатът със съжаление посочи, че сега имиджът на България е накърнен и еворпейската младеж е останала разочарована, заради „шепа хора\",  и то точно в рамките на тези важни 6 месеца. ", "date": "2018.04.25", "title": "Момчил Неков: Изключително важно е да поставим въпроса за придобиване на умения чрез неформално образование"}
{"url": "http://www.cross.bg/rymen-chesto-radev-1573392.html", "text": "/КРОСС/ „Без градивната сила на информацията не можем да говорим за прогрес. Но не трябва никога да забравяме, че информацията може да има и огромен разрушителен ефект и накъде ще насочим тази информация и как ще я използваме, зависи от нас\". Това заяви президентът Румен Радев, който бе гост на конференцията „20 години / Dir.bg: THE NEXT BULGARIAN WEB\".Президентът се обърна към гостите на форума и ги призова да не забравят огромната обществена отговорност на медиите. „Нека не забравяме, че лъжата често е платежоспособна и даже звучи убедително. Но сметката накрая плащаме всички ние\", посочи Румен Радев.„Днес информацията е най-изобилната, но и често най-дефицитната стока. Тя ни залива отвсякъде и в същото време често изпитваме дефицит на навременна, достоверна и полезна информация. Аз лично считам, че тези противоречия ще се задълбочават в бъдеще\", посочи държавният глава.По думите на президента качествените онлайн медии не са само бизнес, а кауза и призова за недопускане на превръщането на медиите в пропаганден рупор. „Журналистиката абдикира от мисията си да бъде \"постоянно работещ парламент\" - по определението на Йосиф Хербст, и се превръща в пиар инструмент на властта\", заяви още Румен Радев.„Преди 20 години онлайн медиите бяха просто занимание за визионери, но едва ли и те са прогледнали далече в бъдещето и са очаквали това, което се случва днес. Кой би допуснал, че след години истината ще се дави в море от фалшива информация, че бързината ще вземе превес над достоверността, че думите ще загубят битката с образа, че шарлатани ще наемат армия от полуграмотни тролове с цел да дискредитират идеи и хора\", подчерта още в изказването си на форума президентът Румен Радев.  ", "date": "2018.04.25", "title": "Държавният глава: Лъжата често е платежоспособна и даже звучи убедително"}
{"url": "http://www.cross.bg/moskovski-transporta-ivaiilo-1573394.html", "text": "/КРОСС/ Съвременните цифрови технологии са ефективен инструмент за подобряване на процедурите за преминаване на граничните пунктове и предпоставка за по-бързи и сигурни услуги. Това заяви министърът на транспорта, информационните технологии и съобщенията Ивайло Московски по време на среща на министрите на транспорта от Югоизточна Европа. Събитието е част от програмата на ежегодната европейска конференция TEN-T Days, която тази година се провежда в гр. Любляна, Словения. Акцент на форума е подобряването на транспортната свързаност на Западните Балкани, с фокус върху процедурите за граничен контрол на товарните потоци.В своето изказване министър Ивайло Московски изтъкна, че темата за граничния контрол засяга много институции, и МТИТС е готово да съдейства за по-добрата координация между тях. „България е подписала двустранни споразумения в областта на транспорта с всички свои съседи - Сърбия, Македония, Турция, Румъния и Гърция\", обясни министърът. „Към момента най-активно работим по този въпрос с колегите от Гърция и Сърбия\", посочи Московски. Той допълни, че на 23 февруари тази година е подписан меморандум със Сърбия за подобряване на железопътния транспорт и по-ефективен съвместен контрол на границата. „Действащото споразумение с Гърция е от преди повече от 50 години и затова през миналата година изготвихме проект на меморандум, който да съответства на европейското законодателство\", уточни министър Московски. Той коментира, че към момента двете страни очакват становището на Европейската комисия по предложения проект на меморандум.През България преминават два железопътни товарни коридора - Ориент/Източно-Средиземноморски и новосъздадения Алпийско- Западнобалкански, като основният товарен трафик е от европейските държави към Турция и обратно, акцентира още Ивайло Московски. Оптимизирането на процедурите за преминаване през граничните пунктове е от ключово значение за стимулиране на транспортните потоци в региона, подчерта той.Преди срещата на министрите, Ивайло Московски разговаря с европейския комисар по транспорта Виолета Булц. Той представи българските предложения за промени по Пакета за мобилност, който се разглежда в рамките на българското председателство. Двамата обсъдиха темата и изразиха мнение, че това е справедлив и ефективен вариант, който защитава по справедлив начин правата на превозвачите. Промените по документа предстои да бъдат обявени в кратки срокове. ", "date": "2018.04.25", "title": "Московски: Цифровите технологии са ефективен инструмент за подобряване на преминаването през ГКПП"}
{"url": "http://www.cross.bg/godina-fara-kyltyrata-1573391.html", "text": "/КРОСС/ Най-престижният фестивал на креативната индустрия в България - ФАРА, който ще се проведе в Пловдив от 7-ми до 9-ти юни, тази година ще отпразнува доверието между рекламна агенция и клиент.Посланието на фестивала е „Работим заедно. Печелим заедно\", защото най-стойностните кампании са резултат от съвместната работа между двете страни, a споделени са не само усилията, но и удовлетворението от постигнатите успехи. Това е причината тази година за първи път наградата да е разделена на две части - една за агенцията и една за клиента.  Добрите идеи са основани на доброто партньорство и обединяват креативност и бизнес ефективност. Заявки от комуникационните агенции могат да се изпращат до 30 април.ФАРА се организира от 19 години от Българската асоциация на комуникационните агенции и възнаграждава успешно реализирани рекламни кампании и креативни концепции. Освен вдъхновяващ конкурс за креативни идеи, ФАРА е и престижен форум за обучение с международни лектори и поредица от презентации и уъркшопи. Тази година тема на лекционната част е „Креативност и ефективност\" и включва авторитетни имена с богат практически опит, спечелили награди от международни фестивали от ранга на Cannes Lions.Неслучайно събитието се провежда за трета поредна година в Пловдив, град спечелил признанието Европейска столица на културата 2019 и център на културата и изкуството в България.  Един от основните партньори на фестивала е Фондация Пловдив 2019 - Европейска столица на културата, усилено развиваща града с креативни платформи, инициативи и събития. Сред основните партньори са и Нова Броудкастинг Груп и Нет Инфо, благодарение на които и тази година става възможно провеждането на фестивала, спомагащ за възхода на креативната индустрия у нас.\tЗаповядайте на ФАРА 2018 - Фестивал за добрите идеи и тези, които ги разпознават!  Заявки се приемат до 30 април на интернет сайта www.fara.bg или на място в Българската асоциация на комуникационните агенции. ", "date": "2018.04.25", "title": "ФАРА 2018 събира рекламна агенция и клиент"}
{"url": "http://www.cross.bg/platnoto-ychastuka-bosnek-1573395.html", "text": "/КРОСС/ Временно движението в участъка от Боснек до Старо село от км 30 до км 33 на АМ „Струма\" се осъществява двупосочно в платното за Дупница. Временната организация на трафика е поради профилактично обрушване на скатове в платното за София и осигуряване на безопасно преминаване в участъка по време на дейностите.Необходимо е шофьорите да карат внимателно, да спазват стриктно поставената пътна сигнализация.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. ", "date": "2018.04.25", "title": "Движението в участъка Боснек – Старо село на АМ „Струма“ се осъществява двупосочно в платното за Дупница "}
{"url": "http://www.cross.bg/sifyentes-madrid-predade-1573398.html", "text": "/КРОСС/ Регионалният премиер на испанската автономна област Мадрид Кристина Сифуентес подаде оставка след труден месец за нея, включващ твърдения, че е фалшифицирала дипломата си за придобита магистърска степен и че е била хваната да краде от магазин през 2011 г., предаде Ройтерс.Сифуентес е политик от управляващата десноцентристка Народна партия. Мадрид винаги е бил крепост на тази политическа сила, чийто лидер е премиерът Мариано Рахой. Нaродната партия обаче е подложена на засилващ се натиск от либералите от \"Сиудаданос\", които изпревариха управляващата партия в социологическите проучвания на фона на корупционните скандали около НП.Кадри от охранителна камера, разпространени днес от вестник \"Окейдиарио\", показват как Сифуентес си изпразва чантата пред охранител в супермаркет, след като бива обвинена, че е взела козметичен крем. Преди да подаде оставката си, тя заяви, че вземането от нея на крема, който струвал 40 евро, е било \"неволна грешка\".Премиерът Рахой каза в коментар за оставката й, че в създалата се ситуация Сифуентес е \"направила това, което е трябвало\", предаде агенция ЕФЕ, цитирана от ТАСС.При скандала за дипломата ставаше дума за това, че са били подправени подписи на преподаватели и представители на администрацията на университета, в който е следвала, а тя самата, както изглежда, не е била присъствала на повечето занятия, предаде Асошиейтед прес.Политическата опозиция в Мадрид готвеше за началото на май вот на недоверие срещу Сифуентес в регионалния парламент. Оставката й обаче отваря вратата за нов кандидат на НП с неопетнена репутация, който да я замени. ", "date": "2018.04.25", "title": "Премиерът на Мадрид подаде оставка заради кражба от магазин"}
{"url": "http://www.cross.bg/kevr-gerb-vuzmozhnost-1573397.html", "text": "/КРОСС/ Голям спор се разрази в последните минути на парламентарния ден. Изненадващо ГЕРБ оттегли подкрепата си за предложение, което даваше законови основания на КЕВР да провери сделката с ЧЕЗ. От БСП реагираха остро. „Какво се е случило за една седмица, че ГЕРБ отново да извъртят позицията си на 180%?\", попита зам.-председателят на ПГ на „БСП за България\" Крум Зарков. Той припомни, че преди седмица всички парламентарни групи, с изключение на ДПС, са одобрили законопроект, в който изрично става дума за проверка на тази сделка. „Патриотите продължават да подкрепят своето предложение. Затова хората трябва да знаят, че дали КЕВР ще се намеси в тази сделка или не - сега зависи само и единствено от партия ГЕРБ\", подчерта Зарков.От ДПС възразиха на тази възможност с аргумента, че други такива сделки, като продажбата на ЕОН на „ЕНЕРГО-ПРО\", не са предизвиквали подобни реакции. „Това е, защото „ЕНЕРГО-ПРО\" не е създадена вчера, защото след онази продажба, министър на енергетиката не е подавал оставка и никой не я е определял като „фалшива новина\", коментира Зарков.„Ние утре ще сме тук - в зала, и ще подкрепим предложението на Обединени патриоти. А какво ще направят те, ако то бъде отхвърлено от коалиционния им партньор?\", попита Филип Попов.  „Сега действащият закон за енергетиката не е въвел разрешителен режим за придобиване на дялово участие. Това обезсмисля принципно ролята на КЕВР, който се превръща в един виртуален регулатор и който не може да контролира акционерите в ЕРП-тата\", обясни народният представител Атанас Костадинов. По неговите думи КЕВР няма надзорна или санкциониращата власт, която имат например БНБ и Комисията за финансов надзор. Той цитира проф. Валери Димитров, член на Консултативния съвет по законодателство към НС, според който това е нормативен провал. „Недъзите са в енергийното законодателство, които дават възможност предприятия със стратегическа цел и частна собственост да се препродават от купувач на купувач, без гаранции за защита на публичния интерес и без възможност за намеса на регулатора. Точно народните представители имат роля тук\", каза още Костадинов.„Уважаваме либералната позиция на ДПС, но да бъдат последователни. Именно те, заедно с НДСВ, през 2003 г., когато са раздържавявали тези дружества, са записали 5 условия, които в последствие са изчезнали\", подчерта той и ги посочи: купувачът да е продал минимум 7 000 гигават часа електроенергия на година, да има не по-малко от 700 млн. евро собствен капитал, доказан през счетоводни и финансови отчети, да има BBB-плюс международен кредитен рейтинг, подкрепен от някоя от трите големи рейтингови агенции, да оперира на територията на поне една държава в рамките на ЕС и последна точка - забрана, която е била валидна и 2011 г. - да се продава пряко или да има свързани лица с офшорни дружества. „Защо с всяка следваща продажба бутат стратегически сектори към пропастта?\", попита Костадинов. Той призова ГЕРБ да изкарат цялата истина на светло и да гласуват така, както са гласували на първо четене - в подкрепа на текста. „Не може една дама от Пазарджик да бъде говорител по енергийните въпроси на българския министър-председател. Никой в държавата да не знае какъв е произходът на средствата и кой стои отзад\", коментира народният представител. ", "date": "2018.04.25", "title": "БСП настоява КЕВР да провери сделката с ЧЕЗ"}
{"url": "http://www.cross.bg/april-ryse-dryzhba-1573396.html", "text": "/КРОСС/  „140 години от Освобождението на България от османско иго\"29 април, неделя, от 13 ч.С доклади в кръглата маса ще участват: ген.  - изпълнителен директор на обществената организация „Двуглав орел\",  - главен научен сътрудник на Института по руска история към Руската академия на науките,  (Лабутин) - завеждащ катедра по теология и история на религията в Самарската духовна академия,  - съпредседател на Фонда в памет на Великия княз Сергей Александрович, действителен член на Императорското православно палестинско общество, а от българска страна - проф.  - археолог, историк, зам. председател на парламентарната група на партия „Атака\",  - председател на НД „Русофили\", и  гл. ас. д-р  - историк.Програмата на Дните на българо-руската дружба включва още:9:30 ч. - среща в Генералното консулство на Руската федерация в Русе за връчване портрет на Александър II10:00 - Посещение на места, свързани с Освободителната война: с. Мечка, с. Тръстеник, Ивановски манастир18:30 - Концерт във Военния клуб             11:00-13:00 - Молебен на мястото, където е убит херцог Сергей Лихтенбергски (село Иваново), концерт15:00 - Молебен пред могилата на Юлия Вревская (г. Бяла) 9:00 - участие  на българската и руската делегация в литургия в катедралния храм „Света Троица\" в РусеКаним медиите да отразят мероприятията от Дните на българо-руската дружба.  ", "date": "2018.04.25", "title": "Кръгла маса „140 години от Освобождението на България от османско иго\" ще се проведе в Русе"}
{"url": "http://www.cross.bg/diabet-osteoporoza-fraktyri-1573399.html", "text": "/КРОСС/ В Резиденцията на британското посолство в София се проведе четвърти модул от обучението за здравни журналисти „Часът на диабета\". Той се организира от АстраЗенека България с подкрепата на Посолството на Великобритания в България и лично посланика - Нейно Превъзходителство Ема Хопкинс.„Ранното комплексно лечение на диабет тип 2 е от съществено значение за добрия контрол на болестта. Фокусът върху превенцията на усложнения и на съпътстващи заболявания като остеопорозата е стъпка в правилната посока на лечение на пациента\", каза Зоя Паунова, изпълнителен директор на АстраЗенека България.Фокусът бе поставен върху остеопорозата като едно от усложненията на захарен диабет тип 2. Гост лектор по темата бе проф. Анна-Мария Борисова, председател на Българско дружество по ендокринология.Остеопорозата засяга около 200 милиона души в света. Около 80% от болните с остеопороза са жени и само 20% са мъже над 50-годишна възраст. Данните сочат, че 40% от жените и 30% от мъжете ще имат една или повече фрактури до края на живота си, вследствие на заболяването.Остеопорозата протича безсимптонно и се диагностицира едва след като настъпи фрактура или се установи промяна в стойката. Тя е основна причина за счупвания. Най-често се установяват компресионни фрактури на гръбнака, които могат да доведат до промяна във височината на прешлена и до промяна във формата на гръбначния стълб, а това може да бъде причина за неблагоприятна работа на белия дроб и сърцето. Следващите по честота са фрактурите на бедрото, които създават затруднения в придвижването, временна или трайна инвалидизация и повишават риска от смърт.Част от рисковите фактори за остеопороза са: наследственост; хронични заболявания (захарен диабет, ревматоиден артрит, хроничен колит, хормонален дисбаланс водещ до загуба на кост); тютюнопушене; алкохолизъм; заседнал начин на живот; диета бедна на белтък, калций и витамин D; кортикостероиди, други лекарства и пр.За превенцията на остеопорозата е необходима промяна в хранителните навици и подбор на храна богата на белтък, калций, витамин D.Проф. Борисова акцентира върху връзката между остеопороза и диабет. Захарният диабет е рисков фактор за остеопороза и фрактури. Повишените нива на кръвната захар допълнително увеличават риска. Ето защо ранното постигане на добър контрол на кръвната захар при пациентите със захарен диабет тип 2 е основа за превенция на диабетната остеопороза. Тя отбеляза, че по-високият риск от фрактури при диабетиците може да се дължи на по-чести травми поради повишена честота на паданията при тях вследствие на невропатия, очни проблеми, хипогликемии. Друга причина може да бъде промененото качество на костната тъкан. Провежданото антидиабетно лечение също е рисков фактор за възникване на фрактури.По повод препоръките за физическа активност както за превенция на двете заболявания - диабет и остеопороза, така и за техния контрол, четвърти модул от „Часът на диабет\" завърши с кратка демонстрация на упражнения за подобряване на координацията и равновесието. Те бяха водени от Мария Гарванова - рехабилитатор - кинезитерапевт в Клиниката по ендокринология към УМБАЛ „Софиямед\". ", "date": "2018.04.25", "title": "Добрият контрол на кръвната захар при пациенти с диабет тип 2 е основа за превенция на диабетната остеопороза"}
{"url": "http://www.cross.bg/nikolova-politika-razvitie-1573400.html", "text": "/КРОСС/ Новото статистическо райониране на страната ще ни позволи да  защитим по-добре националната политика и интерес на България по отношение на бъдещото европейско финансиране след 2020 г. и да получим максимални възможности при дебатите за новата кохезионната политика на ЕС. Това заяви заместник-министърът на регионалното развитие и благоустройството Деница Николова. Тя председателства кръгла маса, на която бяха дискутирани предложенията за новото статистическо райониране. Срещата събра представители на общини, областни администрации, неправителствени организации, академичната общност, политици от различни партии и др., които дебатираха по темата.Зам.-министър Николова обясни, че европейските фондове след 2020 г. ще осигуряват финансиране на база различни фактори освен Брутния вътрешен продукт на даден регион. „Един сериозен фактор ще е населението, което се възползва от безвъзмездното финансиране и политики на общността, като всеки район за планиране трябва да е с минимум 800 хил. души население. Под внимание ще се взима и потенциала на регионите - изградените транспортни връзки и коридори, възможностите за икономическо развитие на база съществуващите природни дадености и потенциал,  обвързаност между областите и др.\", заяви зам.-министър Николова.  „Всички тези фактори са отчетени и взети като аргумент на предлаганите варианти за ново райониране. Искаме да се избере най-устойчивия модел за регионална политика и регионално развитие, който да работи минимум 10-15 години напред и да стъпва на устойчиви като жители и брой населени места райони\", подчерта тя.Николова обърна внимание, че районирането е част от новата визия за регионална политика в страната, която вече няма да стъпва само на европейското финансиране, както в последните 10 години, а ще предлага хоризонтални политики, насочвайки  усилия към нуждите на всеки регион, спрямо потенциала му за развитие и ресурсите, с които разполага за сметка на секторните политики, каквато ще е и логиката на ЕС за регионална политика в новия програмен период. „Така ще  намалим и регионалните дисбаланси, защото в момента имаме сериозни такива и моноцентричен модел на развитие на територията на страната - основно се развиват София и още няколко по-големи града, в което живее 70% от населението\", каза още Николова. Новата политика цели също така да намали отрицателния демографски прираст, както и да се постигне равномерно разпределение на БВП, който в момента в Югозападния район за планиране достига над 75% от средния БВП за ЕС, а в Северен централен район е далеч и под средното за съюза. „Трябва да търсим възможността да развиваме силни региони, да преобърнем негативните тенденции и да изведем икономическия потенциал на тези региони\", каза още зам.-министър Николова. Тя подчерта, че статистическото районирането на страната не касае териториално-административното устройство, като не променя броя на областите, общините и населените места.„Все повече посоката в ЕС е да се търси принципа на регионални решения на инвестициите и изпълнение на регионални проекти между области и общини, за да се постига глобален ефект. Когато говорим за райониране на страната и регионална политика, не трябва да коментираме индивидуалния подход, а общото съвместното, близкото, това, което може да ни доведе до по-добри икономически, социални и  демографски показатели. Индивидуалният подход и говореното, включително че един град ще води друг град, или ще „дърпа конците\" въобще не стои, посочи на среща още зам.-министър Николова. Тя отбеляза, че се търси подхода за избор на вариант, от който да се ползваме максимално от всички възможности на бъдещето финансиране, което да допринесе за  икономическо развитие на територията. „До този момент не се коментират ръководни центрове, административни функции, или конкретни градове, които да са водещи, защото търсим регионалното измерение, което да даде възможност да избираме проекти на регионално ниво и да се изпълняват като такива, за повече добавена стойност\", изтъкна тя.Пред журналисти зам.-министър Деница Николова коментира, че до края на 2019 г. на ниво Евростат всички държави-членки на ЕС трябва да определят и дефинират финалните райони на ниво NUTS 2. Това означава, че съгласно изискванията на регламента България трябва да подаде своята апликация за новото райониране до края на месец октомври т.г. „Към настоящия момент ние не отговаряме на изискванията на регламента с два района с население под изискуемия минимум\", каза тя. Според нея хода на логиката показва, че до средата на тази година е много препоръчително да вземем окончателно решение за варианта за ново райониране.  „Имаме предложения за различни варианти. Ще вземем предвид всички аргументи и ще отчетем всички фактори, за да вземем най-доброто решение\", коментира зам.-министър Николова. ", "date": "2018.04.25", "title": "Николова: Новото статистическо райониранеще ни позволи максимални възможности в бъдещата кохезионната политика на ЕС"}
{"url": "http://www.cross.bg/nankov-raiionite-razvitie-1573390.html", "text": "/КРОСС/ На среща с народни представители днес министърът на регионалното развитие и благоустройството Николай Нанков обсъди предложените от експертна група варианти за ново райониране на страната.Пред депутатите от Бургас и кмета на общината Димитър Николов регионалният министър посочи, че причина за подготвяната промяна е броят на населението в два от районите в Северна България, който не отговаря на изискването на Евростат за минимум 800 000 души във всеки. Затова два от предложените от широка експертна група варианти коментират промени в районите основно в Северна България. Министър Нанков подчерта, че целта на новото деление за статистически цели е районите да бъдат устойчиви и че няма да се прави административна реформа.По време на срещата беше коментирано, че бъдещото райониране трябва да се съобрази с новите регламенти на Европейския съюз и очакваното предложение на Европейската комисия за многогодишна финансова рамка за следващия програмен период.Народните представители изтъкнаха, че сега действащата структура на районите в страната е работеща и доказала се във времето. Аргументите на депутатите бяха изключително обективни, посочи от своя страна министър Нанков. Той обърна внимание, че решението няма да бъде взето лично от него или от министерството, поради което се провеждат обществени обсъждания. В последствие ще бъде променен и Законът за регионалното развитие, който трябва да следва логиката на европейското програмиране и да отговаря на изискванията на Евростат.Министърът коментира още, че темата с центровете на райони не стои на дневен ред, както и че и в момента няма такива. На ротационен принцип областните управители на областите в един район са председатели на регионалните съвети за развитие в тях за по шест месеца, обясни Николай Нанков и подчерта, че този подход ще бъде запазен.", "date": "2018.04.25", "title": "Министър Нанков обсъди предложенията за ново райониране на страната с депутати от Бургас"}
{"url": "http://www.cross.bg/vtornik-bebeto-zayavi-1573381.html", "text": "/КРОСС/ Херцогинята и херцогът от Кеймбридж започнаха да представят новородения принц на членовете на семейството.Пипа Мидълтън, сестрата на Кейт Мидълтън, бе първата, която се запозна с бебето, чието име засега не е известно.92-годишната кралица Елизабет Втора, която е прабаба на принца, е все още в замъка Уиндзор с херцога на Единбург, който се възстановява след операция на бедрата.Принц Чарлз заяви във вторник следобед, че той и Камила са изключително щастливи от новината.„За мен е голяма радост да имам още внук, единственият проблем е, че не знам как ще се справя с всички тях едновременно\", заяви гордият дядо.Името на бебето все още не е обявено. По традиция кралското семейство пази в тайна името, тъй като иска да се допита до кралицата и близките си. След постигане на съгласие, то става публично достояние.Засега имената фаворити на букмейкърите са Артър, Джеймс, Филип и Албърт.За да отбележат раждането на кралския наследник, във вторник са били изстреляни тържествени гърмежи от Кралската артилерия в Хайд парк и от Почетната артилерийска компания в Лондонската кула.  ", "date": "2018.04.25", "title": "Уилям и Кейт запознаха кралския двор със сина си"}
{"url": "http://www.cross.bg/yadreno-sporazymenie-zayavi-1573383.html", "text": "/КРОСС/ Ръководителката на европейската дипломация заяви и миналия понеделник, че изключва \"отново да се обсъжда изпълнението на поетите от нас задължения в рамките сключеното с Техеран ядрено споразумение\".ЕС участваше в сключването на договора, подписан във Виена през юли 2015 г. между Иран и групата 5 плюс 1 (САЩ, Франция, Великобритания, Китай, Русия и Германия).Говорителят на Кремъл Дмитрий Песков каза днес, че съществуващото ядрено споразумение е \"без алтернатива\".\"Ние сме за запазване на споразумението в сегашния му вид – това беше продукт на деликатни и напрегнати дипломатически усилия от страна на много държави. Тези усилия заслужават висока оценка. Дали е възможно в сегашната ситуация да се повтори такава успешна работа е под въпрос\", каза още Песков, цитиран от ТАСС.", "date": "2018.04.25", "title": "ЕС и Русия настояват за запазване на иранското ядрено споразумение в сегашния му вид"}
{"url": "http://www.cross.bg/kudeto-detza-myasto-1573384.html", "text": "/КРОСС/ В 9.45 часа местно време учениците са почувствали остър мирис в коридора, където се е намирал кабинетът по химия. Няколко от тях са се оплакали от проблеми с дишането и сълзене. На място веднага са пристигнали пожарникари и медици. Видът на химикала засега не е установен.350 деца са преместени в карантинна зона, където в момента ги преглеждат специалисти. Около 50 ученика са пострадали от дразнещ червен газ, децета са били прегледани и откарани в болница за лечение.  Полицията и пожарната все още са на място.", "date": "2018.04.25", "title": "50 деца пострадаха при обгазяване в германско училище"}
{"url": "http://www.cross.bg/trump-dolores-prilicha-1573382.html", "text": "/КРОСС/ На снимката жената позира с мотика насред нива.Статия за Долорес Антело се появи и в „Нюзуик“, където се казва – „Единият от тях е лидер на свободния свят и седи в Белия дом, а другият живее скромно в испанската провинция, но те си приличат като близнаци, които са били разделени при раждането“.Самата Долорес няма интернет и разбрала за огромната си популярност от дъщеря си.", "date": "2018.04.25", "title": "Откриха близначка на Тръмп в Испания"}
{"url": "http://www.cross.bg/irakli-momenta-dobrin-1573385.html", "text": "/КРОСС/ Още миналата година стана ясно, че Екоинспекцията в Бургас е одобрила изграждане на ваканционно селище в Иракли.Постъпило е инвестиционно намерение за строителството на три еднотипни къщи до реката, която се влива в морето. А на други 85 декара фирмата, която в момента строи край плажа, иска да прави винарна и хотелска база. Мащабното строителство очакваше края на процедурата за екооценка.В района на местността до момента са построени 17 бунгала, 6 апартамента и 2 къщи за гости, съобщи БНР. Цялата територия до плажа е оградена, защото е частен имот.Единствено на тесния общински път, който отвежда до плажната ивица, не е поставена бариера.Фамилия Иванови - Добрин, Лариса и синът им Иван - са собствениците на 600 дка изкупени частни земи в местността Иракли. Фирмата на Добрин Иванов \"Емона 2000\" строи бунгала в района на Кладери, както се води местността, позната на всички като Иракли. Съпругата му е наемател на плажната ивица, а неговият син Иван чрез фирмата \"Дарс инвест\" е изготвил проект за изграждането на къмпинг вдясно от река Вая, където всяко лято се събират любителите на природата, за да къмпингуват, без да плащат такси и наеми.За новия сезон частните собственици са поставили ограда и цялата територия, в която се намира и единственият ресторант в района, е недостъпна. Багери изравняват терена на големия частен паркинг, който има контролно-пропускателен пункт с охранаИракли, Карадере и Корал, са трите плажни ивици, които със законодателни промени бяха обявени за екоплажове със забрана да бъдат отдаване под наем или на концесия и на тях да се извършва стопанска дейност. Преди дни на екоплаж Корал частна фирма си загради гористата местност, защото територията е частна собственост.", "date": "2018.04.25", "title": "На екоплажа Иракли вече се строи "}
{"url": "http://www.cross.bg/radev-prezidentut-polititzi-1573386.html", "text": "/КРОСС/  Това заяви пред журналисти президентът Румен Радев, коментирайки напрежението между институциите, появило се след заседанието на КСНС.\"Как очакваме да бъдем приети в Шенген и Еврозоната, когато властта насажда убеждението, че тук няма консенсус относно нашата европейска принадлежност. Колкото повече се кълнат в евроатлантизма, толкова повече ни отдалечават от Европа.\" Това заяви пред журналисти президентът Румен Радев, коментирайки напрежението между институциите, появило се след заседанието на КСНС, предаде „Фокус\".„За мен това съвсем не е махленски дебат. Това е режисирана кампания и тя не е първата. Има политици, които водят война с българската държавност. Вие виждате какви лъжи се тиражират в медиите. В стремежа си да дискредитират президентската институция, тези хора залагат на карта европейската принадлежност на България и то в разгара на Европейското председателство\", посочи президентът Радев.По думите му в страната ни има политици, които опитват се да приватизират европейската идея за лични и политически цели. „Колко струват техните евроатлантически клетви, след като деградират армията и заблуждават съюзниците? Какви европейци са тези политици, след като допуснаха корупцията, бедността и несправедливостта  да се превърнат във визитка на страната? А България да бъде изхвърлена от европейската карта, що се касае до свободата на медиите. Виждате, че нашата корупция вече се вижда и отвъд океана. Чели сте доклада на Държавния департамент на САЩ\", коментира пред журналисти президентът Радев.На въпрос дали при него са идвали министри от кабинета, за да обсъждат сфери, в които има съмнения за корупция, съгласно заръката на премиера, държавният глава отговори: „Щом премиерът счита, че някой друг трябва да контролира министрите му, той трябва да инициира съответните промени в Конституцията\". ", "date": "2018.04.25", "title": "Румен Радев: Има политици, които водят война с българската държавност"}
{"url": "http://www.cross.bg/madsen-priznava-peter-1573387.html", "text": "Датският изобретател Петер Мадсен беше осъден на доживотен затвор за това, че е изтезавал и убил шведската журналистка Ким Вал на частната си подводница, предаде АФП.", "date": "2018.04.25", "title": "Петер Мадсен получи доживотен затвор за убийството на журналистката Вал"}
{"url": "http://www.cross.bg/tzanov-obslyzhvane-otbranata-1573388.html", "text": "/КРОСС/ Върховният касационен съд (ВКС) потвърди решението на Военно-апелативния съд за оправдаване на бившия министър на отбраната Николай Ненчев и бившия директор в Министерството на отбраната Венислав Цанов по делото за „Интендантско обслужване\".Двамата бяха обвинени в съучастие в тежко длъжностно престъпление, довело до загуба за повече от 250 000 лева, припомня NOVA.Ненчев бе обвинен за това, че като действащ министър в периода 16 декември 2014 г. - 26 януари 2015 г. е склонил умишлено директора на Дирекция „Инвестиции в отбраната\" Венислав Цанов да не изпълни свои задължения по Закона за обществените поръчки. Цанов трябвало да осуети подписването на договор с участник, спечелил поръчка за изготвяне на военно облекло. Целта била конкурсът да бъде спечелен от втория класиран - „Интендантско обслужване\" ЕАД, защото така било обещано от самия министър пред ръководството и работниците на дружеството.Цанов пък отговаряше пред съда заради закъснение за обявяването на класирането и победителя. Освен това, той не сключил съответния договор. Направил това, за да запази поста си, след като Ненчев го заплашил с уволнение.Целта на двамата съучастници била постигната, твърдеше прокуратурата. „Интендантско обслужване\" ЕАД сключило Рамково споразумение за доставка на военно облекло и два последващи договора, по които Министерство на отбраната е платило цена, по-висока с близо 260 000 лева от първоначалната. ", "date": "2018.04.25", "title": "ВКС оправда Николай Ненчев по делото за „Интендантско обслужване”"}
{"url": "http://www.cross.bg/slyzhiteli-durzhavni-kevr-1573389.html", "text": "/КРОСС/ Дейността на администрацията в КЕВР се осъществява от лица, работещи по трудово правоотношение. Трудовите правоотношения на служителите на комисията се уреждат съгласно разпоредбите на Кодекса на труда, записаха депутатите.Основните месечни възнаграждения на служителите на Комисията ще се определят от председателя съгласно вътрешни правила за работната заплата и в рамките на разполагаемите средства по бюджета за съответната година. Служителите на Комисията ще могат да получават допълнителни възнаграждения за постигнати резултати, определени по ред и по начин, установени с вътрешните правила за работната заплата.Защо ни беше да намалим нивото на работещите в КЕВР и от държавни служители да ги направим служители по трудови правоотношения, попита Рамадан Аталай /ДПС/. Той призова да се запази нивото на независимост на КЕВР. Да останат държавни служители, опазени от закона и от всяка политическа намеса, ако има, поиска депутатът.Делян Добрев /ГЕРБ/ обясни, че това е предложение на самия регулатор. Ако не го подкрепим, тези служители ще останат с максимални заплати от 2 000 лева като държавни служители, а средната издръжка на работещ в енергетиката е 3 500 - 3 600 лева, коментира той. Възнагражденията в енергетиката са по-високи, дайте възможност в регулатора да бъдат назначени качествени хора, призова Добрев. Ние им даваме същата защита като за държавните служители, без да са държавни служители, добави той.", "date": "2018.04.25", "title": "Работещите в администрацията на КЕВР вече няма да са държавни служители"}
{"url": "http://www.cross.bg/familii-dvama-sbivane-1573370.html", "text": "/КРОСС/ Двама роми са с наранявания при сбиване между представители на две фамилии на 24 април, вечерта в карловското село Розино. Сигнал за инцидента е подаден около 18:30 часа, съобщиха от полицията в Пловдив. Насочените незабавно към селото служители на Районното управление в Карлово установили, че разпрата е между представители на две местни фамилии, които взаимно се замеряли с камъни и стъклени бутилки. Благодарение на бързата намеса на органите на реда, прерастването на скандала в масово сбиване е прекратено. Петима от участниците в сбиването са задържани за 24 часа.По първоначални данни, двама от тях са с леки телесни повреди. По време на сбиването е стреляно няколко пъти във въздуха с газово оръжие, което е иззето. Под наблюдението на Районна прокуратура в Карлово продължават действията за изясняване на случая.Образувани са две досъдебни производства - за хулиганска проява и причинена телесна повреда по хулигански подбуди. ", "date": "2018.04.25", "title": "Двама пострадали и петима арестувани след меле между ромски фамилии в Розино"}
{"url": "http://www.cross.bg/bobov-ovcharov-rymen-1573369.html", "text": "/КРОСС/ Специализираният съд върна на прокуратурата делото срещу бившия министър на икономиката и енергетиката Румен Овчаров за „Мини Бобов дол\", информира БГНЕС.„Съдът констатира определени нарушения, които намери за съществени и затова върна делото\", каза единият от прокурорите Михаела Райдовска.Те са категорични, че обвинителният акт отговаря на условията на разпоредбата на НПК и ще депозират своевременно протест.\"Това дело е поръчково. За щетата по делото от близо 9 млн. лева той каза, че не е ясно как е изчислена. Никъде не се сочи в обвинителния акт, има глобално посочване на щета и това е една от причините да се върне, истината е съвсем различна. Благодарение на тези действия, които сега се криминализират, хората в Мини Бобов дол работеха до миналата година\", каза Адвокатът на Румен Овчаров - Васил Василев.„Почти съм сигурен\" - така самият Румен Овачаров отговори на въпроса дали мисли, че делото е поръчково. Това е дело, което трябва да затвори устата на някого - моята например\", отбеляза Румен Овчаров.Припомняме, че в края на март 2018 г. Софийска градска прокуратура внесе в Специализирания наказателен съд обвинителен акт срещу Румен Овчаров за умишлена безстопанственост. Румен Овчаров е обвинен за това, че в периода от 09.06.2006 год. до 18.07.2007 год. в гр.София, в качеството си на министър на икономиката и енергетиката на Република България, орган упражняващ правата на държавата в еднолично търговско дружество със 100 % държавно участие „Мини Бобов дол\" ЕАД гр. Бобов дол, въпреки задълженията си, умишлено не е упражнил достатъчно контрол, в резултат на което са последвали значителни щети за „Мини Бобов дол\" ЕАД в общ размер 8 940 231,47 лева, като престъплението е в особено големи размери и представлява особено тежък случай, съобщиха от прокурапурата.Второто обвинение спрямо Овчаров е затова,че в периода от 31.05.2006 г до 26.02.2007 година в гр.София, в качеството си на министър на икономиката и енергетиката на Република България, орган упражняващ правата на държавата в еднолично търговско дружество със 100 % държавно участие „Мини Бобов дол\" ЕАД гр.Бобов дол, при условията на продължавано престъпление, е превишил властта си и е нарушил служебните си задължения, с цел да набави за частно дружество облага, изразяваща се в осигуряване на възможност за добив на подземни богатства, изключителна държавна собственост, и от това са настъпили немаловажни вредни последици за „Мини Бобов дол\" ЕАД и Българската държава, като случаят е особено тежък.С обвинителния акт се инкриминират действията на Румен Овчаров във връзка с упражняване правата на държавата във въгледобивното предприятие „Мини Бобов дол\" ЕАД гр. Бобов дол.В качеството му на министър на икономиката и енергетиката Румен Овчаров бил запознат с влошените финансови показатели на дружеството, поради което извършил смяна на Съвета на директорите. Новоизбраният съвет на директорите предложил три оздравителни плана за дружеството, но и трите били отхвърлени без мотиви от страна на министъра.През пролетта на 2006 г. към дейността на дружеството проявили инвеститорски интерес две частни компании. Въпреки изискването за провеждане на търг при наличие на повече от един кандидат, Румен Овчаров дал разрешение на „Мини Бобов дол\" ЕАД да отдаде възмездно под наем за срок от 5 години на „Ораново\" ЕООД активи, собственост на „Мини Бобов дол\" ЕАД, при условията на пряко договаряне.Извършените две финансови проверки от работни групи към министерство на икономиката и енергетиката констатирали, че вследствие на сключения договор за наем не били постигнати заложените цели и не било постигнато финансово оздравяване на „Мини Бобов дол\" ЕАД. Дружеството продължавало да работи на загуба и да трупа задължения, тъй като наемната цена дори не покривала амортизационните разходи.Въпреки че бил запознат с тези констатации, Румен Овчаров умишлено не предприел действия за тяхното отстраняване. През този период Овчаров нарушил служебните си задължения като допуснал да се извършва добив на подземни богатства, изключителна държавна собственост, без проведена процедура за предоставяне на концесия от дружеството наемател, и от това са настъпили немаловажни вредни последици за „Мини Бобов дол\" ЕАД и Българската държава.Ако бъде признат за виновен той може да получи наказание лишаване от свобода от една до десет години както и лишаване от право да се заема определена държавна или обществена длъжност и да се упражнява определена професия или дейност или лишаване от свобода от 3 до 10 години, както и лишаване от право да се заема определена държавна или обществена длъжност.  ", "date": "2018.04.25", "title": "Спецсъдът върна на прокуратурата делото срещу Румен Овчаров"}
{"url": "http://www.cross.bg/tona-kokain-ispaniya-1573372.html", "text": "/КРОСС/ Вътрешното министерство на Испания съобщи, че полицията е открила близо 9 тона кокаин, скрити в контейнер с банани от Колумбия, информира АФП.Осведомителната агенция подчертава, че това е европейски рекорд за открито количество наркотици в един контейнер.Вътрешният министър Хуан Игнасио Соидо заяви, че шестима души са задържани, четирима в Испания и двама във френския град Лион, след като полицията и митническите власти са иззели 8,74 тона кокаин от кораб, акостирал в неделя в испанския пристанищен град Алхесирас.С доставените 101 милиона тона товари през 2017 г., пристанището е най-натовареното в Испания и основен пункт за кокаин към Европа. През януари властите конфискуваха 6 тона кокаин на същото пристанище. ", "date": "2018.04.25", "title": "Испания конфискува рекордни 9 тона кокаин в банани"}
{"url": "http://www.cross.bg/stryma-reka-pochinal-1573371.html", "text": "/КРОСС/ Мъж на около 50 години е починал след като се е давил в река Струма в Перник, съобщиха от Областната дирекция на МВР.Сигнал в полицията бил подаден около 18,40 ч. снощи от 62-годишен перничанин. Мъжът заявил, че вижда давещ се човек в коритото на река Струма, в района на ул. \"Бл. Гебрев\" в кв. \"Изток\".Пристигналите на място полицаи, пожарникари и служители на Центъра за спешна медицинска помощ извадили пострадалия, но на път за болницата човекът починал. Все още не е установена самоличността му.Образувано е досъдебно производство.  ", "date": "2018.04.25", "title": "Мъж се удави в река Струма"}
{"url": "http://www.cross.bg/rysiya-sistemi-protivovuzdyshna-1573373.html", "text": "/КРОСС/ Русия планира да достави нови системи за противовъздушна отбрана на Сирия в близко бъдеще, съобщава РИА Новости, позовавайки се на военното министерство на руската държава.През последните дни високопоставени източници съобщиха, че Русия се очаква скоро да предостави на режима на сирийския президент Башар Асад системи за противовъздушна отбрана С-300 \"Фаворит\" въпреки противопоставянето на Израел и Запада.Русия планира да достави нови системи за противовъздушна отбрана на Сирия в близко бъдеще, съобщава РИА Новости, позовавайки се на военното министерство на руската държава, предаде \"Ройтерс\".През последните дни високопоставени източници съобщиха, че Русия се очаква скоро да предостави на режима на сирийския президент Башар Асад системи за противовъздушна отбрана С-300 \"Фаворит\" въпреки противопоставянето на Израел и Запада.По-рано тази седмица военният министър на Израел Авигдор Либерман предупреди, че Тел Авив може да удари руските системи С-300 в Сирия, ако бъдат използвани срещу еврейската държава.  ", "date": "2018.04.25", "title": "Русия изпраща в Сирия нови ПВО"}
{"url": "http://www.cross.bg/remont-samo-myasto-1573374.html", "text": "/КРОСС/ Спешен ремонт пред НДК - поправят отново настилката пред конгресния център, която беше ремонтирана само преди няколко месеца заради европредседателството.Зоната с надигнатите плочки вече е заградена и там започна ремонт. Напуканите ще бъдат подменени и ще бъдат сложени допълнителни фуги, за да обират вибрациите. Според строителя именно те са причината за надигането, тъй като там е транспортният тунел.От фирмата изпълнител са категорични, че ремонтът е качествен. „Тези деформации и надигането на плочките не са следствие на ремонтната дейност\", посочи инж. Йордан Траханов, представител на фирмата.„Към момента само на това място се получават тези проблеми. Експертите ни имат вече становище и се надяваме на друго място на площада да не се появят такива дефекти\",  коментира арх. Димитър Данчев, директор „Зелена система\" в Столична община.Целият ремонт на НДК е в гаранция през следващите 5 години и всеки дефект ще бъде отстранен за сметка на изпълнителя.   ", "date": "2018.04.25", "title": "5 месеца след ремонта пред НДК: Част от плочките се надигнаха"}
{"url": "http://www.cross.bg/mesetza-muzhut-trenyor-1573375.html", "text": "/КРОСС/ Австрийски треньор по ски бе осъден на четири затвор заради сексуален тормоз над ученици. Мъжът, чието име не се съобщава, е опипвал един от учениците си между краката, докато на друг е пращал неприлични съобщения в социалната мрежа.Според съда в австрийския град Льобен има достатъчно доказателства. Треньорът ще прекара 4 месеца зад решетките, а още осем месеца след това ще бъде поставен на изпитателен срок.Мъжът, чиято присъда все още не е окончателна и подлежи на обжалване, е работел в ски академията в Шладминг. ", "date": "2018.04.25", "title": "Осъдиха треньор по ски за сексуално насилие над деца"}
{"url": "http://www.cross.bg/gradina-april-detska-1573376.html", "text": "/КРОСС/ От 20 април до момента е установено, че 14 лица от старозагорската детска градина „Бреза\" са с положителни проби на салмонела ентеритидис. Това са 12 деца от Втора група, от които две заболели и 10 здрави заразоносители и двама души от персонала - здрави заразоносители (помощник-готвач и помощник-възпитател). Положителните на салмонела лица са отстранени от детското заведение и са насочени към личните им лекари за лечение по антибиограма.Продължава изследването на децата от детската градина, които не са били в детското заведение на 20 април. В градината се приемат деца само с отрицателни резултати за бактериално носителство.На 20 април стана ясно, че 11 деца на четири и на пет години и помощник-готвач в детска градина „Бреза\" в Стара Загора са с доказана салмонелна инфекция. Извършена е повторна крайна дезинфекция на цялата детска градина, като това е направено още на 20 април.Областна дирекция по безопасност на храните в Стара Загора предприе повторно вземане на проби от храна и отривки от външната среда на кухненския блок, резултатите от които са без отклонения от нормата.  ", "date": "2018.04.25", "title": "14 са положителните проби за салмонела в детска градина „Бреза“"}
{"url": "http://www.cross.bg/izpiti-fakyltet-suvet-1573379.html", "text": "/КРОСС/ Бунт назрява в Софийския университет срещу ръководството му.Причината е решението, прието от Академичния съвет (АС) по предложение на ректора проф. Анастас Герджиков, приемните изпити за специалността \"Медицина\" да се организират и провеждат от СУ, а от друг университет - Медицинският в София.До странното решение се стигна, след като деканът на Медицинския факултет в СУ и директор на Правителствена болница Любомир Спасов не успя на се наложи и да прокара решение изпитите да се провеждат не от Биологическия факултет и Факултета по химия и фармация в СУ. След като АС отхвърли предложението му, той обяви нулева година за прием. Това се случи малко преди началото на приемната кампания и засегна кандидат-студенти, които обичайно се готвят две години.За да потуши конфликта и да избегне голямата финансова загуба за Университета (при нулев прием СУ би губил над половин милион лева годишно от държавната субсидия), ректорът предложи компромисен вариант: само тази година изпитите да организира МУ-София. Решението бе прието, но от МУ-София не го потвърдиха. Непосредствено след гласуването в СУ OFFNews изпрати запитване до ректора, на което и до днес нямаме отговор.Решението МУ да организира изпитите обаче възмути до крайност преподавателите от биологическия и химическия факултет.От Биологическия факултет изпратиха до проф. Герджиков и Академичния съвет декларация, приета вчера. Ето какво гласи тяДЕКЛАРАЦИЯна Факултетния съвет на Биологическия факултетпри Софийския университет „Св. Климент Охридски\",приета на извънредно заседание на 24 април 2018 г.Относно: решението на Академичния съвет на СУ от 18.04.2018 г. за провеждане на кандидатстудентски изпити за специалност Медицина от друго Висше училищеУважаеми господин Ректор,Уважаеми членове на Академичния съвет,Членовете на Факултетния съвет на Биологическия факултет категорично възразяват срещу решението на Академичния съвет за организиране и провеждане на отделни кандидатстудентски изпити по биология и по химия за специалност „Медицина\" в Софийски университет от Медицински университет - София. Аргументите ни са следните:1. Решението на Академичния съвет от 18.04.2018 г. противоречи на Правилника за приемане на студенти в ОКС „Бакалавър\" и ОКС „Магистър\" след средно образование, приет за учебната 2018/2019 година на заседание на АС (протокол №3/20.12.2017 г.), съгласно чл. 68 (1), т. 2 от ЗВО (Закон за висшето образование - бел. ред). Още повече, че в Заключителните разпоредби в правилника, точка 2 е записано изрично: „Промени в настоящия правилник могат да бъдат направени, ако бъдат приети изменения в Закона за висшето образование и/или в Наредбата за държавните изисквания за приемане на студенти\". Понастоящем такива промени не са настъпили.2. Нарушава се цялостната организация на кандидатстудентската кампания, а именно:• Съгласно чл. 9 (2) от правилника „кандидатстудентските изпити от двете сесии се провеждат по едни и същи програми\";• Съгласно чл.14 и чл. 15 кандидатстудентите изпити и графикът за провеждането им вече са утвърдени;• Съгласно чл. 16 е утвърдено и учебното съдържание на всеки конкурсен изпит;• Комисиите за организиране и провеждане на кандидатстудентските изпити, назначени със заповед на Ректора на СУ (РД 19-46/22.02.2018г.), проведоха кандидатстудентските изпити в първата сесия;• Накрая, в чл. 19 (1) е записано изрично, че „оценки от конкурсни изпити, положени в друго висше училище, не се признават освен в случая посочен в чл. 37 ...\", който не касае приема на студенти в Медицинския факултет.3. При стартирала кандидатстудентска кампания и проведена първа сесия, промяната на правилата в нейния ход е недопустимо. Правилникът за приемане на студенти в СУ е публикуван и достъпен за обществено ползване. Кандидат-студентите вече се готвят по приетите правила и част от тях се явиха на първата сесия.Решението на АС от 18.04.2018 г. води след себе си следните последствия:- Нарушаване престижа на СУ, подлагане на риск цялата кандидатстудентска кампания и намаляване броя кандидат-студенти;- Неспазване на утвърдената, работеща през годините концепция за единни кандидат-студентски изпити за различни специалности и единна класацията в СУ;- Накърняване интересите на четири факултета извън Медицинския факултет, в които се обучават студенти от 14 специалности, приемани с изпита по биология.Идеята за самостоятелно провеждане на кандидатстуденски изпити за Медицински факултет беше обсъдена в детайли през 2017 г. от Общите събрания на Биологически факултет и Факултета по Химия и Фармация, които излязоха с категорични становища, разгледани от АС. След конструктивен диалог, беше сформирана обща изпитна комисия между БФ и МФ за съвместно организиране и провеждане на изпитите през КСК 2017/2018 г. и този модел се оказа успешен.Уважаеми господин Ректор, уважаеми членове на Академичния съвет, настойчиво Ви призоваваме за прегласуване на това Ваше решение в името на авторитета на СУ „Св. Климент Охридски\".  ", "date": "2018.04.25", "title": "Бунт в Софийския университет заради приема по медицина"}
{"url": "http://www.cross.bg/dragoman-sofiya-baiik-1573380.html", "text": "/КРОСС/ На 28-и април (събота) „БДЖ-Пътнически превози” ЕООД ще осигури безплатен превоз за велосипедите на участниците в ежегодното състезание „Байк и Рън за Чепън”.Надпреварата по планинско бягане и колоездене ще се проведе за седми път край гр. Драгоман, а националният железопътен превозвач за четвърта поредна година ще партнира на състезанието.Традиционното състезание ще се проведе през съботния ден и ще привлече в района на Драгоман и Чепън планина любителите на планинското бягане и колоездене от всички възрасти.Основна цел на „Байк и Рън за Чепън“ е да популяризира велосипеда и бягането като здравословни начини за придвижване. Като представител на най-екологичния транспорт в България, а именно железопътният, „БДЖ-Пътнически превози” ЕООД подкрепя инициативата, като осигурява специални композиции с вагон-фургони за превоз на велосипедите на над 80 участника.Активистите в състезанието „Байк и Рън за Чепън”, заедно със своите велосипеди, ще пътуват с влак по маршрута от София до Драгоман и обратно.За тяхното удобно придвижване националният железопътен превозвч ще осигури безплатно вагон-фургони към съставите на два пътнически влака, движещи се по този маршрут. Това са сутрешният пътнически влак №10202, който заминава от София в 07:25 ч. и пристига в Драгоман в 08:32ч. и бързият влак №7991, който тръгва от Драгман в 1:4 ч. и пристига на Централна гара София в 1:50 ч.", "date": "2018.04.25", "title": "БДЖ ще осигури безплатен превоз за велосипедите на участниците в „Байк и Рън за Чепън” "}
{"url": "http://www.cross.bg/mladite-hora-konferentziya-1573358.html", "text": "/КРОСС/", "date": "2018.04.25", "title": "Весела Лечева: Управляващите дължат голямо извинение на младите хора!"}
{"url": "http://www.cross.bg/tyutyun-tzigari-obshto-1573359.html", "text": "/КРОСС/ В хода й, в дома на 50-годишен мъж от Стара Загора, са открити общо 1060 къса саморъчно свити цигари и около 152,5 кг нарязан тютюн, без акцизен бандерол, филтри за цигари  и машина за пълнене на цигари.При проведени процесуално-следствени действия в дома на 34-годишен мъж служителите на реда са иззели общо 10 000 къса саморъчно свити и пакетирани цигари, около 1 кг нарязан тютюн без акцизен бандерол, филтри, полиетиленови пликове с клик система и две машини за пълнене на цигари.          На околовръстен път, в района на Гълъбово, бил спрян за проверка лек автомобил \"Мерцедес\", управляван от 48-годишен мъж от Хасково. В багажника на автомобила са установени общо 18 броя полиетиленови торби с клик система със ситно нарязан тютюн без акцизен бандерол, с общо тегло 9 кг.При последвало претърсване на адрес в Гълъбово са намерени и иззети множество чували със ситно нарязан тютюн без акцизен бандерол, с общо тегло 60,6 кг, машина за рязане на тютюн, електронна везна, множество полиетиленови пликове. Установена е и съпричастност към деянието на 36-годишен мъж от Раднево.  Двамата мъже са задържани за срок до 24 часа. Работата по документиране на цялостната престъпна дейност продължава.По трите случаи са образувани досъдебни производства за престъпление по чл.234, ал.1 от НК. Работата продължава.", "date": "2018.04.25", "title": "Близо 200 кг тютюн и над 10 000 къса контрабандни цигари иззеха служители на ОДМВР – Стара Загора"}
{"url": "http://www.cross.bg/evro-siriya-konferentziya-1573360.html", "text": "/КРОСС/ Това заяви днес ръководителят на европейската дипломация Федерика Могерини на втората донорска конференция за Сирия, която се провежда в Брюксел, предаде агенция ТАСС.Форумът събра министрите на външните работи от Европейския съюз и други високопоставени политически лидери.Германия обеща да отпусне още 1 милиард евро за нуждаещите се в Сирия и за бежанците от разкъсваната от конфликт държава в съседните страни, предаде ТАСС. Това бе съобщено от външния министър Хайко Маас при пристигането му на дарителската конференция.Външното министерство в Берлин обяви, че допълнителни 300 милиона евро могат да бъдат добавени към тази сума през втората половина на годината, след като германското правителство финализира следващия си бюджет през лятото.Германия вече е отпуснала 4.5 милиарда евро като помощ за Сирия от 2012 г.Донорската конференция бе открита от върховния представител по въпросите на външната политика и сигурността Федерика Могерини. На нея се очаква видеообръщение от генералния секретар на ООН Антониу Гутериш.Предвидени са изказвания на министъра на външните работи на Турция, премиерите на Ливан и Йордания.", "date": "2018.04.25", "title": "ЕС дава на Турция още 3 млрд. евро за подпомагане на сирийските бежанци през следващите 2 години"}
{"url": "http://www.cross.bg/spasov-valentin-april-1573362.html", "text": "/КРОСС/ 06 РУ – СДВР издирва Валентин Петров Спасов от с. Мало Бучино, който в неизвестност от 13.30 часа на 22 април. Тогава  мъжът е напуснал местоработата си на пазач на язовир „Мало Бучино“.   Мъжът е висок около 160-170  сантиметра, с нормално телосложение, къса коса, с челно оплешивяване и сини очи. Няма данни за това с какво е бил  облечен, носил е червена бейзболна шапка. Валентин Спасов се е придвижвал с колело.", "date": "2018.04.25", "title": "Столичната полиция издирва 50-годишен мъж"}
{"url": "http://www.cross.bg/prirodata-huawei-tzvyat-1573363.html", "text": "/КРОСС/ През последните години серията P смартфони на Huawei стана популярна със забележителните си фотографски способности. Най-новите представители на тази гама - моделите от P20 серията, затвърждават тази традиция. Флагман моделът - HUAWEI P20 Pro, получи внушителните 109 точки от DxOMark за качество на камерата и това е най-високият постиган резултат от смартфон, до момента. Моделът е оборудван е с първата в света тройна камера Leica в комбинация с отличен хардуер и Master AI, за да прави перфектни снимки във всякакви ситуации.Тази година обаче има и още нещо ново в P20 Pro - нещо, което разбираемо грабна интереса на медиите по света и привлече вниманието на потребителите.Това е динамичният цветен градиент, описван като цвят „Twilight\". Ексклузивно за HUAWEI P20 Pro, това цветово решение е тема за коментари още от представянето на модела.Включвайки градиент, който преминава от лилаво през синьо  до маслено зелено, под луксозно стъклено тяло, Twilight вариантът на P20 Pro е изчерпан за продажба почти веднага след пускането му в Китай, което е ясна индикация за популярността сред потребителите. Резулатите от предварителните продажби на P20 Pro в България, също доказаха, че това е силно предпочитаният цвят за новия флагман.Какво вдъхнови HUAWEI за тази цветова гама? За да си отговорите, трябва само да погледнете през прозореца. Вдъхновението идва от природата, най-великият художник на света за всички времена. От самото начало на процеса по създаване на продукта, дизайнерският екип на HUAWEI се учи от най-добрите учители, а именно от най-изумителните природни феномени. Конкретно за Twilight цвета, компанията черпи вдъхновение от Aurora borealis, или по-известно като „Северното Сияние\".Не се изисква специално обучение, за да оценим природата, тъй като нашата способност да я възприемаме като нещо красиво, е вродена. В исторически план природата е провокирала безброй велики художници да създават шедьоври. В Китай, придворните художници през династиите са пренасяли впечатленията си от естествения пейзаж върху хартия, използвайки мастило, вода и четка. Извисяващи се планини, хълмове и тесни реки са рисувани върху свитъци хартия с оживени движения на четките, точки и измиване с мастило. Тази древна форма на изкуството, позната днес като \"guohua\", се смята за една от най-уважаваните в класическото китайско изкуство.На Запад, велики артисти като Клод Моне и Винсент ван Гог също са били добре запознати с природата. Моне отхвърля стилистичните норми на своето време и разработва свой собствен начин да улови красотата на природата, използвайки наблюденията си върху променящите се светлини, за да капсулира красотата, която вижда. Ван Гог, трагичният гений, който не се нуждае от представяне, пише на брат си \"..Ако не чувствах любов към природата и моята работа, щях да бъда нещастен\". В много от произведенията си той показва предмети или детайли от природата - „Слънчогледи\", „Житна нива с гарвани\" и „Ириси\", са само малка част от гениалните произведения на художника.Също като някои от най-големите художници в историята, Joon Suh Kim, главен дизайнер на Huawei, и екипът му са вдъхновени от природата, а прекрасният градиентен цвят е тяхното произведение на изкуството. Според Joon, \"екипът на HUAWEI е съставен от хора, които не са само дизайнери, а и мечтатели. Като дизайнери, получаваме вдъхновение навсякъде; като мечтатели, ние сме задължени да измислим идеи, които самите потребители все още не знаят, че обичат, също както с новия Twilight цвят\".Впечатляващата цветова схема е специално разработена, за да улови величието и тайнствеността на сиянието. Взети са прецизни решения, за да се гарантира, че когато градиентният ефект се изразява в размера на едно смартфон устройство за ръка, наситеността на естествения феномен ще запази пълнoто си великолепие.За да постигне този уникален ефект, HUAWEI преминава през безброй технологични прототипи на модела. В крайна сметка компанията се спира на използването на оптично непроводимо покритие за вакуумно метализиране (NCVM), за да постигне желания резултат - който представлява едно от най-естествените изражения на сиянието, постигани върху гърба на смартфон.Twilight моделът P20 Pro е наличен в оторизираните магазини и мобилните оператори у нас. ", "date": "2018.04.25", "title": "Как бе сътворен красивият преливащ Twilight цвят на P20 Pro от Huawei"}
{"url": "http://www.cross.bg/yslygi-nikolova-tzentura-1573361.html", "text": "/КРОСС/ Министерството на регионалното развитие и благоустройството ще инвестира над  41 млн. лв. в изграждането на  6 дневни центъра за подкрепа на лица с форма на деменция и 68 центъра за грижа на възвратни хора с умствена изостаналост и психични разстройства в 29 общини на страната.Това обяви заместник-министърът на регионалното развитие и благоустройството и ръководител на Управляващия орган на ОПРР Деница Николова, която откри информационен ден за представяне на социалната програма с участието на експерти от общините бенефициенти. Финансирането се осигурява от Оперативна програма „Региони в растеж“ 2014-2020 г. по мярката „Подкрепа за деинституционализация на социалните услуги за възрастни и хора с увреждания“ в рамките на приоритетна ос 5 „Регионална социална инфраструктура”,„Мярката сред основните приоритети на правителството като социална политика за интеграция на уязвими групи, която изпълняваме още от 2010 г. Чрез нея даваме възможност на децата в риск и възрастните хора с уврежданияда се интегрират по подходящ начин и да се ситуират в по-благоприятни места за живот, за разлика от съществуващите домове, които по-скоро водят до тяхната изолация от обществото“, каза Николова. Тя напомни, че по Оперативна програма „Регионално развитие“ 2007-2013 г., и с помощта на Оперативна програма „Развитие на човешките ресурси“, в страната са изградени 132 центъра за настаняване от семеен тип и 26 защитени жилища за децата в риск.Изпълнението на мерките допринесе за закриване на старите домове.  В допълнение са преустроени и 8 центъра за медико-социални грижи за деца с възможност за разкриване на нови услуги в общността за превенция на изоставени деца от 0 до 3 години.„В този програмен период с възможностите на двете оперативни програми продължаваме политиката за деинституционализация на децата, но в посока- разкриване на услуги, свързани с изграждане на дневни центрове и центрове за обществена подкрепа и преходни жилища за деца в риск във възрастова група от 15 до 21 години, с което ще закрием и останалите стари институции за деца, лишени от родителски грижи“, каза още зам.-министър Николова. Тя отчете напредък по изпълнение на политиката за деинституционализация, като към момента са договорени почти всички проекти с бенефициенти общини.„Днес с  провеждания информационен ден стартираме изпълнение по  плана за действие съгласно националната стратегия за грижата за възрастни. Ресурсът от 41 млн. лв е малък сравним с нуждите, затова покриваме приоритетно най-уязвимата група, стараейки се да ги интегрираме и осигурим по-справедливи условия за живот“, обясни още заместник-регионалният министър.Тя допълни, че финансирането по ОП „Региони в растеж“ 2014-2020 г. е насочено към реализация на строително –ремонтните дейности и оборудването, а допълващо финансиране от ОП „Развитие на човешките ресурси“ ще финансира предоставянето на самите грижи и социално-здравни услуги. Зам.-министър Николова изрази надежда този тип социална политика да има приемственост и подкрепа за възможности за финансиране и в бъдещия програмен период след 2020 г. „Това обаче изисква да  покажем резултати по проектите, как осигуряваме по-справедлив живот на уязвимите групи“, посочи Николова и призова бенефициентите да работят за постигане на целите проектите.", "date": "2018.04.25", "title": "Зам.-министър Деница Николова: Изграждаме нови 74 социални центъра за грижа на възрастни с увреждания в страната и започваме закриване на старите домове"}
{"url": "http://www.cross.bg/petrova-ivancheva-obvineniya-1573364.html", "text": "/КРОСС/ Нови обвинения ще бъдат повдигнати на кмета на район \"Младост\" Десислава Иванчева, заместникът й Биляна Петрова и Петко Дюлгеров. Това стана ясно от думите на адвокат Ирен Савова, защитник на Петрова, която е призована в Националното следствие, за да представлява своята подзащитна.Иванчева е обвинена за подкуп в особено големи размери, които според прокуратурата поискала от бизнесмен, а заместничката й и Дюлгеров за нейни помагачи.Специализираният съд остави тримата за постоянно в ареста, като се очаква в четвъртък взетата мярка да бъде обжалвана пред по-горната инстанция.\"Да бъдем призовани днес за нови обвинения е процесуално нарушение, защото от момента на призоваването до сега няма изискуемия тридневен срок, както го изисква НПК\" , каза адвокат Савова. Тя обясни, че не й е била дадена възможност да говори с нейната подзащитна Петрова, с която са били разделени от стъкло. ", "date": "2018.04.25", "title": "Повдигат нови обвинения на Иванчева, заместничката й и посредника"}
{"url": "http://www.cross.bg/spetzializiranata-prokyratyra-blagoevgrad-1573406.html", "text": "/КРОСС/ Счетоводителите, които бяха задържани вчера за 24 часа при акцията на Спецпрокуратурата и ГДБОП в Благоевград, са освободени. Те не са привлечени като обвиняеми, а като свидетели, съобщи \"24 Часа\".Припомняме, че Специализираната прокуратура проведе мащабна акция в ДАИ - Благоевград.В ареста остават 11 служители. В петък ще се гледа мярката им за неотклонение.Наблюдаващият прокурор от Специализираната прокуратура Петър Белчев посочи, че размерът на подкупите бил различен - от 300 до 600 евро. С подкупите фирмите си осигурявали спокойствие - даяджиите не им съставяли наказателни постановления за извършени и констатирани нарушения.  ", "date": "2018.04.25", "title": "11 служители на ДАИ-Благоевград остават в ареста"}
{"url": "http://www.cross.bg/efektivnost-razvitie-regionalnoto-1573404.html", "text": "/КРОСС/ Заместник-министърът на регионалното развитие и благоустройството Малина Крумова ще участва в конференцията „Енергийната ефективност като инструмент за ускорено развитие на българските общини\". В рамките на форума тя ще коментира целите и приоритетите на подготвяната от Министерството на регионалното развитие и благоустройството жилищна стратегия.Събитието, което е част официалната програма на Българското председателство на Съвета на Европейския съюз, ще се проведе на 26 и 27 април в зала „Възраждане\" в град Габрово.Официалното откриване на форума, организиран от Общинската мрежа за енергийна ефективност ЕкоЕнергия, е с начален час 13:00.  ", "date": "2018.04.25", "title": "Заместник-министър Крумова ще участва във форум за енергийна ефективност в Габрово"}
{"url": "http://www.cross.bg/tzska-levski-zadurzhani-1573407.html", "text": "/КРОСС/ Около 20 души са задържани преди началото на срещата-реванш за Купата на България между \"Левски\" и ЦСКА.Някои от тях са арестувани за притежание на наркотици, а други са носели забранени предмети.  ", "date": "2018.04.25", "title": "Около 20 души са задържани преди началото на срещата между \"Левски\" и ЦСКА"}
{"url": "http://www.cross.bg/byudzheta-sredstvata-byudzhet-1573366.html", "text": "/КРОСС/ Средствата са предвидени в централния бюджет за плащания по договори по рамковото споразумение с РСК \"МиГ\" за осигуряване на летателната годност на самолети МиГ-29.По бюджета на МВР бяха одобрени 10 млн. лв. допълнителни разходи. Средствата са предвидени в централния бюджет за финансово обезпечаване на дейности, свързани с издаването на българските лични документи.", "date": "2018.04.25", "title": "Правителството отпусна 26 милиона лева за поддръжка на изтребителите МиГ-29"}
{"url": "http://www.cross.bg/gradysa-predimno-temperatyri-1573377.html", "text": "/КРОСС/ През нощта ще бъде предимно ясно и почти тихо. Минималните температури ще са между 10 и 15 градуса.Утре ще бъде предимно слънчево. В следобедните часове отново ще се развива купеста, в Западна и Централна България - и купесто-дъждовна облачност, където на места до полунощ ще превали и прегърми. Ще духа слаб южен вятър, в Северозападна България - от северозапад. Остава топло, на места след обяд и горещо с максимални температури предимно между 25 и 30 градуса.Над Черноморието ще е предимно слънчево. След обяд и привечер ще се увеличи купестата облачност, но да превали е малко вероятно. Ще духа слаб южен вятър. Максималните температури ще са от 18-20 градуса в северните райони, до 24-26 градуса в Бургаския залив. Температурата на морската вода е 14-15 градуса. Вълнението на морето ще е 1-2 бала.В планините преди обяд ще е слънчево, след пладне ще се развива купеста и купесто-дъждовна облачност и до вечерта на много места ще превали и прегърми. През деня ще духа слаб запад-югозападен вятър. Максималната температура на височина 1200 метра ще е около 21 градуса, на 2000 метра - около 14 градуса.И през следващите два дни ще бъде предимно слънчево, но около и след обяд ще се развива купеста облачност, значителна над планинските райони. В петък краткотрайни валежи и гръмотевици ще има и на места в Източна България, а в събота - само в планинските райони в западната част от страната. В събота, с временно усилване на източния вятър, дневните температури, повече в източните райони, ще се понижат. И в началото на следващата седмица отново ще бъде топло, с минимални температури предимно между 9 и 14 градуса и максимални между 25 и 30 градуса.  ", "date": "2018.04.25", "title": "И в четвъртък ще ни радва слънчево време"}
{"url": "http://www.cross.bg/dulg-protzenta-kraya-1573367.html", "text": "/КРОСС/ Това нарежда страната ни на трето място в Европейския съюз, обясни Борисов: \"След Естония и Люксембург. Люксембург има към 23 процента, но с това темпо, с което работи правителството, до края на годината ще го свалим до към 20 процента и в края на мандата да е втори по нисък дълг. Сиреч, поколенията в България и сега са в тройката на отличниците по нисък външен дълг в Европа. В номинал, в пари, това е около 2,3 милиарда по-малко задължения\". ", "date": "2018.04.25", "title": "Борисов: С темпото на работа на правителството до края на годината ще свалим външния дълг до 20%"}
{"url": "http://www.cross.bg/chasa-tryd-dogovori-1573368.html", "text": "/КРОСС/ С измененията се дава възможност работното време по еднодневните трудови договори да е осем или четири часа. Целта е да се осигури гъвкавост при прилагането на трудовите договори за краткотрайна сезонна селскостопанска работа, се посочва в мотивите. Така ще може коректно да се изчисляват дължимите възнаграждения и осигурителни вноски по договора, което ще отговаря на реално отработено време и положен труд, отбелязват вносителите.Законопроектът предвижда и допустимост по изключение за полагане на извънреден труд от служители на МВР, чийто статут е уреден в Кодекса на труда и Закона за държавния служител. С разпоредбите на специалния Закон за МВР се регламентират условията и реда за полагане на извънреден труд само по отношение на държавните служители, каквито са полицейските органи и органите по пожарна безопасност и защита на населението. За останалите служители се прилага Кодекса на труда, който допуска полагането на извънреден труд само по изключение и при изчерпателно изброени хипотези. Георги Гьоков /\"БСП за България\"/ коментира, че частта от КТ за еднодневните трудови договори не се нуждае от поправки, а от отмяна. По думите му с тези изменение нищо не се решава и нищо не се облекчава. Светлана Ангелова /ГЕРБ/ обясни, че законопроектът е внесен по настояване на земеделските стопани и служителите на МВР. Първата част дава възможност работниците да работят на ежедневни трудови договори не само на 8 часа, но и на 4 часа, заради спецификата на земеделската дейност, посочи тя и даде пример с розобера. Хасан Адемов /ДПС/ коментира, че розоберът и беритбата на лавандула ще приключат преди промените в закона и в съответната наредба да станат факт. По думите му този проект няма да свърши никаква работа. Относно втората част от измененията, Адемов попита дали с тях не се създава ново противоречие и нов конфликт между служителите в едно и също ведомство. Красимир Янков от левицата посочи, че допустимият извънреден труд на служителите на МВР, чийто статут е уреден по Кодекса на труда, ще е 150 часа годишно, а на тези по специалния закон - по 280 часа годишно. Нали работят в екип, попита риторично той. Не чувате исканията на служителите на МВР за по-високо заплащане и уважение, а фалшиво декларирате, че сте чули необходимостта от регламентиране на положения извънреден труд, обърна се той към управляващите.Данаил Кирилов /ГЕРБ/ обясни, че тези промени са категорично в полза на работника и служителя и синдикатите са \"за\" тях. По-добре да имаш договор за четири часа, отколкото да нямаш никакъв, по-добре да имаш някакви осигурителни права, отколкото да нямаш никакви, коментира той. Според него единственото, което трябва да се прецизира, е да не може да се злоупотребява с еднодневните трудови договори.Павел Шопов /\"Обединени патриоти\"/ отбеляза, че на комисия се работи конструктивно, измененията се подкрепят, а в пленарна зала \"се търси под вола теле\" и се говори опозиционно.", "date": "2018.04.25", "title": "Трудовите договори за сезонни работници - вече и за 4 часа"}
{"url": "http://www.cross.bg/meteorolozite-ot-ban-protestirat-1573351.html", "text": "/КРОСС/Според служителите на метеорологичния институт е налице  от страна на Общото събрание на БАН.               Според метеоролозите на БАН това застрашава функционирането нанационалната хидро-метеорологична служба.Протестното съобщение на учените от НИМХ е публикувано на сайта на института.", "date": "2018.04.25", "title": "Метеоролозите от БАН протестират"}
{"url": "http://www.cross.bg/balkanite-rymuniya-myzika-1573356.html", "text": "/КРОСС/ ", "date": "2018.04.25", "title": "„Ритъмът на Балканите“ събира фолклорни виртуози от България, Македония, Румъния и Турция"}
{"url": "http://www.cross.bg/mladite-hora-dnevniya-1573349.html", "text": "/КРОСС/ „Гласувах „въздържал се“ по дневния ред, защото отсъства точката за младите хора. Управляващите днес имат възможност да поправят грешката си и най-вече да изтрият срамното петно, което лепнаха на България с провалената и опорочена Eвропейска младежка конференция“.Това заяви зам.-председателят на ПГ на „БСП за България“ Весела Лечева от парламентарната трибуна.Тя предложи като точка в дневния ред да бъде включен проект за изменение и допълнение на Закона за младежта. „С опорочената младежка конференция те показаха отново обидното отношението към младите хора. Управляващите винаги казват, че младите хора са приоритет, но винаги отсъстват от дневния ред на НС“, коментира Лечева.По нейните думи на младежката конференция те са пропуснали да чуят младите хора. „Нашият законопроект предлага и регламентира законови гаранции за младежкото присъствие, за младежко представителство. Това искат младите хора – да участват активно във взимането на решения в политика, която касае тяхното развитие и тяхната реализация в България.Какъв е вашият приоритет към младите хора – съществуват ли в дневния ред или не?“, попита Весела Лечева управляващото мнозинство.", "date": "2018.04.25", "title": "Лечева: Управляващите могат да изтрият срамното петно, което лепнаха на България с провалената Eвропейска младежка конференция"}
{"url": "http://www.cross.bg/dzhaz-jazz-lalah-1573353.html", "text": "/КРОСС/                    ", "date": "2018.04.25", "title": "A to JazZ 2018 със смайващи артисти и това лято"}
{"url": "http://www.cross.bg/kareiies-kosta-brinyone-1573354.html", "text": "/КРОСС/ Луксозният мексикански курорт Коста Карейес се намира между Манзанило и Пуерто Валярта. Основан е от италиански банкер и предприемач Джанфранко Бриньоне. След като случайно прелита над Коста Карейес, той се буквално се влюбва в мястото. През 1968 г. купува повече от 20 000 акра земя и започва да развива проект по изграждането на вилно селище.Постепенно, в продължение на десетилетия, в Коста Карейес изникват все повече вили и хотели - шикозни, но в същото време – запазили автентичния си мексикански стил.Екзотиката на уникалното място се допълва от фауната. Там гнездят четири вида морски костенурки. Гостите на курорта могат да участват в освобождаването на наскоро родени животинчета, което се прави по залез слънце.Друга забележителност в Коста Карейес са два замъка, разположени един срещу друг върху хълмове.Вероятно девствената природа и уникалната архитектура на курорта са нещата, които карат куп знаменитости да прекарват ваканциите си там. Освен това, стопаните на Коста Карейес – наследниците на основателя, гарантират пълна конфиденциалност на звездите. Папараци не се допускат до мястото.„”, казва синът на Бриньоне – Джорджо.От години Коста Карейес е предпочитаната дестинация за почивка на топмоделите Синди Крауфорд и Наоми Кембъл, актьорите Юън Макгрегър и Жулиет Бинош, режисьорът, носител на „Оскар” Алехандро Иняриту.Красавицата Хайди Клум и съпругът й – певецът Сийл, пък сключват брак именно в Коста Карейес.", "date": "2018.04.25", "title": "Тайното място за почивка на звездите "}
{"url": "http://www.cross.bg/sigyrnost-pytin-rysiya-1573355.html", "text": "/КРОСС/ В приветствие до участниците в годишната международна среща в Русия на висши служители в областта на сигурността Путин посочва, че това поражда още политическа и социална нестабилност и води до ескалация на локалните конфликти и кризи, съобщи ТАСС. В резултат проблемите с гарантирането на глобална и регионална сигурност се изострят още повече, предупреждава руският лидер.Приветствието на държавния глава бе прочетено при откриването на двудневния форум от генералния секретар на руския Съвет за сигурност Николай Патрушев.Русия е готова възможно най-тясно да сътрудничи с чуждестранните си партньори в тази сфера, подчертава Путин. Според него форумът в Сочи е добра възможност за обсъждане на средствата за борба срещу различните заплахи и предизвикателства за международната сигурност, размяна на опит и разширяване на професионалните контакти.В Сочи пристигнаха делегации от ООН и 118 държави начело с техни секретари на Съветите за сигурност, вицепремиери, вътрешни министри, заместник-министри и посланици, съобщи пред участниците Николай Патрушев.", "date": "2018.04.25", "title": "Путин: Страните, използващи военна сила без санкция на ООН, подпомагат терористите"}
{"url": "http://www.cross.bg/mladite-regioni-zemedelski-1573357.html", "text": "/КРОСС/ Европейският парламент призовава държавите членки да улеснят достъпа до земя за млади производители, използвайки пълния набор от инструменти. Това става ясно от гласувания и приет на заседание на Комисията по земеделие и развитие на селските райони към ЕП Доклад относно прилагането в ЕС на инструментите в рамките на ОСП за младите земеделски стопани след реформата от 2013 г.                            ", "date": "2018.04.25", "title": "ЕП призовава държавите членки да улеснят достъпа до земя за млади производители"}
{"url": "http://www.cross.bg/bazata-otbrana-hmeiimim-1573339.html", "text": "/КРОСС/ Руското министерство на отбраната съобщи, че въздушната отбрана в сирийската базата \"Хмеймим\" е прихванала и унищожила няколко неидентифицирани обектa, атакуващи базата, информира ТАСС.Говорител на базата по-късно потвърди, че тя функционира нормално, без повреди и жертви след опита за атака.\"На 24 април космическите мониторингови съоръжения в руската база \"Хмеймим\" засякоха група от малки по големина неидентифицирани летателни тела приближаващи базата\", заяви говорителят в изявление.\"Всички тела бяха унищожени от въздушната отбрана на базата\", се казва още в съобщението.", "date": "2018.04.25", "title": "Атакуваха руска база в Сирия"}
{"url": "http://www.cross.bg/tzatzarov-glavniyat-prokyror-1573340.html", "text": "/КРОСС/ От вчера консултациите за екстрадицията на петима български граждани в САЩ вече са факт. В тях участваха представители на Министерство на правосъдието и на Върховната прокуратура и на Държавния департамент и прокуратурата във Флорида. Имаме необходимото разбиране, резултатите ще бъдат обявени малко по-късно, когато има съгласие между двете страни и то е окончателно. Очевидно е, че в конкретния случай временното задържане, ако се налага дотогава докато дойдат документите за самата екстрадиция, като процедура, ще бъде избегнато. Българската прокуратура няма да пристъпи към задържане на лицата. Вторият етап обаче е свързан неизбежно с екстрадиционно производство по същество, ако американската страна действително предяви молбите за екстрадиция\", обясни главният прокурор. И допълни: На този етап прокуратурата ще трябва да внесе исканията в съда. Въпросът е каква ще бъде нашата позиция.Според Цацаров с оглед обвиненията и изискванията за двойна наказуемост, предпоставките за екстрадиция не са налице.За ареста на кметицата на Младост Иванчева той заяви, че прокуратурата е направила всичко възможно, за да изпълни своите задължения по закон. \"Колегите ми си свършиха работата и аз стоя зад тях\", каза Цацаров.\"Обвиняемата трябваше да присъства на всички действия по разследването и на огледа, който бе извършен, на претърсването на автомобила - не мисля, че е била премината каквато и да е граница\", заяви главният прокурор. \"Няма арест, който да не е унизителен\", цитира той Филчев.Раздор между властите няма и не може да има - както изпълнителната власт не може да осъществява намеса в правомощията на съдебната, включително и на прокуратурата, така съдебната не може да осъществява намеса в тези на изпълнителната власт, каза Цацаров.Той коментира и критиките на Корнелия Нинова. \"Г-жа Нинова е бивш колега - тя е бивш следовател. Второ, освен лидер на опозиционна партия, тя е и народен представите, разполага със законодателна инициатива. Ако тя смята, че процедурата води до унижение, нарушаване на човешките права, абсолютно нейно право е да предложи изменение в закона, с което да се преведе съобразно нейните разбирания\", заяви главният прокурор.Той коментира и футболното хулиганство. Според Цацаров държавата трябва да използва ресурса си, за да сложи край на случаите на агресия като този срещу ранените с бомбичка полицаи. По думите му, случилото се е не просто срамно – изисква се твърда намеса на държавата. Той се обяви за присъди, които реално да вкарват извършителите в затвора.", "date": "2018.04.25", "title": "Сотир Цацаров: Няма предпоставки за екстрадиране в САЩ на Желяз Андреев"}
{"url": "http://www.cross.bg/levski-merki-sigyrnost-1573332.html", "text": "/КРОСС/ ", "date": "2018.04.25", "title": "Полцията е взела сериозни мерки за сигурност преди мача \"Левски\" – ЦСКА тази вечер"}
{"url": "http://www.cross.bg/toplofikatziya-sofiya-pavlova-1573342.html", "text": "/КРОСС/ Кампанията за отчитане на уредите в домовете на клиентите стартира следващата седмица. До края на май абонатите на Топлофикация ще знаят точно колко енергия са потребители този зимен сезон. Работните дни в абонатните станции през април са по-малко и сметките сравнение с миналата година ще бъдат по-ниски, каза за БНТ пресаташето на \"Топлофикация - София\" Елизабет Павлова.Всеки, който се затруднява да пресметне сам сметката си, може да се свърже по всички комуникационни канали с \"Топлофикация - София\" или да отиде на място, за да получи необходими разяснения, каза още Павлова.", "date": "2018.04.25", "title": "Как се образува една прогнозна месечна сметка за парно?"}
{"url": "http://www.cross.bg/surbiya-vychich-bulgariya-1573343.html", "text": "/КРОСС/ \"Получих покана, но да изчакаме още малко. Ще седнем с Ана /Бърнабич/ да се договорим, но трябва да присъстваме, би било лудост да не сме там\", каза Вучич за ТВ Пинк от Букурещ, където вчера се състоя среща на Съвета за сътрудничество на високо равнище между Сърбия, България, Гърция и Румъния. В срещата участваха премиерите на Румъния, България и Гърция и президентът на Сърбия.\"Мислите ли, че ще е добре за Сърбия там /в София/ да бъдат и Ангела Меркел, и Еманюел Макрон, и всички най-важни европейски лидери, а Сърбия да я няма\", отбеляза той.\"Испания може да си го позволи, защото е в клуба, а Сърбия не е в клуба. Сърбия трябва да работи за развитието си\", каза Вучич.Президентът подчерта, че срещата в София се организира от премиера и президента на България, ще дойдат представители на всички европейски страни и \"не можем да забием нож в гърба на България и да кажем, че това не ни интересува, въпреки че те ни подкрепяха навсякъде и по различни начини\".Трябва да помним кой ни подкрепя, цитира вестник \"Вечерне новости\" част от изказването на Вучич пред сръбски журналисти в Букурещ. \"За нас е изключително важно, че Румъния, Гърция и България открито ни подкрепят, че показват уважение към Сърбия и търсят подкрепа за приемането й в ЕС\", каза той. \"Румъния е най-голямата страна, България председателства ЕС, Гърция е може би с най-важното геостратегическо положение в Европа и тяхната подкрепа е открита, нескрита\", каза Вучич.\"Те са наши приятели. Нашият народ трябва да знае това и трябва да помним кой ни е подкрепял, когато някои не искат това и се стараят да затруднят пътя ни към ЕС, а също са ни съседи\", отбеляза сръбският президент.Почти всички сръбски опозиционни партии и организации организират в Ниш голям протест под надслова \"Къш от Ниш\" днес, когато президентът Вучич ще пристигне в града, за да открие нова фабрика на германската компания Леони, съобщава вестник \"Данас\". Гражданите на Ниш от седмици протестират срещу намерението на правителството да поеме управлението на летището в града. Според Добрица Веселинович от инициативата \"Да не даваме/давим Белград\", чиито представители ще участват в протеста в Ниш, е важно да се покаже, че гражданските протести из цяла Сърбия се увеличават, че са свързани и трябва да се чуе гласът на обезправените граждани.", "date": "2018.04.25", "title": "Александър Вучич: Сърбия трябва да присъства на срещата в София"}
{"url": "http://www.cross.bg/liniya-marshryta-ploshtad-1573344.html", "text": "/КРОСС/ рамвайна линия № 10 късот ж.к. „Западен парк“ до площад „Журналист”.азкривременна автобусна линия № 10-ТМ с маршрут: от крайна станция „Зоопарка“ по ул. „Сребърна”, надясно по бул. „Черни връх”, надясно по бул. „Джеймс Баучър”до крайна спирка с код 1572 „Семинарията” за трамвайна линия № 10. След спирката автобусите завиват надясно по западното пътно платно на ул. „Стоян Михайловски”, обратен завой след разделителната ивица, източно пътно платно, наляво по бул. „Джеймс Баучър” до спирка с код 1571 „Семинарията” за трамвайна линия № 10 – начална, бул. „Джеймз Баучер”, бул. „Черни връх” и по ул. „Сребърна” до Зоопаркарамвайна линия № 11 движи (в посока кв. „Илиянци“): от кв. „Княжево“ по маршрута си до кръстовище бул. „Александър Стамболийски” – бул. „Константин Величков”, надясно по бул. „Александър Стамболийски”, през площад „Възраждане” по маршрута на трамвайна линия № 3, бул. „Христо Ботев”, Централна ж.п. гара София, бул. „Княгиня Мария Луиза” и през транспортен подлез „Надежда” по маршрута си до кв. „Илиянци“ двупосочно. След 16:00 часа движението да се възстанови по постоянния маришрут.", "date": "2018.04.25", "title": "Променят маршрута на трамваите тази събота и неделя заради ремонт"}
{"url": "http://www.cross.bg/internet-pytin-yebsaiitove-1573346.html", "text": "/КРОСС/ Руският президент Владимир Путин подписа ново закон, които позволява на властите да блокират уебсайтове, които публикуват клеветническа информация за обществени личности, пише The Moscow Times.Законът за клеветата в интернет бързо премина Държавната Дума този месец, две години след повдигнати съдебни дела, с които поръчаха новинарски и опозиционни фигури за да отстранят разследванията на корупцията от своите уебсайтове, въпреки че депутатите от Дума не са изрично обвързани.Подписването на закона от  Путин и публикуването му в понеделник позволяват блокиране на уебсайтове в нарушение в рамките на деня на съдебно разпореждане \"за неспазване на информацията, дискредитираща честта, достойнството или бизнес репутацията на гражданин\".Законът против клеветата влезе в сила седмица след като руският държавен регулатор Розконадзор започна да блокира услугата за съобщения Телеграм, причинявайки смущения в различни несвързани онлайн услуги.Миналата година почти 250 уебсайта бяха блокирани ежедневно, според скорошен доклад за неблагоприятната интернет цензура в Русия. Съдилищата издават присъди, свързани с интернет цензурата, почти веднъж седмично, съобщава международната група за човешки права на Агора през февруари.", "date": "2018.04.25", "title": "Путин подписа закон за клеветничеството в интернет"}
{"url": "http://www.cross.bg/ivanov-nyakoii-koryptziyata-1573345.html", "text": "/КРОСС/ - Благоевград, при която бяха задържани над 10 души, е само поредната от серия подобни арести в тази структура. Сред причините за това са ниските заплати, съществуващ чадър, законите и кадрите, коментираха председателят на Съюза на преподавателите по авто-мото подготовка Йонко Иванов и Кънчо Димитров - бивш шеф на ДАИ - София.Благоевград е емблематично място - от 10 години там стават доста често такива неща. Някой ги пази тези хора и това не е нещо ново, посочи Иванов.Според него акциите от последните дни са отговор на призива на президента „да се палнат прожекторите\". „И прожекторите се палнаха - виждаме, че някой „свети като елха\", други ги извеждат масово. Знаете ли какво ще стане? Аз знам - ще ги натиснат да започнат да се топят един друг и ако някой проговори малко повече, все някой трябва да опере пешкира в цялата тази история. И след една седмица ще ги пуснат отново\", прогнозира той.Хора, които са били арестувани, биват възстановявани на работа и реабилитирани. Не може хора с повдигнати обвинения да ти работят. Какъв е моралът, какъв пример даваме?, попита Димитров.За да се стигне до това поредно много неприятно събитие, сигурно нещо е сбъркано изначало, коментира той.„Ръководството на Министерството и на Агенцията нищо не направиха, за да може да бъдат обезпечени финансово тези служители. Тоест те работят при едни много ниски заплати. Това е предпоставка, която поражда корупция. Да, всеки е виновен за това, което е направил, но за да са така масово нещата, трябва да търсим там причината\", смята Димитров.Иванов се съгласи, че заплатите трябва да са 1000 - 1500 лв. на хората, които се занимават с контрол и с изпитите, както и да има сериозна санкция, когато ги хванат.Не оправдавам никого, но трябва да се анализират причините, за да не се допускат такива случаи, продължи Димитров.Той посочи като проблем и кадровия подбор, защото „един началник на отдел не си назначава хората - те са му назначени и той трябва да работи с тях, без да ги знае и без да ги познава\".Димитров изтъкна още, че обикновено такива акции се ограничават до най-ниското ниво и не се продължава нагоре - „това не трябва да се допуска, ако имаме реално желание да се борим с корупцията, трябва да се стигне догоре, докрай\".Според Иванов това е въпрос и на закони.„Аз съм близко до мисълта, че и министърът, и зам.-министърът са в течение на всичко това, което става, и то става с тяхното желание да се спрат тези корупционни практики, иначе би било немислимо някой да пипа в тяхната служба\", каза още Иванов. Той смята, че именно министърът трябва да вземе под крилото си борбата с корупцията. ", "date": "2018.04.25", "title": "Защо корупцията в ДАИ процъфтява"}
{"url": "http://www.cross.bg/zemya-naemat-agrion-1573348.html", "text": "/КРОСС/ Битката за наемане на атрактивни парцели за стопанската 2018/2019 г. започна с пълна сила. Големи и малки арендатори проучват пазара в търсене на плодородни парцели, които да наемат на изгодна цена.Тази година се очертава тенденция към влизане на нови играчи в различните землища, което още повече нагорещи пазара, коментират експерти. Освен това в кампанията по отдаване прави впечатление различния подход при договарянето.Част от големите собственици на земя продължават традицията на пряко договаряне с арендаторите и еднолично налагане на наемните цени.Коренно различен е подхода на лидера в управлението на земеделски активи „Агрион\". Компанията организира търгове с тайно наддаване за отдаване на земите от портфолиото си. Те е първата на пазара, която въведе аукционите като инструмент за определяне на рентните нива.Процедурата с търговете е разработена така, че да гарантира равно начало и честни и прозрачни условия за всички, които желаят да наемат земя, казаха от компанията. Никой няма да се ползва с преимущество при търговете с тайно наддаване, а за наемател на земите на „Агрион\" ще бъде избран този, който е предложил най-атрактивни условия.Този принцип дава възможност на земеделците сами да определят цената, на която ще вземат желаната от тях земя под наем или аренда. Заявките за участие в търговете се приемат във всички офиси на компанията в цялата страна. Пълна информация за условията може да се намери на адрес: .                  „С провеждането на търгове искаме да искаме да дадем възможност на повече хора да печелят от развитието на селското стопанство и от обработката на земеделска земя\", казаха от „Агрион\".Според тях аукционите дават шанс на по-дребните и средни производители да наемат качествени и плодородни парцели и преодолеят капсулирането между арендаторите в някои региони. Очакванията са, че чрез аукционите начинаещи фермери и по-малки арендатори да успеят да разместят позициите на големите играчи в част от най-привлекателните землища. „Провеждането на аукционите позволява на всеки, който иска да се занимава със земеделие, да се включи, дори и да не притежава опит в земеделието, казаха от „Агрион\".Според тях търговете са изключителна възможност за млади фермери и за хора извън агросектора, които нямат финансова възможност или желание да купуват собствена земя, да успеят да наемат плодородни и качествени парцели.  Практиката до сега показва, че броят на запитванията от по-малки стопанства, които искат да влязат в нови землища, се увеличава ежегодно.Според анализатори на пазара последните години агросекторът привлича все повече хора, които до този момент не са се занимавали със земеделие. Причината за това са сериозните субсидии, които се дават на земеделските стопани.Фермерите могат да се възползват от директните плащания за площ, от т. нар. зелени плащания за агроекология, както и от сериозно финансиране по линия на европейските фондове. За тази година  предвидените средства за директни плащания за площ и по различните програми са в размер на 2.91 млрд. лв., като парите са с над 400 млн. лв. повече в сравнение с 2017 г.По мярката „Стартова помощ за млади земеделски стопани\" на Програмата за развитие на селските райони, например, се отпускат до 25 хил. евро на кандидатите, а по мярка „Стартова помощ за развитието на малки стопанства\" - до 15 хил. евро.Всички заинтересовани от финансиране и наемане на земеделска земя,  могат да получат безплатни консултации и съвети във всеки един от офисите на „Агрион\", казаха от дружеството.Наемите за декар земя варират в широки граници, сочат официалните данни на Националният статистически институт. Според последните данни средната годишна рента за страната през 2017 г. е била 46 лв./дка. ", "date": "2018.04.25", "title": "Арендатори наемат земя с наддаване на търгове"}
{"url": "http://www.cross.bg/danni-yotsap-informatziya-1573328.html", "text": "/КРОСС/ \"Уотсап\" вече ще иска от европейските си потребители да потвърждават, че са поне на 16 години. Това ще става чрез известие за нови правила за ползването на услугата и политиката на \"Уотсап\" в областта на личната информация. Тази политика ще се осъществява от ново юридическо лице, \"Уотсап Ирландия\", дружество с ограничена отговорност, което ще заработи през следващите седмици, предава БТА. Не е ясно как и дали изобщо спазването на възрастовото ограничение ще бъде проверявано с оглед на лимитирания обем данни, който услугата има право да изисква и съхранява.Компанията майка Фейсбук, която има своя отделна политика в областта на личната информация, възприе различен подход, що се отнася до децата в юношеска възраст между 13 и 15 години. Целта тук също е да се изпълнят изискванията на предстоящия да влезе в сила нов регламент на ЕС за защитата на личните данни.Фейсбук иска от децата на тази възраст да посочат родител или настойник, който да даде съгласие те да споделят информация за себе си в социалната мрежа. В противен случай не получават напълно персонализирана версия на социалната мрежа.В съобщение в блог \"Уотсап\" - по данни на Фейсбук към януари приложението има над 1,5 милиарда потребители - заяви, че с новите промени за потребителите в ЕС няма да се искат и нови права за събиране на лична информация. \"Целта ни е просто да обясним как използваме и защитаваме ограничената информация, която имаме за вас\", се допълва в публикацията.В последните години създаденото през 2009 г. приложение \"Уотсап\" беше подложено на натиск от няколко европейски правителства заради предлаганата от него система за изпращене на текстови съобщения, която е напълно криптирана. Друга причина беше намерението да се споделят още данни с компанията майка Фейсбук.Самата компания Фейсбук е под засилено наблюдение от различни регулаторни органи и парламенти по света, откакто миналия месец разкри, че личната информация на милиони потребители е попаднала по неправомерен начин в компанията за политически консултации \"Кембридж Аналитика\". Това породи безпокойство изобщо за начина, по който компанията управлява потребителските данни.Сред другите обявени днес промени от \"Уотсап\" е и тази, че потребителите ще могат да свалят обобщение за съхраняваните за тях данни, като например модела и марката на използваното от тях устройство, контактите и групите им и всякакви блокирани номера.", "date": "2018.04.25", "title": "WhatsAap вдигна минималната възраст за потребителите си в Европа на 16 години"}
{"url": "http://www.cross.bg/evropa-se-gotvi-da-izstrelya-sputnika-sentinel-b-1573329.html", "text": "/КРОСС/ ", "date": "2018.04.25", "title": "Европа се готви да изстреля спътника \"Сентинел 3 Б\"."}
{"url": "http://www.cross.bg/predlaga-rabota-kratkotraiina-1573330.html", "text": "/КРОСС/  ", "date": "2018.04.25", "title": "Народното събрание ще гледа на първо четене промени в Кодекса на труда"}
{"url": "http://www.cross.bg/bolnitzata-zaradi-dnes-1573331.html", "text": "/КРОСС/ Те са изпратили и отворено писмо с призив за трайно решаване на проблема до президента, премиера, министъра на здравеопазването, парламента и други институции. Очаква се този път протестът да бъде подкрепен и от граждани.Ловешките медици имат да получават заплати от януари насам. Не е ясно дали в края на този месец ще вземат поне едно от заработените възнаграждения.Прокуристът на болницата д-р Ченко Чалъков подкрепя протеста им, а днес ще търси решение на проблема в Министерството на здравеопазването и НЗОК.„Създава се напрежение от това, че отново имаме запори по сметки в НЗОК. Некатегоричната намеса на държавата и общината също поражда съмнение в запазването на болницата, във вид, в какъвто трябва да бъде като областна болница. Хората вече са обезверени , напускат лекари.“Д-р Чалъков призова и жителите на Ловеч за подкрепят медиците.„Гражданският натиск трябва да бъде по-категоричен и ясен.“", "date": "2018.04.25", "title": "Медиците от болницата в Ловеч излизат на поредния си протест"}
{"url": "http://www.cross.bg/isperih-grada-ylitzite-1573333.html", "text": "/КРОСС/ Сезгин Яшар ежедневно преминава с колата си по разбитите улици в родния си град. Казва, че вече не помни колко ремонта на колата си е направил през последните две години. „Това е ужасна ситуация, имаме инвалиди, имаме деца, пенсионери, които се спъват, падат. Колите ни са разбити отвсякъде, два спукани амортисьори имам, омръзна ни да правим разходи по ремонти на колите си”, оплаква се той.Недоволстват и други жители на Исперих, защото въпреки изхарчените по ВиК проекта 48 милиона лева, придвижването в града е огромно препятствие.Диана Аспарухова е майка на дете с увреждания. Казва, че е дала 1500 лева за количка, с която не мога да разхожда детето по тези улици.„Ние не искаме просто да са асфалтират някакви дупки, а да се направи една ревизия какво се е правило и кой е подписал че всичко е ок”, подчертава и Венцислав Василев.От кметството в Исперих заявиха, че улиците са в лошо състояние, защото ВиК проектът е изпълнен за кратки срокове и това не е позволило качественото възстановяване на прокопаните асфалтови настилки. Кметът на Исперих Бейсим Руфат признава, че не е доволен от състоянието на уличната мрежа в града.„Това е наследството, което ми е оставено. Имаме уверението на фирмата, че до края на месец май фирмата ще дойде да си отстрани проблемите в пропаданията. Имаме сключено споразумение във фирмата, обещават ни, че в най-скоро време ще дойдат”, коментира той.Общината е предвидила и 500 000 лева собствени средства за ремонти на уличната мрежа в Исперих, а жителите на града, които вече проведоха един протест, заявиха, че ще продължат да настояват улиците на града да бъдат напълно и качествено възстановени. ", "date": "2018.04.25", "title": "Разбити улици в Исперих: Защо след ремонт на ВиК целият град е в дупки?"}
{"url": "http://www.cross.bg/lisheniya-materialni-sto-1573334.html", "text": "/КРОСС/Живеещите в лишения са хора, които не могат да си плащат безпроблемно сметките, да поддържат топъл дома си, да посрещат неочаквани разходи, нямат достъп до телевизор, кола и телефон, и не могат да си позволят дори една седмична почивка., коментира в студиото на „Здравей, България” финансистът Емил Хърсев.Според актуални данни на НСИ най-висок дял на хората у нас, които живеят в сериозен риск от бедност или материални лишения, е най-голям сред българите на възраст 65 + години - около 46 на сто от сънародниците ни в тази възрастова категория или близо над 670 хиляди души.Най-ниски нива на материални лишения са регистрирани в следните страни-членки: Швеция /0,8 на сто/, Люксембург /1,6 на сто/, Финландия /2 на сто/ и Холандия /2,6 на сто/, показват данните на европейската статистика.", "date": "2018.04.25", "title": "Над 2 милиона българи живеят в лишения"}
{"url": "http://www.cross.bg/selo-vzeli-moda-1573336.html", "text": "/КРОСС/ ", "date": "2018.04.25", "title": "Нова мода кражби в Северозапада"}
{"url": "http://www.cross.bg/trump-makron-imigratziya-1573337.html", "text": "/КРОСС/ \"И САЩ, и Франция се борят с един много, много стар проблем - неконтролируемата имиграция\", каза Тръмп на обща пресконференция с френския си колега във Вашингтон.Взехме сериозни решения да възобновим контрола на своите граници и своя суверенитет, каза президентът. Намалихме значително незаконната имиграция, но ще я прекратим, подчерта той.Тръмп каза, че се възхищава на убедителността на Макрон за решаването на този въпрос по много честен и директен, макар и невинаги популярен начин.Той имаше предвид гласувания в неделя от френските депутати законопроект за овладяване на имиграцията, за ефективно право на убежище и успешна интеграция. Законопроектът предвижда съкращаване на срока за разглеждане на молбите за убежище, което ще улесни едновременно експулсирането на хората, получили отказ, и приемането на одобрените.По-късно американският президент Доналд Тръмп посрещна френския си колега Еманюел Макрон на първата държавна вечеря, организирана от правителството му, предаде Асошиейтед прес.При пристигането си Еманюел и Брижит Макрон си размениха прегръдки и целувки с Доналд Тръмп и съпругата му Мелания.Американската първа дама беше избрала дълга сребриста рокля \"Шанел\", изрисувана ръчно със сребро и украсена с кристали и пайети. Брижит Макрон носеше кремава дълга рокля \"Луи Вюитон\" с дълги ръкави и златни детайли. Двамата президенти бяха облечени в черни смокинги.На държавната вечеря присъстват 123-ма гости. Сред тях са вицепрезидентът Майк Пенс, членове на правителството, председателят на Върховния съд Джон Робъртс, 94-годишният бивш държавен секретар Хенри Кисинджър, шефът на \"Епъл\" Тим Кук и двама шампиони от зимните олимпийски игри.", "date": "2018.04.25", "title": "Тръмп поздрави Макрон за борбата с \"безконтролната имиграция\""}
{"url": "http://www.cross.bg/hranene-detzata-dietetika-1573335.html", "text": "/КРОСС/ Проф.Донка Байкова, специалист по хранене и диететика: Бюфетното хранене не съответства на препоръките, а училищните столове не предлагат достатъчно вкусна храна. Заради това децата се хранят на улицата с тестени храни. Ние нямаме предлагане на здравни знания в нашите училищни програми. Това се счита за лукс или е времеемко, което не е необходимо. 5-15% деца ще имат възможност да надграждат своите знания след училища. Всички би трябвало да го правят.Проф.Байкова коментира още, че трябва да се ограничат всички агресивни реклами на вредни храни и използването на думи като \"супер\" и \"звездни\".", "date": "2018.04.25", "title": "Какво означава здравословно хранене при децата?"}
{"url": "http://www.cross.bg/svishtov-nyama-vinprom-1573338.html", "text": "/КРОСС/ Пилотът, който вчера принудително приземи хеликоптер във Винпром - Свищов, няма право да лети. От транспортното министерство коментираха още, че вертолетът не е регистриран, както и няма отличителни знаци, съобщи bTV.Пилотът е на 74 години, като свидетелството му за управление е изтекло преди 10 години. До 64-годишна възраст може да се извършват полети със стопанска цел.От Винпром - Свищов коментираха, че селскостопанският вертолет не е нает от тях. По чудо пилотът е жив и здрав, няма жертви и пострадали хора.Районната прокуратура се самосезира по случая, тече следствие.", "date": "2018.04.25", "title": "Незаконен хеликоптер кацнал във Винпром - Свищов"}
{"url": "http://www.cross.bg/tema-zashto-fytbolnoto-1573319.html", "text": "/КРОСС/ БНТ, „Денят започва\"Тема: В България или чужбина. Къде предпочитат да почиват българите?Тема: Ще бъде ли забранен чипса в рекламите? И още: Що е то здравословно хранене на децата. Проф. Донка БайковаТема: Областният управител на Кърджали осъди Общината заради високи данъци. Ще получат ли обратно парите си хората от града?Тема: Защо столичани получиха значително по-високи сметки за март? Отговорът от Топлофикация - СофияТема: Корупция и арести в ДАИ. Как работи схемата \"600 евро рушвет\"?Тема: Защо българинът не обича правилата? Между народопсихологията и възпитаниетоТема: Ден без асансьори. На живо: Всички по стълбитеБТВ, \"Тази сутрин\" Тема: Събрани ли са достатъчно доказателства срещу жената, предизвикала катастрофата с автобус на „Тракия\"? Гост Николай Кокинов - адвокат на Цвета ТасковаТема: Служители на ДАИ с подкупи - кога ще спре корупцията в автомобилната администрация? бившият шеф на ДАИ Кънчо Димитров и председателят на автоинструктурите Йонко ИвановТема: Преди поредното дерби „Левски\" - ЦСКА - какви са новите предложения за справяне с футболното хулиганство? Дискусия в студиотоТема: Защо пуснаха от ареста обвинения за двойното убийство на инвеститори в квартал „Витоша\"? Разказ на близките на жертвитеТема: Защо „Бай Ганьо прави избори\" изпада от учебниците по литература?Нова телевизия, „Здравей, България\"Тема: Ексклузивно пред NOVA. Главният прокурор Сотир Цацаров - за случая \"Иванчева\", футболното хулиганство и казуса с екстрадицията на Желяз АндреевТема: Белезници за пътни инспектори. След акцията срещу корупцията в ДАИ, ще има ли този път осъдени?Тема: На свобода срещу 5 000 лева. Каква е възможната присъда за Цвета Таскова, обвинена за катастрофата на \"Тракия\"?Тема: Жена лъже продавачки, че не й връщат ресто в магазина! Камери заснеха как мами крадлатаТема: Над 2 милиона българи живеят в лишения. Как ще отлепим от дъното? Рецептата на финансиста Емил ХърсевТема: Рекордни жеги през април! Какъв ще бъде май? Прогнозата на климатолога Георги РачевТема: Нови камери и драконовски мерки за дербито Левски - ЦСКА! Ще има ли ред на стадиона? Очаквайте коментара на Венцислав СтефановТема: Нова мода в кражбите! Обират кметства в Северозапада. Кои са апашите?Тема: Любимата българска актриса Катето Евро в колата на Ива и Мон Дьо ", "date": "2018.04.25", "title": "Теми и гости в ефира днес"}
{"url": "http://www.cross.bg/sushtestvyvat-glypatzi-neshto-1573302.html", "text": "/КРОСС/ Съществуват два вида глупаци - едните се отказват да направят нещо, защото са били заплашени, а другите мислят, че заплашвайки ще постигнат нещо. Паулу Коелю", "date": "2018.04.25", "title": "Съществуват два вида глупаци..."}
{"url": "http://www.cross.bg/rodeni-na-april-1573303.html", "text": "/КРОСС/ Ицхак Финци, актьорД-р Агоп Хугасян, началник-отделение по анестезиология и интензивно лечение в УМБАЛ “Здраве”, ПазарджикВасил Щонов, бивш министър на икономиката и енергетикатаПроф. Маргарита Младенова,театрален режисьор, директор на театър “Сфумато”Румен Рачев, художникПроф. Румен Георгиев,икономистЮлиян Ковалевски, актьор", "date": "2018.04.25", "title": "Родени на 25 април"}
{"url": "http://www.cross.bg/chasa-sofiya-provede-1573320.html", "text": "/КРОСС/ София. От 14.30 часа в зала „EFE\" на хотел „Маринела\" държавният глава Румен Радев ще бъде гост на конференцията „20 години / Dir.bg: THE NEXT BULGARIAN WEB\".***София. 9.00 часа ще започне пленарното заседание на Народното събрание.***София. От 11.30 часа в Народното събрание министърът на регионалното развитие и благоустройството Николай Нанков ще се срещне с депутатите от 2-ри многомандатен избирателен район Бургас. Срещата е по покана на депутата от ГЕРБ Ивелина Василева.***София. От 9.00 часа до 13.00 часа в хотел „Рамада\" експерти на Главна дирекция „Стратегическо планиране и програми за регионално развитие\" към Министерството на регионалното развитие и благоустройството ще представят условията, допустимите кандидати и дейности, както и изискванията при подготовката на проектните предложения във връзка с процеса по деинституционализация на социалните услуги за възрастни и хора с увреждания.***София. От 9.30 часа в IV състав на Специализирания наказателен съд ще се гледа делото срещу Ценко Ч., Мартин Ч., Иван Т., Димитър К., Иван Т. и др., обвинени в организиране и ръководене на организирана престъпна група.***София. От 9.30 часа в VII състав на Специализирания наказателен съд ще се гледа делото срещу Кръстьо Д. и Ивайло С., обвинени за квалифицирани състави на изнудване.***София. От 9.30 часа в XIII състав на Специализирания наказателен съд ще се гледа делото срещу Румен О., обвинен за безстопанственост в особено големи размери, представляваща особено тежък случай.***София. 10.00 часа ще започне заседанието на Министерския съвет***София. От 10.00 часа в V състав на Специализирания наказателен съд ще се гледа делото срещу Хованес М., Пламен Т., Мариян М. и др., обвинени в образуване и ръководене на организирана престъпна група.***София. От 10.00 часа в III състав на Специализирания наказателен съд ще се гледа делото срещу Румен С., Младен П., Дейвид Г. и др., обвинени в образуване и ръководене на организирана престъпна група.***София. От 10.00 часа в IX състав на Специализирания наказателен съд ще се гледа делото срещу Радослав Б., Денис Б., Мариян К. и др., обвинени в образуване и ръководене на организирана престъпна група.***София. От 10.00 часа в I състав на Специализирания наказателен съд ще се гледа делото срещу Стоян И., обвинен в квалифицирани състави на изнудван.***София. От 10.00 часа до 14.00 часа в кабинет № 108 на Катедра по инфекциозни болести на ВМА-София ще се проведат безплатни консултации и прегледи на лица с инфекциозна мононуклеоза и други херпесни инфекции.***София. От 10.00 часа в I състав на Софийския градски съд ще се гледа делото срещу съдия Люба П. от Районен съд-Раднево и др., обвинени в престъпления против дейността на държавни органи и обществени организации.***София. От 10.30 часа в XV състав на Специализирания наказателен съд ще се гледа делото срещу Димитрина Р., Мария Ж., Нели К. и Надежда Т., обвинени в Образуване и ръководене на организирана престъпна група.***София. От 10.30 ч. в Централна поща (ул. „Гурко\" №6) главният изпълнителен директор на „Български пощи\" ЕАД Деян Дънешки ще пусне в употреба издание на тема „ Европа 2018 - мостове\", което се състои от две пощенски марки в тираж 18 000 броя, две пощенски марки в блок в тираж 10 100 броя, карнетка, илюстрован пощенски плик с оригинален знак за цена на пощенската услуга и специален пощенски печат.***София. От 11.00 часа в Конферентната зала на Дома на Европа (ул. „Г. С. Раковски\" № 124, София) ще бъде представен годишния доклад на Българския хелзинкски комитет (БХК) за състоянието на правата на човека в България през 2017 г.***София. От 11.00 часа в XVII състав на Специализирания наказателен съд ще се гледа делото срещу Добрин Д., Николай И., Красимир Б., Юлиян К. и др., обвинени в образуване и ръководене на организирана престъпна група.***София. От 12.15 часа в зала „Мусала\" на хотел „Хилтън\" Министерството на регионалното развитие и благоустройството (МРРБ) организира кръгла маса за публично обсъждане на предложения за нови райони от ниво 2. Тя ще бъде открита от зам.-министъра на регионалното развитие и благоустройството Деница Николова.***София. От 13.00 часа в Националния пресклуб на БТА ще се проведе пресконференция, свързана със среща на над 90 български и руски изобретатели-ученици, студенти, докторанти, от 8 г. до 25 г., на първия у нас Международен фестивал за детско и младежко научно-техническо творчество. Форумът е под патронажа на президента на България Румен Радев.***София. От 13.30 часа в заседателната зала на Висшия съдебен съвет (ВСС) прокурорската колегия към Съвета ще проведе заседание.***София. От 13.30 часа в XI състав на Специализирания наказателен съд ще се гледа делото срещу Диана В., Александър М. и Сашо К., обвинени за образуване и ръководене на организирана престъпна група.***София. От 13.30 часа в XVIII състав на Специализирания наказателен съд ще се гледа делото срещу Красимир К., Славчо А. и Галина А., обвинени за образуване и ръководене на организирана престъпна група.***София. От 13.30 часа в XIX състав на Специализирания наказателен съд ще се гледа делото срещу Иван Т., Димитър К., Димитър К., обвинение в престъпление по служба.***София. От 14.00 часа в зала „Запад\" на Народното събрание на пл. \"Народно събрание\" 2 Комисията по икономическа политика и туризъм ще проведе съвместно заседание с Постоянно действащата подкомисия за наблюдение на дейността в областта на защитата на потребителите и ограничаването на монополите.***София. От 14.00 часа в VII състав на Специализирания наказателен съд ще се гледа делото срещу Пламен М., Анета Г. и Женя Г., обвинени в образуване и ръководене на организирана престъпна група.***София. От 14.00 часа в сградата на БТПП в Конферентна зала Б, ет. 1 ще се проведе кръгла маса на тема „Представяне на иновативни проекти\" .***София. От 14.30 часа в зала 1 в Народното събрание на пл. \"Княз Александър I\" №1 Комисията по труда, социалната и демографската политика ще проведе заседание.***София. От 14.30 часа в зала 356 в Народното събрание на пл. \"Княз Александър I\" №1 Комисия по транспорт, информационни технологии и съобщения.***София. От 14.30 часа в зала 238 в Народното събрание на пл. \"Княз Александър I\" №1 Комисията по правни въпроси ще проведе заседание.***София. От 15.00 часа в зала 142 на Народното събрание на пл. \"Княз Александър I\" №1 Комисията по въпросите на децата, младежта и спорта ще проведе заседание.***София. От 15.00 часа в Резиденцията на британското посолство (бул. „Васил Левски\" 36) ще се проведе четвърти модул от обучението за здравни журналисти „Часът на диабета\".***София. От 15.30 часа в зала „Изток\" на Народното събрание на пл. „Народно събрание\" 2 Комисията по европейските въпроси и контрол на европейските фондове ще проведе заседание.***София. От 16.00 часа в Институт по отбрана \"Проф. Цветан Лазаров\" (бул. \"Проф. Цветан Лазаров\" 2, София 1592) ще се проведе Индустриален ден.***София. От 16.00 часа в басейна на 144-то СУ ще се проведе традиционния турнир по плуване ,, Купата на Спортна школа София\" за ученици в първи клас.***София. От 18.00 часа на футболното игрище в Комплекс „Спортна София - 2000\" (Зона Б-5) ще се проведе честването на Международния ден „Футбол за приятелство\".***София. От 18.00 часа в Литературен клуб „Перото\" ще се проведе дискусията „Какво е да живееш в интересни времена\".***София. От 18.00 часа във фоайето на зала „България\" ще бъде открита документална изложба за работата на големия български композитор Панчо Владигеров „Райнхард - Владигеров. Взаимовлияния и проекции\".***София. От 18.30 часа в салона на Синдикалния дом на културата на транспортните работници в България, клон София (бившето кино \"Освобождение\", бул. \"Мария Луиза\" №106) председателят на НС на БСП Корнелия Нинова и лидерът на столичните социалисти Калоян Паргов ще участват в тържествено честване на 70-ата годишнина от учредяването на Коларовската районна партийна организация и 30 години от създаването на Районните партийни организации \"Сердика\", \"Надежда\" и \"Връбница\". На тържественото събрание-концерт сред гостите ще бъдат народни представители от \"БСП за България\" и общински съветници от групата на социалистите.***София. От 18.30 часа в кино „Одеон\" ще се проведе петото издание на Международен студентски филмов фестивал „Нова вълна\".***София. От 18.30 часа в Книжен център \"Гринуич\" (бул. \"Витоша\" 37) ще бъде представена книгата „Девет коментара за комунистическата партия\".***София. От 19.00 часа в театър „Азарян\" ще се състои спектакълът „За теб\".***София. От 19.30 часа в Галерията за съвременно изкуство „УниКредит Студио\" ще бъде открита изложбата „Ела при мен\" на фотографа Яна Лозева.София. 19.30 часа в зала „България\" тазгодишният „Европейски музикален фестивал\" ще събере на една сцена трима изявени български концертмайстори - Албена Данаилова, Димитър Иванов и Мони Симеонов.***Благоевград. От 9.00 часа ще се състои Ден на отворените врати в Детския отдел на Регионална библиотека „Димитър Талев\".***Благоевград. От 20.00 часа в голяма зала на Македонската опера и балет Ансамбъл „Пирин\" ще изнесе благотворителен концерт в Скопие под егидата на Министерство на външните работи.***Бургас. От 11.00 часа ще се проведе пресконференция по повод премиерата на балета „Баядерка\" по Лудвиг Минкус. В пресконференцията ще вземат участие Веса Тонова - дългогодишна примабалерина на Софийска опера и балет и хореограф на постановката, Галина Калчева - примабалерина на Държавна опера - Бургас, Иван Токаджиев - сценограф, както и солисти от постановката.***Бургас. От 13.00 часа пред паметника на поетесата Петя Дубарова в Морската градина четвъртокласниците от СУ \"Св. св. Кирил и Методий\" ще поднесат цветя и ще изнесат рецитал по повод 56 години от рождението ѝ.***Бургас. От 19.00 часа ма сцената на НХК ще бъде представено Национално турне „Догодина по същото време\".***Варна. От 10.30 часа в Наказателна зала 1, ет. 1 в окръжен съд - Варна ще се състои пресконференция на Варненски окръжен съд.***Варна. От 10.30 часа в централното фоайе на Варненския свободен университет „Черноризец Храбър\" ще бъде открито кариерно изложение „Ден на кариерата 2018\".***Варна. От 14.00 часа в офиса на ГЕРБ на ул. „Георги Бенковски\" №1 общинският съветник Славчо Славов ще проведе приемна за граждани.*** Велико Търново. От 10.30 часа в пресклуба на БТА ще се състои пресконференция на Бюрото по труда.*** Велико Търново. От 10.00 часа в ЦДГ „Евгения Кисимова\" ще се проведе среща по случай празника на детската книга с писателката Ружа Велчева.*** Велико Търново. От 10.30 часа в Чуждоезиковия отдел на РНБ „П.Р.Славейков\", ул. „Симеон Велики\", 7 ще се проведе Ден на италианския език и култура. Организира се съвместно със студенти изучаващи италиански език от ВТУ „Св. Св. Кирил и Методий\".***Велико Търново. От 11.00 часа на площад „Св. Св. Кирил и Методий\" ще се състои Официална церемония „Първа копка\" по проекта „Привлекателна и съхранена автентична градска среда на гр. Велико Търново\".*** Велико Търново. От 12.30 часа в ПМГ „Васил Друмев\" ще се проведе представяне на ученически проекти по математика.*** Велико Търново. От 19.30 часа в Клуб 7 ще се проведе Изложба - търг в подкрепа на Александър Гайдев, част от кампанията „Презареди\".***Велики Преслав. От 18.30 часа в НЧ \"Развитие 1874\" ще бъде представен хумористичния фолклорен концерт-спектакъл \"Вечерникъ по преславски\".***Видин. От 11.00 часа в залата на ет. 6 в административната сграда кметът на Община Видин Огнян Ценков и общинското ръководство ще дадат пресконференция по актуални теми.***Видин. От 17.00 ч. в изложбената зала на Държавен архив - Видин ще бъде открита изложба „Колажите на Златко\" на видинския фотограф Златко Ангелов.***Враца. В 13.00 часа ученици от ДПУ (Детско полицейско управление) към училище „Св. св. Кирил и Методий\" ще бъдат тържествено изпратени от свои колеги (униформени служители) и от директора на ОДМВР-Враца ст. комисар Янко Янколов за София, където ще участват в национална състезание.*** Горна Оряховица. От 17.00 часа в Общинската библиотека ще бъдат представени размислите „Мисли без плът\" на Ина Крейн.*** Горна Оряховица. От 18.30 часа в НЧ „Напредък - 1869\" „Театър 220\" - Горна Оряховица представя постановката „Татул\" по Георги Караславов.***Добрич. От 16.30 часа и от 19.00 часа в Младежкия център ще се състои спектакъл „Поручик Бенц\" по Димитър Димов.***Каварна. От 18.30 часа ще се състои премиерата на спектакъла „Само за мъже\" в Читалищен театър „Проф. Гочо Гочев\".***Кюстендил.От 10.30 часа в Обединен детски комплекс ще се проведе международно състезание по оказване на първа помощ на червенокръстки отбори от България и Холандия.***Пазарджик. В 11.00 часа в РЗИ-Пазарджик ще се проведе информационна среща на тема: „Имунизациите - лично право и споделена отговорност\".***Перник. От 11.30 часа в стая 22 на Двореца на културата ще се проведе пресконференция относно XIII Международен конкурс за млади изпълнители на класически музикални инструменти и XI Международен конкурс за детска рисунка.***Пловдив. От 9.30 часа в зала 12 на Районния съд ще се гледа делото срещу Иван Б. и Анна К., обвинени в съучастие и като извършители при условията на продължавано престъпление с цел да бъдат ползвани, са съставили неистински официални документи.***Пловдив.От 9.30 часа в зала 10 на Окръжен съд ще се гледа делото, което е насрочено по реда на чл. 270 от НПК по искане на подсъдимия Атанас Ч. за изменение на мярката за неотклонение „задържане под стража\". Подсъдими по делото са Атанас Ч., Веселин З., Симеон Г., Бисер Р., Стефан Г. и Васил В.***Пловдив. От 13.00 часа в 3 наказателен състав в зала 10 на Районния съд ще се гледа делото срещу Радослав К., обвинен в присвояване на лек автомобил „Шевролет\".***Пловдив. От 16.00 часа в офиса на ГЕРБ в район „Южен\" на ул. \"Академик Петър Динеков\" №1А общинските съветници Радослава Ташкова и Георги Василев ще проведат приемни за граждани.***Пловдив. От 17.00 часа в офиса на ГЕРБ в район „Източен\" на ул. \"Коста Паница\" №5 общинският съветник Ани Лафчиева ще проведе приемна за граждани.***Пловдив. От 17.30 часа в офиса на ГЕРБ в район „Източен\" на ул. \"Коста Паница\" №5 общинският съветник Емил Русинов ще проведе приемна за граждани.***Стара Загора. От 9.00 часа в Зала 1 на Община Стара Загора ще се проведе първият кръг от Националното ученическо състезание „Защита при пожари, бедствия и извънредни ситуации\" - проява от Националния календар за изяви по интереси на Министерство на образованието и науката за 2018 г.***Стара Загора. От 10.00 часа на територията на парк „Пети октомври\" ще се проведе вторият кръг от Националното ученическо състезание „Защита при пожари, бедствия и извънредни ситуации***Стара Загора. От 11.00 часа в регионалния пресклуб на БТА РЗИ-Стара Загора ще даде пресконференция на тема: „Седмица на имунопрофилактиката\".***Стара Загора. От 11.30 часа зам.-министърът на околната среда и водите Атанаска Николова и представители на Европейската комисия ще посетят Спасителния център за диви животни „Зелени Балкани\".***Стара Загора. От 18.00 часа в Радио Стара Загора ще бъдат представена книгата „България за начинаещи : Джаз от сюжети и портрети\" от Веселина Седларска.***Стара Загора. От 18.00 часа в къща-музей „Гео Милев\" ще се състои премиерата на книгата на Камен Васевски - „Гео Милев: Начинател и редактор на вестници и списания, журналист и публицист\".***Стара Загора. От 19.00 часа в Драматичния театър \"Гео Милев\" ще се състои премиерният спектакъл на „Полковникът птица\" от Христо Бойчев.***Търговище. От 11.00 часа в пресцентъра в Областна администрация директорите на дирекциите \"Бюро по труда\", \"Инспекция по труда\" и \"Социално подпомагане\" ще дадат съвместна пресконференция.***Търговище. От 17.30 часа в Славейковото училище ще бъде открита изложбата „Луксът на XIX век.***Шумен. От 9.00 в Регионален исторически музей ще се проведат заседанията по секции в Шестата национална конференция „Пътуване към България\".***Шумен. От 10.00 ч. ще се състои среща с писателката Симеонка Илиева - Мони и представяне на книгата й „Приказни истории от три думи\", както и творческо ателие.***Шумен. От 10.00 часа в Шуменския университет, в рамките на дискусия \"Пръв сред равни - Ние и Европейския съюз\" ще бъдат наградени отличените във фото конкурса „Европа в Шумен\". ", "date": "2018.04.25", "title": "Предстоящи събития в страната за 25 април"}
{"url": "http://www.cross.bg/asansyori-zdraveto-april-1573322.html", "text": "/КРОСС/ ", "date": "2018.04.25", "title": "25 април – Ден без асансьори"}
{"url": "http://www.cross.bg/vestnik-tzatzarov-promeni-1573324.html", "text": "/КРОСС/\"Действията на прокуратурата не са удобни на хора, за които пък е удобна прокуратура, която не действа\". Това коментира в интервю за вестник \"24 часа\" главният прокурор Сотир Цацаров. \"Тези, които твърдят, че сме прекалили по казуса \"Иванчева\", всъщност атакуват себе си - те са направили закона, по който действаме\", посочва Цацаров. По думите му това е първият случай в общото взаимодействие между прокуратурата и антикорупционната комисия.Хаос в \"Младост\" след ареста на Иванчева\", пише вестник \"Дума\". Причината - липса на официален неин заместник.\"6-годишните на тест за 1 клас\", информира вестник \"Стандарт\". С него ще се проверява готовността на децата за влизане в училище, но тестът няма да бъде вход за 1 клас и няма да носи оценки. Ще се провежда в началото и края на задължителната предучилищна подготовка. Това предвиждат промени в наредбата за предучилищно образование, публикувани за обществено обсъждане, уточнява \"Стандарт\".\"Морето ще бъде мираж за 55% от българите\", съобщава вестник \"Земя\", като се позовава на проучване на изследователски център \"Тренд\". Данните показват още, че една пета от българите не са ходили на почивка през лятото между 5 и 10 години.\"Виетнамците се завръщат\", пише в заглавие на първата си страница вестник \"Труд\". Изданието обяснява, че десетки студенти от далечната страна ще работят като камериерки. Заради липсата на кадри, по морето ще работят още украинци и молдовци, допълва всекидневникът.", "date": "2018.04.25", "title": "Преглед на печата"}
{"url": "http://www.cross.bg/opozitziyata-ypravlenieto-sarkisyan-1573323.html", "text": "/КРОСС/ Край на политическата криза сложи именно Саркисян, който отстъпи пред опозицията и в неделя подаде оставка.Като премиер той щеше да продължи да управлява страната, тъй като конституционната реформа от 2015 г. даде на министър-председателя повече правомощия, отколкото на президента.", "date": "2018.04.25", "title": "Управляващите и опозицията в Армения започват преговори за промяна на управлението"}
{"url": "http://www.cross.bg/gola-roma-mechtae-1573325.html", "text": "/КРОСС/ Причината - футболистите на Юрген Клоп водеха с 5:0 до 81-ата минута. А споменът от разкъсаната \"Барселона\" на \"Олимпико\" е съвсем пресен...Мохамед Салах направи поредното си зрелищно шоу. Египетският национал вкара първите два гола и подаде за следващите два. С два гола и две асистенции се отличи и Роберто Фирмино, а петото попадение за домакините беше дело на Садио Мане.Отпускане в последните минути позволи на \"Рома\" да върне два гола чрез Един Джеко и Диего Пероти от дузпа. Вероятно роля за това изигра и смяната на Салах.Реваншът е в Рим следващата седмица. ", "date": "2018.04.25", "title": "\"Ливърпул\" се развихри, но \"Рома\" пак все още мечтае за чудо "}
{"url": "http://www.cross.bg/blagoevgrad-slyzhiteli-gdbop-1573327.html", "text": "/КРОСС/ Специализираната прокуратура и ГДБОП ще дадат повече информация днес за акцията, при която бяха задържани Те са заподозрени, че са вземали подкупи от транспортни фирми в размер от 300 до 600 евро, за да не им съставят наказателни постановления. ", "date": "2018.04.25", "title": "Спецпрокуратурата и ГДБОП с подробности по случая със задържаните служители на ДАИ- Благоевград"}
{"url": "http://www.cross.bg/presata-myasto-granitzi-1573326.html", "text": "/КРОСС/ Страната ни вече е на 111-о място, след Македония и Боливия, показва годишният доклад на \"Репортери без граници\".Според доклада \"корупцията и тайните споразумения между медиите, политиците и олигарсите са широко разпространени\" у нас.Свободата на пресата по целия свят е под заплаха от тройния удар на американския президент Доналд Тръмп, Русия и Китай в опит да бъдат смазани всички несъгласни, се казва още в доклада на организацията \"Репортери без граници\".", "date": "2018.04.25", "title": "България продължава да пада в Индекса за свобода на пресата и е на последно място в ЕС"}
{"url": "http://www.cross.bg/marko-sveti-petur-1573301.html", "text": "/КРОСС/ Свети евангелист Марко, написал евангелие под ръководството на Свети апостол Петър, който споменава за него в своето Първо съборно послание с такива думи: „Поздравява ви избраната заедно с вас църква във Вавилон, и син ми Марко\" (1Петр. 5:13).Пак Свети апостол Петър го поставил за епископ в град Александрия, където заради неговата проповед за Христа, идолопоклонниците го свързали, влачили го по камъните на градските улици и го пребили. В това време му се явил Господ Иисус Христос, Който го призовал към небесната слава и апостолът Му предал своя дух.Свети Марко, евреин по рождение, произхожда от Левииното коляно, от племето на свещениците, и първоначално живял в Йерусалим. На еврейски Марко се наричал Йоан; името му Марко е латинско. Той прибавил това име към еврейското си впоследствие, преди да се отправи към чуждата страна, когато заминавал заедно с апостол Петър за проповед на Евангелието в столицата на тогавашния свят - Рим. Според приетото от Православната църква предание, съгласно свидетелството на някои древни писатели, той е от числото на седемдесетте ученици на Господа и следователно - свидетел и очевидец на някои събития от живота на Господ Иисус Христос.Книгата \"Деяния Апостолски\" свидетелства, че майката на евангелист Марко - Мария - имала в Йерусалим свой дом, където и намерил пристан апостол Петър, след като ангелът чудно го извел от тъмницата (Деян. 12-12). След Възнесението на Господа на небето, при гоненията на християните, този дом служел като място за молитвени събрания на мнозина от вярващите в Йерусалим и пристан за много апостоли. Така свети Марко в дома на майка си получил възможност постоянно да общува с християните, участвайки в техните молитвени събрания, и да се сближи със самите апостоли. Особено много се сближил с апостол Петър, който изпитвал към него почти бащинска любов и благоразположение, както се вижда от думите на самия апостол Петър, който в своето послание нарича Марко свой син, като казва: \"Поздравява ви избраната заедно с вас църква във Вавилон, и син ми Марко\" (1Петр. 5:13).Чичо на свети Марко е свети апостол Варнава (Кол. 4:10), левит по произход, роден на остров Кипър. Чрез него свети апостол Марко станал известен и на другия върховен апостол - свети Павел, когато той след чудесното си обръщане към вярата в Христа, пристигнал за първи път в Йерусалим.Общувайки отблизо с двамата първовърховни апостоли, Петър и Павел, свети Марко станал най-близкият сътрудник и изпълнител на нарежданията, които му възлагали ту единият, ту другият.Около 44 или 45 година след Рождество Христово голямо бедствие сполетяло иерусалимските християни. При вида на увеличаващите се християни в Йерусалим, злобата на иудеите - враговете на Христовата вяра - достигнала до краен предел. Изгаряни от ненавистта си към християните, юдеите нападнали домовете им, разграбили безпощадно цялото им имущество и християните били подложени на голям глад. Като чули за бедственото положение на братята в Христа, антиохийските християни се притекли на помощ, събрали помежду си средства и поръчали лично на Варнава и Павел, които по това време били в Антиохия, да ги доставят на християните в Йерусалим. Варнава и Павел пристигнали в Йерусалим и след като изпълнили поръчението на антиохийските християни, се върнали в Антиохия и този път взели със себе си Марко. Оттогава Марко станал сътрудник на Варнава и Павел и понесъл върху себе си великия подвиг на апостолските трудове по благовестието на Христовата вяра сред иудеите и езичниците. Заедно с Павел и Варнава свети Марко участвал в тяхното първо апостолско пътешествие из Антиохия, като най-близък техен помощник в проповедта на Евангелието.Заедно с Павел и Варнава Марко отишъл в крайморския град Селевкия, откъдето отплавал за остров Кипър и го обходил от изток до запад, от Саламин до Пафа. Kогато пристигнали в град Пергий, Марко напуснал апостолите Павел и Варнава и се върнал в Йерусалим, в дома на майка си. След като пристигнал в Йерусалим, Марко се присъединил към апостол Петър и не след дълго заедно с него се отправил на апостолско пътешествие за проповед на Евангелието в Рим.Свети апостол Петър със своята проповед и чудеса, при съдействието на свети Марко, още повече разпространил и утвърдил Христовата църква в Рим, като обърнал към Христа множество хора и от иудеите, и от езичниците. Слушайки светите слова на Евангелската проповед от устата на апостолите и възпламенени от вярата в Господ Иисус Христос, римските християни не се задоволили само с устната проповед на Апостолите за Иисуса Христа, а пожелали да имат за себе си и писмен паметник на устно преподаденото им учение. Те се обърнали към спътника на апостол Петър свети Марко и с молба изпросили от него да запише всички свети слова, които заедно с Петър им бил казал за Христа Господа, и да им остави това свето писание като паметник. Марко изпълнил благото желание на римските християни и написал за тях свое Евангелие, в което, излагайки събитията от живота на Господ Иисус Христос по време на Неговото пребиваване на земята, записал с точност, доколкото бил запомнил, това, на което учел и което вършел Господ, като старателно внимавал да не пропусне нещо от чутото или да не го преиначи. Марко предал написаното на апостол Петър, за да го прегледа, и свети Петър със своето свидетелство потвърдил истинността на написаното от Марко Евангелие и го одобрил за четене в църквите. Затова Евангелието на Марко било прието от всички църкви без никакво противоречие, като писание апостолско, боговдъхновено.След като се потрудил в Рим, свети Марко, по нареждане на апостол Петър, се отправил да проповядва Евангелието в град Аквилея, разположен на северния бряг на Адриатическо море. В този богат град, наречен втори Рим, Марко основал църква; при това, проповядвайки Евангелието, посетил и други места по брега на Адриатическо море, като навсякъде устройвал Божии църкви. След това свети Марко по разпореждане на апостол Петър се отправил за проповед на Евангелието в Египет.Kогато Марко, пръв от апостолите, пристигнал в Египет и започнал да проповядва Евангелието, известявайки на хората, че са освободени от дявола, още в началото на неговата проповед голямо множество мъже и жени повярвали в Христа. В самата Александрия, главния град на Египет, свети Марко основал църква и станал първият неин епископ.Тук свети Марко много се потрудил в подвига на просвещаването с Христовата вяра както на иудеите, така и на езичниците, които дотогава били в мрака на идолослужението. После свети Марко благоустроил в Александрия и съседните й градове църкви, ръкоположил за тях епископи и други клирици и напуснал Египетската страна. Накъде се е отправил оттук и дали е присъствал на апостолския събор, е неизвестно. Но когато апостол Павел, преди да тръгне на второто си апостолско пътешествие, заедно с Варнава бил в Антиохия, според свидетелството на книга \"Деяния Апостолски\", свети Марко се среща с тях и оттук заедно с чичо си Варнава се отправя към неговата родина Кипър. Марко се потрудил известно време заедно с Варнава в подвига на Христовото благовестие и за втори път поел към Египет, където по това време, или малко по-късно, пристигнал и апостол Петър. Като благовестели в различните части на Египет и съграждали в тях църкви, по онова време апостолите положили и основите на Христовата Църква в египетския град Вавилон, откъдето Петър пише своето първо съборно послание към малоазийските християни. В Египет свети Марко останал до осмата година от царуването на Нерон.По-късно в Рим свети Марко отново се събрал с апостол Павел и бил в числото на неговите сътрудници.Тук свети Марко става свидетел на мъченическата смърт за Христа на двамата свои учители, великите първовърховни Христови апостоли Петър и Павел, които по едно и също време пострадали за Христа в Рим; Павел, понеже имал правата на римски гражданин, бил посечен с меч, а Петър - разпънат на кръст.След кончината на великите си учители свети евангелист Марко отново се отправил към Египет, за да благоустрои основаната от него църква. Той много се потрудил в проповедта на христовата вяра в самата Александрия. Александрия, столицата на Египет, била центърът на гръцката образованост. Тук се намирало знаменитото книгохранилище, тук процъфтявала езическата наука; заради това отвсякъде се стичали хора, така че градът бил препълнен с учени, философи, ритори и стихотворци. Дори големият брой иудеи, които живеели в Александрия, се увличали от езическата ученост. За да утвърди Христовата вяра и с цел да противодейства на учените езичници и иудеи, свети Марко положил в Александрия основите на огласителното училище. Впоследствие то станало център за християнско просвещение и се прославило с това, че от него излезли знаменити учители на Църквата, като Пантен, Климент и някои от отците на Църквата, като: Дионисий Александрийски, Григорий Чудотворец и други.Благоустроявайки александрийската църква, свети евангелист Марко в грижите си за проповедта на Христовото учение не лишавал от вниманието и усърдието си жителите и на другите градове и местности на Египет, но като крепък и доблестен подвижник, воден от Божия Дух, с цялото си усърдие и ревност навсякъде бързал да проповядва Христовото учение. Той посетил много от вътрешните страни на Африка, бил в Ливия, Марморика, Киренайка и Пентапол. Тези страни тънели в мрака на езическото идолослужение. Навсякъде по градове и селища, и кръстопътища имало съградени капища с поставени в тях идоли, където се правели влъхвувания, гадателства и магьосничества. Обхождайки тези градове и селища с проповедта на Евангелието, свети Марко просвещавал сърцата на хората, от тъмата и мрака на идолослужението, със светлината на Божественото учение, като същевременно правел сред тях големи чудеса. С една дума на Божествената благодат изцелявал болни, очиствал прокажени, изгонвал нечисти и зли духове. И проповедта му, съпроводена от велики и дивни чудеса, имала огромен успех. Срутвали се капища, падали и се трошели идолите, хората се очиствали и просвещавали, кръщавайки се в името на Отца и Сина и Светия Дух.Навсякъде край евангелист Марко се съграждали Божии църкви и Христовата Църква в египетските страни процъфтявала. От въздействието на светите слова в проповедите на евангелист Марко и под влиянието на високата чистота и святост на неговия добродетелен живот, египетските християни, при действието и на Божествената благодат, в подвизите си за достигане на спасение проявявали такава чистота и висота на съвършенството, че техният живот, преизпълнен със светостта на християнските добродетели, предизвиквал голямо учудване и похвала дори сред езичниците и невярващите иудеи.Такава благоуханна Христова градина насадил и отгледал с най-различните си трудове свети евангелист Марко в египетските страни; той е първият епископ със светителски престол в Александрия, където и претърпява страдалчески край, и става първият мъченик на александрийската църква.Когато наближавал пресветлият празник на Пасхата свети Марко бил в Александрия. И ето че на 24 април, в деня на светлото Христово Възкресение, с който тази година съвпадал езическият празник в чест на Серапис, езичниците намерили случай да заловят свети Марко. Светият евангелист в този ден извършвал Божествена служба. Нечестивите езичници видели в това удобен случай и както се били събрали по случай своя празник на голяма тълпа, внезапно нападнали църквата. Хванали свети Марко, завързали го с въжета, повлекли го по улиците и покрайнините на града и закрещели:- Да отведем този вол където му е мястото, сиреч в неговия обор!А свети Марко, претърпявайки мъченията, благодарял на Господа, като казвал:- Благодаря Ти, Господи Иисусе Христе, че ме удостои да претърпя тези страдания за Твоето име.Влачели светеца по земя, постлана с остри камъни, и тялото му, разкъсвано от камъните, се покрило с рани; кръвта, която изобилно изтичала от тях, обагрила целия път. Нечестивите езичници хвърлили изтерзания по този начин светец в тъмницата, а самите те с настъпването на вечерта се събрали да се съветват на каква смърт да го предадат. В полунощ на апостола мъченик се явил ангел Господен и го подкрепил в подвига на мъченичеството му, като му известил за небесното блаженство, което му предстои; после му се явил и Самият Господ Иисус Христос, като го утешил с явяването си. На следното утро неистова тълпа езичници извлекли апостола от тъмницата и го повлекли из улиците на града. Светецът не издържал на тези мъки и скоро починал, като благодарел на Бога, молейки Му се така:- В Твоите ръце, Господи, предавам духа си! Неутолимата злоба на езичниците не се задоволила със смъртта на апостола: те решили да изгорят и тялото му. Огънят вече бил разпален, когато изведнъж внезапен мрак, страшен гръм, земетресение, дъжд и град разпръснали тълпата на нечестивците, а дъждът угасил огъня. Благочестивите християни с благоговение взели тялото на светеца и го погребали в каменната гробница в мястото на своите молитвени събрания.Над мощите на свети Марко през 310 година била построена църква, и те останали в Александрия до IX век. През първата половина на този век, когато владичеството на арабите мохамедани и ереста на монофизитите съвсем отслабили православието в Египет, мощите на светия Евангелист били пренесени във Венеция, близо до която (в Аквилея) той се подвизавал известно време, проповядвайки Евангелието: там те почиват и досега във великолепен храм, посветен на неговото име. Тук се пази и най-древният ръкопис на Евангелието от Марко, написан на тънък египетски папирус, според преданието, от самия Евангелист.Последната седмица от земния живот на Господ Иисус Христос се нарича \"Велика\" или \"Страстна седмица\", т.е. Седмица на страданията, прелюдия към вечния живот. Животът на Господа наближавал своя край. Възкресил в събота Лазаря, тържествено посрещнат, влязъл в Йерусалим на Цветница, Той доброволно вървял стъпка по стъпка към предначертаната Си неизбежност.Всеки ден от Страстната едмица е наречен велик и свят, и през всеки един от тях  Църквата възпоменава чрез специални богослужения пътя на Христос към Голгота, страданията и изкупителното Му дело на Кръста.През първите три дни на Страстната седмица Църквата припомня последното пребиваване на Господа в Йерусалим. В тези дни богослужението е твърде наситено: извършват се полунощница, утреня, часове с четене на Евангелието и Литургия на преждеосвещените Дарове. По време на часовете се изчитат четирите Евангелия до Евангелието по Йоана гл. 13, 30 стих. На места четенето им започва още от петата или шестата седмица на Великия пост.На Велики понеделник евангелистите ни разказват как Божият син влязъл в Йерусалимския храм и го намерил пълен пълен с търговци. Обхванат от свещен гняв, Той прекатурил масите им, а тях самите изгонил, защото храмът е дом за молитва, а не тържище. (Мат. 21:12-13, Марк 11:15-19; Лук.19:45-46).Във Велики понеделник Църквата прославя св. патриарх Йосиф - син на св. патриарх Яков и предобраз на Иисус Христос. Йосиф бил продаден от своите братя на пътуващи за Египет търговци. Там, в чуждата нему страна, той преминал през множество страдания, но фараонът го направил втори по власт и положение в цялото царство (Бит 41:38-46). Подобно на Йосиф Господ Иисус Христос бил предаден от евреите на езичниците, бил измъчван и страдал заради човешките грехове.Църквата ни предлага да размислим също над образа на безплодната смокиня (смоковница), която изсъхнала след като била прокълната от Господ (Марк 11:12-14, 20-26, Мат. 21:18-22). ''Всяко дърво, което не дава добър плод, бива отсичано и хвърлено в огън'' (Мат. 3:10).Така и ние ще бъдем осъдени, ако не живеем в молитвено общение с Бога, не се стремим да се усъвършенствуваме във вярата, не се изпълваме с добродетели,  и не принасяме духовни плодове.", "date": "2018.04.25", "title": "Св. ап. и ев. Марк. Св. Македоний"}
{"url": "http://www.cross.bg/kladenetz-neften-dyshi-1573321.html", "text": "/КРОСС/ Засегнат е и жилищен район, където са изгорели най-малко три къщи.Според индонезийската агенция за извънредни ситуации пожарът може да е причинен от незаконен опит за пробиване на тръбопровод.Пожарникари и спасители са на мястото и се борят с последствията от инцидента. ", "date": "2018.04.25", "title": "Най-малко 10 души загинаха при пожар в нефтен кладенец в Индонезия"}
{"url": "http://www.cross.bg/norki-hishtnitzi-zhivotni-1573347.html", "text": "/КРОСС/ Жельо Иванов от Маджерито гледа 7-8 овце, няколко агнета и кокошки. Отскоро стопанството му е намаляло с три агнета.Дребните хищници нападали нощем, когато животните са легнали, обяснява стопанинът. Не закачали овцете, защото били по-големи. Но налитали на малките агънца. Прегризвали кръвоносен съд и така животното  умирало. Норките нападнали и роденото по Великден конче, Херкулес и го нахапали по краката.92-годишният дядо Петър вини норките за загубата на кокошките, които отглеждал. Първата атака била преди два месеца. „Десет бяха, шест удушиха тогава, четири останаха и сега и четирите отидоха”, каза той.Местните изключват зад набезите над домашните им животни да стоят други видове дребни хищници -като порове или или невестулки, например.Нито един от потърпевшите стопани не е търсил представител на институциите или на фермата за норки, за обезщетение.Освен от набезите на успелите да избягат от фермата дребни хищници, местните се оплакват и от миризмата.От Инициативния комитет за забрана на фермите за ценни кожи в България казват, че сигналите за умъртвени домашни животни от норки, не са единични. Петя Алтемирска коментира, че в рамките на две -три години непрекъснато има сигнали.От Комитета събират подписка за законови промени, които да приеме Народното събрание. От фермата за норки заявиха, че ще се въздържат от коментар. С мотива, че не желаят да внасят допълнително напрежение.От коментар по темата се въздържаха и от Националната асоциация на норковъдите в България.", "date": "2018.04.25", "title": "Домашни животни стават жертва на норки, отглеждани във ферма в Старозагорско"}
{"url": "http://www.cross.bg/bankomat-leva-hilyadi-1573352.html", "text": "/КРОСС/ Банкоматът не е разбит, а е отворен с техническо средство. Случаят се разследва.", "date": "2018.04.25", "title": "Задигнаха 100 хиляди лева от банкомат в Плевен"}
{"url": "http://www.cross.bg/somovit-putya-pristanishte-1573350.html", "text": "/КРОСС/ Трети ден не се пропускат моторни превозни средства към пристанище Сомовит във времето от 10.00 до 18.00 часа. Днес протестът се разширява.\"Сменяме местонахождението му. Вече разделяме протеста на две групи и няма да се допускат автомобили в населените места. Спираме движението между селата Милковица и Сомовит.Затваряме цялото трасе Милковица - Долни Вит - Сомовит. До този момент не сме получавали нищо официално и никой не ни е търсил. Продължаваме протеста от 10.00 до 18.00 часа вечерта, за неограничен период от време, всеки делничен ден, без събота и неделя.Докато не дойдат машини и започнат ремонта, ние няма да спрем\", каза Адриан Аорелов от Граждански инициативен комитет.", "date": "2018.04.25", "title": "Протестиращи отново блокираха пътя до пристанище Сомовит"}
{"url": "http://www.cross.bg/kokinov-dymite-taskova-1573341.html", "text": "/КРОСС/ В предаването „Тази сутрин” по bTV Кокинов заяви, че Таскова изразява безкрайно съжаление за случилото се. По думите му тя не е изпускала волана на автомобила си при инцидента. „Смятам, че вероятно и тя по някакъв начин е закачила автобуса, но и водачът на автобуса инстинктивно е реагирал и е навил волана надясно. Така че може би в хода на разследването ще се окаже, че е налице едно независимо съпричиняване”, коментира Кокинов.„Аз лично случайно минавах покрай катастрофата същия ден няколко часа по-късно. Забелязах, че автобусът е паднал надясно с извити надясно гуми”, изтъкна той.Адвокатът отбеляза, че състоянието на шофьорката все още не е много добро. „Като всяко едно нормално човешко същество, като всяка една млада жена и всеки един шофьор тя не е искала това да се случи, но то се е случило и не може това да не се отрази върху съзнанието на един нормален човек, че е станал участник в инцидент, в който са загинали шестима души и са ранени над 20”, посочи той.По думите на Кокинов майката и бащата на младата жена са честни и почтени трудови хора, вече пенсионери. Самата Цвета работи в сферата на туризма – лятото в Гърция, а зимата – в планинските курорти. „Родителите ѝ изтеглиха спестяванията си и заплатиха паричната гаранция и тя беше освободена”, заяви защитникът.  ", "date": "2018.04.25", "title": "Николай Кокинов: Давам 12 месеца на делото за автобусната катастрофа на „Тракия”"}
