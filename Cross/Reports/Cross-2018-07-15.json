{"url": "http://www.cross.bg/frantziya-minyta-vkara-1579206.html", "text": "/КРОСС/ Франция триумфира на московския стадион \"Лужники\"на финала на Световното първенство по футбол. Те победиха Хърватия с 4:2. Така \"петлите\" станаха световен шампион за втори път след 20 години.Марио Манджукич имаше невероятния малшанс да си отбележи автогол в 18-ата минута. Иван Перишич вкара изравнителен гол за Хърватия в 28-та минута. В 38-ата минута момчетата на Дидие Дешан отново поведоха след дузпа, реализирана от Антоан Гризман. Бялата точка бе посочена след намесата на ВАР.  В 59-та минута Погба затвърди преднината на Франция, като вкара за 3:1. Мбапе вкара в 65-та минута четвъртия гол за Франция. В 69-та Манджукич вкара втория гол за Хърватия.Междувременно, във  Франция и Хърватия феновете се приготвиха отрано за финалите. Милиони  хора очакваха с нетърпение победата на отбора си. За хърватите мачът  беше не само възможност да станат световни шампиони, но и реванш за  загубата им от Франция на Мондиала през 1998-ма година. Главен съдия бе  аржентинецът Нестор Питана.", "date": "2018.07.15", "title": "Франция - световен шампион за втори път след 20 години!"}
{"url": "http://www.cross.bg/hilyadi-hurvati-atakyvat-ryskata-stolitza-za-istoricheskiya-mach-1579199.html", "text": "КРОСС Хърватските власти издадоха 4600 паспорта по бързата процедура, за да могат феновете на националния отбор да присъстват на финала на световното първенство в Москва. Един от тях е на майката на нападателя Анте Ребич. Местните медии твърдят, че властите са предприели тези действия именно в помощ на феновете. Те пък тръгнаха с автомобили, десет чартъра и влакове от съседна Словения. Най-големият мач в историята на Хърватия създаде истинска лудост в страната. Поне 50 хиляди души ще бъдат на площад \"Йелачич\" в центъра на Загреб.", "date": "2018.07.15", "title": "Хиляди хървати атакуват руската столица за историческия мач"}
{"url": "http://www.cross.bg/aktziya-spasitelna-slyzhba-1579181.html", "text": "/КРОСС/ Мъж е загинал в ниските части на планините около София, съобщиха от Планинската спасителна служба (ПСС).Имало е и акция за изгубен човек в района на „Щъркелово гнездо\", но той е открит.При друга акция в село Червен, Пловдив две жени са се изгубили, но по-късно са били намерени, отново след намеса на ПСС. ", "date": "2018.07.15", "title": "Планинар загина, Планинската спасителна служба издирва още трима"}
{"url": "http://www.cross.bg/sofiiiska-chasa-voda-1579201.html", "text": "/КРОСС/ На 16 юли 2018 г. (понеделник), във връзка с подмяна на уличен водопровод  на ул. „Съединение\" с. Лозен, се налага спиране на водоподаването от 09:00 до 21:00 часа на клиентите на „Софийска вода\", живеещи в района на:с. Долни ЛозенПри продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Иван Пешев\" ъгъла с ул. „Съединение\".На 16 юли 2018 г. (понеделник), във връзка с изграждане на сградно водопроводно отклонение  на ул. „Народен певец\" жк. „Бъкстон\", се налага спиране на водоподаването от 10:00 до 18:00 часа на клиентите на „Софийска вода\", живеещи в района на:ул. „Народен певец\",по ул. „Кота 1050\" от ул. „Преки път\" до ул. „Иван Сусанин\" При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Народен певец \" ъгъла с ул. „Знаме на мира\".На 16 юли 2018 г. (понеделник), във връзка с изграждане на сградно водопроводно отклонение  на ул. „Бадемова гора\" жк. „Стрелбище\", се налага спиране на водоподаването от 10:00 до 17:00 часа на клиентите на „Софийска вода\", живеещи в района на:по ул. „Бадемова гора\" от бул. „Гоце Делчев\" до ул. „Нишава\" При продължителност на строително-ремонтните дейности над 12 часа „Софийска вода\" ще осигури алтернативно водоснабдяване с водоноска на адрес: ул. „Бадемова гора \" ъгъла с ул. „Костина\".", "date": "2018.07.15", "title": "Безводие в понеделник в някои части на София заради ремонти"}
{"url": "http://www.cross.bg/trump-pytin-neshto-1579205.html", "text": "/КРОСС/ Президентът на САЩ Доналд Тръмп заяви пред телевизия Си Би Ес, че не очаква негативни последици от срещата си с руския лидер Владимир Путин, насрочена за утре в Хелзинки, предаде ТАСС.„Според мен срещите са нещо продуктивно. Вярвам, че са полезни срещите с Русия, Китай, Северна Корея. Нищо лошо няма да излезе от това, а може да излезе и нещо хубаво\", цитира телевизията част от интервюто с Тръмп на своя сайт.При  все това американският лидер добавя, че \"няма големи очаквания\" за резултата от срещата с Путин.„Не мога да кажа какво ще стане, но мога да разкажа за какво ще питам. Ще видим какво ще излезе от тази работа\", допълва Тръмп.US президентът заяви, че ще постави въпроса за 12-те руски граждани, обвинени в петък за хакване на кампанията на Демократическата партия за изборите в САЩ през 2016 г. Според обвиненията те работели за руското военно разузнаване.Москва отрича те да са работели за разузнаването, както и като цяло, че се е намесила в изборната кампания.Запитан дали ще поиска от Путин да изпрати 12-те в САЩ, Тръмп каза, че „може и да го направи\". „Не съм мислил за това. Но със сигурност ще попитам\".  Той обаче отново повтори, че става дума за нещо, направено по време на администрацията на предшественика му Барак Обама.В неделя бе излъчено само част от интервюто с Тръмп, пълното ще бъде излъчено в понеделник, посочва АФП.Двамата президенти преговаряха за пръв път на 7 юли 2017 г. в кулоарите на Г-20 в Хамбург. През ноември същата година Путин и Тръмп разговаряха по време на форума на АТИС във Виетнам и одобриха съвместно изявление във връзка със Сирия.Откакто американският лидер встъпи в длъжност преди година и половина, двамата с руския държавен глава са провели и няколко разговора по телефона, припомня ТАСС. ", "date": "2018.07.15", "title": "Тръмп нямал големи очаквания за срещата с Путин"}
{"url": "http://www.cross.bg/znak-oznachava-sili-1579187.html", "text": "/КРОСС/ Днес е 4 лунен ден (започва в 08:38ч на 15 юли и продължава до 09:53ч на 16 юли) Счита се, че днешният лунен ден е свързан с небето. Днес Висшите сили говорят чрез знаците на небесата и по тях ще можете да определите дали държите правилен курс или не. Трябва да умеете да ги разчитате и да откриете посланието за вас. Например видите паднала ябълка - символ на потенциала, здравето и жизнените сили. Може да означава също, че ви предупреждава за някаква съблазън на пътя ви, както е станало с Ева в рая. Може да видите червей - това означава скрита подготвителна работа, невидима на повърхността, но тя трябва да се свърши, за да се подготви почвата за осъществяване на вашето начинание. Ако разсипете сол, това също е знак. Тя е символ на сила, стабилност, на мъдрост и издръжливост. Солта служи за изчистване на негативните енергии и този знак може да ви подсказва, че трябва да очистите нещо важно в живота си. Или пък да търсите \"солта\" на всяка ситуация. Това са дребните детайли, скрити под повърхността. Ако покрай вас прелети пеперуда. Това може да е знак от вашия Ангел- Хранител, че е до вас и ви пази. Може още да е знак за ново начало. Време е за вашето възраждане, както пеперудата търпи трансформация, излиза от пашкула и се озовава в нова реалност. Също така е знак за радост блаженство. Паяжина - Заплели сте се в собствената си паяжина и не можете да се измъкнете от там, но щом Вселената ви дава знак, значи е моментът да го направите. Откажете се от опитите си да овладеете някого, защото всичко може да завърши плачевно за вас. Ако това не е така, може да означава че някой друг се опитва да ви оплете в паяжината си и да ви управлява. Така че бъдете предпазливи. ", "date": "2018.07.15", "title": "Висшите сили ни дават знаци днес, бъдете предпазливи"}
{"url": "http://www.cross.bg/frantziya-rysiya-hurvatiya-1579189.html", "text": "/КРОСС/ Тази вечер е финалът на световното първенство по футбол между отборите на Франция и Хърватия. Мачът започва точно в 18:00 ч. и ще бъде предаван на живо по БНТ1 и БНТ HD.Празнична еуфория е завладяла Франция и Хърватия. Президентите на двете държави заминават за Русия, за да подкрепят националните си отбори.С внушителна заря завършиха тържествата в Париж за Националния празник. Днес французите се готвят за футболен триумф. Със засилени мерки за сигурност и с огромен оптимизъм Франция очаква мача довечера.110 хиляди полицаи са мобилизирани да следят за реда през почивните дни. От съображения за сигурност Айфеловата кула днес е затворена. А на Марсово поле е изградена огромна фен зона, която може да събере около 90 000 души.Френският президент Емануел Макрон заминава за Русия, за да гледа финалния мач. Преди състезанието той ще се срещне с руския президент, за да обсъдят обстановката в Сирия, Украйна и Иран, както и срещата на НАТО, която се проведе преди дни в Брюксел.Благодарствените думи за „сърдечния прием\" на Русия произнесе на руски хърватската президентка, която вече отпътува на Москва.Футболна еуофирия, смесена с огромни дози патриотизъм цари в Хърватия.Хърватският тим вече пренаписа футболната история на страната си. Какъвто и да е резултата довечера, отборът вече донесе на феновете си незабравими емоции през изминалия месец. ", "date": "2018.07.15", "title": "Празнична еуфория във Франция и Хърватия преди финала на Мондиал 2018 "}
{"url": "http://www.cross.bg/britni-kontzert-vreme-1579190.html", "text": "/КРОСС/ На концерт в Оксон Хил, Мерил, американската певица Бритни Спиърс въобще не се смути от това, което й се случи по време на изпълнение на \"Do Somethin\" . Записите от речта й бяха публикувани в социалните мрежи от очевидци. Както бе отбелязано, Бритни изобщо не се е смутила от заголената си гръд и до края на песента танцувала на сцената, без да намести сутиена си.", "date": "2018.07.15", "title": "Бритни Спиърс отново разголи гръд по време на концерт"}
{"url": "http://www.cross.bg/ninova-korneliya-zhivotni-1579191.html", "text": "/КРОСС/ Лидерът на БСП Корнелия Нинова обяви, че ще изпрати сигнал до прокуратурата във връзка с хилядите умъртвени животни от Ямболско. Причината - евтаназирани са преди да е доказано, че са болни.Това Нинова направи от село Шарково, където днес се срещна с местните хора.БАБХ не работела добре със собствениците на умъртвените животни\"Жителите на с. Шаркото направиха жива верига пред полицаите и ветеринарите. Поисках официално документи, на база на които се избиват животни. Беше ми връчена заповед RD11-1245. В нея пише, че решението за изпълнение на комисията е от 4.07.2018, а протоколът за лабораторните резултати е от 9.07.2018 г.\"Това каза Корнелия Нинова, цитирана от пресцентъра на БСП.Зоват президента да наложи вето на лова на дива свиня\"Разговарях с главния прокурор Сотир Цацаров. Помолих МВР да оттеглят полицаите, за да не се стига до сблъсъци. Пускаме спешно жалба до Прокуратурата, с която искаме спиране на заповедта за избиване на животните. Тук съм с народните представители от региона и няма да си тръгнем, докато не се изясни истината\", каза още тя.", "date": "2018.07.15", "title": "Корнелия Нинова праща сигнал до прокуратурата за умъртвените животни"}
{"url": "http://www.cross.bg/homo-hipoteza-sapiens-1579192.html", "text": "/КРОСС/ Учени от Оксфордския университет в Англия и Института за история на човека \"Макс Планк\" в Германия заключиха, че Хомо сапиенс еволюирал едновременно от няколко групи архаични хора в Африка, съобщи Лента.ру. Макар повечето антрополози да са мнение, че люлката на човечеството е била Африка, има разногласия как човекът е еволюирал на Черния континент. Най-популярната хипотеза гласи, че съвременните хора произлезли от една популация Хомо еректус. Но в съответствие с хипотезата за африканския мултирегионализъм архаичните предци на човека в разстояние на хилядолетия били разделени от гори и пустини. Това станало причина за голямо разнообразие на популациите древни хора. С годините настъпило смесване на популациите и това довело до появата на Хомо сапиенс.По думите на авторите на изследването, втората хипотеза потвърждава, че откритите в Африка каменни сечива и други артефакти сформират обособена група в зависимост от възрастта им и местата, където са намерени. Това свидетелства, че еволюцията на човека настъпила в различни периоди в отделни региони на континента. Аналогична е картината сред вкаменелостите. Съвременни черти се появили в различни групи и това потвърждава, че Хомо сапиенс се появил благодарение на взаимодействието между относително изолирани популации архаични хора. Генетичното разнообразие в древността било толкова голямо, че едва ли е могло да се поддържа от една-единствена популация.В съответствие с африканската хипотеза първите хора, които от анатомична гледна точка са сходни с днешните представители на Хомо сапиенс, се появили в Африка. Там се появили и разновидности на Хомо сапиенс, включително пигмеи и бушмени.Според алтернативната хипотеза, всички човешки раси еволюирали от отделни групи Хомо еректус, които живеели в Евразия. Тази хипотеза обаче е оборена от палеонтоложки и палеогенетични данни. ", "date": "2018.07.15", "title": "Учени опровергаха популярна хипотеза за произхода на човека"}
{"url": "http://www.cross.bg/zhivotni-zhivotno-leva-1579193.html", "text": "/КРОСС/ Има готовност още утре да започне изплащането на обезщетения за стопаните на умъртвени животни от странджански села заради чумата по дребните преживни животни. Това увери в предаването \"Неделя 150\" министърът на земеделието Румен Порожанов. По думите му, изплащането може да започне независимо че решението на Министерския съвет ще излезе в сряда, тъй като протоколите за селата Воден и Кости вече са обработени по старите ставки, очаква се тази седмица да бъдат гласувани и нови такива, съобщи той:\"Няколко са обезщетенията. Първото е на единица животно, което е евтаназирано, по методиката, която е нормативна. Ние направихме изчисленията - около 150 лева на овца. В момента сме се събрали в министерството с моите заместници, с екипите. Ще направим отново изчисления и ще искам санкции от Министерски съвет в сряда тази сума за единица животно - за овца и за коза, да бъде 190 лева. Успоредно с това ще има компенсиране с деминимис на всяко едно животно, ще има компенсиране за пропуснати ползи на наличните животни, които не са евтаназирани в тези седем общини, защото те имат възбрана за реализация на продукцията си и двуседмична възбрана за излизане от оборите, тъй като те трябва да бъдат хранени на място. Ще актуализираме - там очаквам между 35 и 40 лева на животно да коригираме оценката си за подпомагане. Нашата цел е да има абсолютно адекватно и рационално подпомагане. Истината е, че обвързаното производство също ще бъде платено. Това е една голяма субсидия на база на форсмажорните протоколи, които има за евтаназия на тези стада.\"Огнищата на чума по дребните преживни животни предизвикаха умъртвяването на хиляди животни. Радикалните мерки доведоха до масово недоволство и протести на местните животновъди. Тази зараза влиза за първи път в рамките на Европейския съюз, заради което комисия от еврочиновници ще направи инспекция в страната ни през следващата седмица. „Не се доказваме на никого. Такива са практиките в борбата с болестта. След като има огнища, след като има положителни проби, такива са правилата за биосигурност\", подчерта земеделският министър.Над 6 хиляди са взетите проби. До момента са евтаназирани по хуманен начин в първите две огнища малко над 1 900 животни, а в други три населени места - между 1 900 и 2 000 животни, поясни Румен Порожанов. Той каза още, че животновъди от други части на страната са изразили готовност да подпомогнат засегнатите стопани след справянето със заразата:\"Животновъдите от останалата част, други асоциации, вече изразиха готовност. Независимо от обезщетенията, които държавата ще направи, те, когато падне карантината за гледане на животни, да им предоставят безплатно от цялата страна животни, така че те да могат постепенно да въстановяват стадата си.\" ", "date": "2018.07.15", "title": "Румен Порожанов: Обезщетението за умъртвено животно може да достигне 190 лева"}
{"url": "http://www.cross.bg/zhivotni-zhivotnite-probi-1579196.html", "text": "/КРОСС/ Евтаназирането на животни в ямболското село Шарково временно е спряно. Жива верига пази последното стадо в селото, което не е умъртвено, съобщи БНР.Протестиращите не допускат ветеринарите и изчакват отмяна на заповедта на изпълителния директор на Българската агенция за безопасност на храните (БАБХ) Дамян Илиев за умъртвяването на животните. Сред протестиращите е и лидерът на БСП Корнелия Нинова.Междувременно от БАБХ обявиха, че извънредната пресконференция ще е днес в 15:00 ч.Стопаните твърдят че животните са здрави и нямат положителни проби в стадата.Според изискванията обаче всички животни трябва да бъдат унищожени, обясни съветникът на министъра д-р Янко Иванов.\"Всички болни, контактни и животни, за които има опасност да са били в досег с вируса, подлежат на унищожаване, защото те в един или друг момент могат да заразят други животни, така ще се проточи\", заяви той пред БНР.Не е ясно кога ситуацията ще се успокои. В селото остава да бъдат умъртвени още около 300 животни.Досега бяха евтаназирани над 3 хиляди овце и кози.След Воден, Крайново и Странджа, ямболското Шарково е четвъртото село, в което се провежда евтаназия заради положителни проби на заболяването чума, потвърдени във френска референтна лаборатория.Собствениците на животните, подкрепяни от различни организации, бяха блокирали пътя към населеното място и организират по-късно днес протест пред президентството в столицата.Министърът на земеделието Румен Порожанов обеща от понеделник да се изплащат компенсации в размер на повече от 200 лв. на животно. Министърът се ангажира, че ако има стопани, които не искат да получат средства като компенсация за евтаназираните животни, ще им бъдат осигурени идентични животни, които да отглеждат след като бъдат изпълнени мерките за биосигурност в засегнатите общини.Животновъдите обаче са притеснени, че поминъкът им е обречен, тъй като са в рисков район. ", "date": "2018.07.15", "title": "Евтаназията в Ямболско временно е спряна"}
{"url": "http://www.cross.bg/gradysa-severozapaden-vyatur-1579195.html", "text": "/КРОСС/ През нощта ще бъде ясно със слаб северозападен вятър. В понеделник ще бъде слънчево. В следобедните часове над североизточните райони ще има временни увеличения на облачността и на отделни места там ще превали краткотраен дъжд. Ще духа до умерен северозападен вятър. Максималните температури ще са между 28 и 33 градуса, в София - 27-28 градуса. Атмосферното налягане ще бъде близко до средното за месеца. През деня ще се задържи почти без промяна.Над планините също ще бъде предимно слънчево. След обяд ще има купести облаци, но само на отделни места ще превали. Ще духа умерен до силен северозападен вятър. Максималната температура на височина 1200 м ще е около 22 градуса, на 2000 м - около 14 градуса.По Черноморието ще бъде предимно слънчево. След обяд над северното крайбрежие ще има временни увеличения на облачността, но само на отделни места там ще превали краткотрайно. Ще духа до умерен северозападен вятър. Максимални температури на въздуха 28-32 градуса. Температурата на морската вода е 25-26 градуса. Вълнението на морето ще бъде 1-2 бала.Във вторник и сряда въздушната маса отново ще стане неустойчива. Преди обяд ще бъде предимно слънчево, след обяд и преди полунощ ще се развива купеста и купесто-дъждовна облачност. На много места из страната ще има краткотрайни валежи и гръмотевични бури. В планинските райони има условия за значителни валежи. Възможни са градушки. В средата на седмицата ще бъде и ветровитоТемпературите ще бъдат в по-широки граници, максималните ще са от 22-25 градуса в районите с валеж, до 30-33 градуса в районите с повече слънчеви часове. ", "date": "2018.07.15", "title": "Новата седмица започва със слънце, после отново дъжд "}
{"url": "http://www.cross.bg/tereza-premierka-trump-1579194.html", "text": "/КРОСС/ Доналд Тръмп казал на Тереза Мей да съди ЕС вместо да преговаря със съюза, заяви британската премиерка в интервю за Би Би Си.Президентът на САЩ каза в петък на съвместната пресконференция, че ѝ предложил път за разрешаване на проблемите около напускането на ЕС, но тя го сметнала за прекалено „брутален\".Запитана от Би Би Си за предложението, Мей отговори: „Той ми каза, че трябва да дам под съд ЕС - не да преговарям\".Британската премиерка отново защити принципите си за Брекзит и призова критиците да ги подкрепят. Тя посочи, че те ще позволят на Ес да сключва търговски сделки с други страни, да се сложи край на свободното движение на хора и на юрисдикцията на Европейския съд. ", "date": "2018.07.15", "title": "Тереза Мей: Тръмп ми каза да съдя ЕС "}
{"url": "http://www.cross.bg/telefon-veronika-signal-1579197.html", "text": "/КРОСС/ Нов случай със забавена реакция при позвъняване на спешния телефон 112 за пореден път повдига въпроса колко добре работи той. Пътувайки по Околовръстния път в София, Вероника Кънева става свидетел как бус, натоварен на кола на пътна помощ, пада върху платното. Започват опити да бъде подаден сигнал на телефон 112.„Оттам първоначално никой не вдигна, а след това при 6 - 7  позвънявания само се затваряше телефона. 33 минути опитвах да се свържа\", разказва жената.Връзката неколкократно прекъсвала, но сигналът е приет още при първото позвъняване, твърдят от спешния телефон.За  инцидента са постъпили сигнали, както от Вероника, така и от други свидетели.Вероника обаче твърди, че 30 минути по-късно, когато успяла да се свърже с оператор, са ѝ казали, че сигнал за инцидента няма.От дирекцията обясняват, че причината за подобни забавяния е огромният трафик от обаждания.От системата 112 напомнят, че гражданите трябва да изчакат на телефона до получаването на отговор. ", "date": "2018.07.15", "title": "Жена не може да се свърже половин час със 112"}
{"url": "http://www.cross.bg/pazara-narkotik-kazvat-1579178.html", "text": "/КРОСС/ Дрога с кодовото име „Амнезия\" залива пазара. За това предупреждават от МВР и обясняват, че тревата е обработена с химически вещества, още докато расте. Опиянението от наркотика е в пъти по-голямо, казват специалисти, цитирани от Нова телевизия. Най-опасна е така наречената „билка\", която е евтина, но никой не знае какво има в нея. Наскоро 14-годишно дете бе прието в болница в прединфарктно състояние след предозиране с опиата.При \"Амнезията\" има силно активно вещество - тетрахидроканабинол. Има сортове, които растат страшно бързо - от 35 до 55 дни. Криминалисти казват, че всеки, който пуши трева, е склонен да я продава. А най-уязвими са децата. Те дори стават дилъри, за да опитат от скъпата трева. Амфетамините са едни от най-евтините наркотици. Това е новата синтетика, позната като дизайнерска дрога. Най-масовият амфетамин, който полицията засича, е кристалът. Една доза се предлага от 10 до 30 лева. Най-евтиният от наркотиците е т.нар. „друсан чай\". Струва между 2 и 10 лева. Любим е за подрастващите. Има случаи на непълнолетни, приети в болница в прединфарктно състояние след употребата на въпросния наркотик. Познатият от 70-те години наркотик GHB, известен още като денс наркотик, силно набира скорост на пазара. На улицата го наричат „Джони\". Едно мусче от него стига на двама - трима души да се дрогират в бар. Това е 100% синтетика.", "date": "2018.07.15", "title": "Дизайнерска дрога \"Амнезия\" залива пазара"}
{"url": "http://www.cross.bg/bulgariya-green-elektro-1579177.html", "text": "/КРОСС/ „ЧЕЗ Електро България\" АД и 5kmrun.bg проведоха съвместно Run Green - бягане за възрастни и деца, организирано всяка събота в Южния парк в София от 5kmrun.bg.Run Green е първата от поредица инициативи, част от кампанията „Зареждаме Ви с енергия\", по време на която „ЧЕЗ Електро България\" АД ще организира и провежда събития, свързани с грижата за околната среда и енергийната ефективност. Целта на Run Green е да популяризира използването на електронната фактура, като удобен и сигурен, модерен начин за получаване на месечните сметки, който дава и възможност за личен принос към опазване на природната среда.По време на събитието бяха направени 121 нови регистрации за електронна фактура и смс-известяване. Всеки, регистрирал се за двете услуги, получи специален еко-подарък от „ЧЕЗ Електро България\" АД. Освен безспорните си екологични ползи, електронната фактура е изключително удобна за клиентите. По-бързата и сигурна доставка, постоянният достъп до архив на месечните сметки по всяко време, гарантираната сигурна защита на личните данни, спестяването на време и възможността за лесно и практично контролиране на разходите са предимства, които определят избора на клиентите за замяна на хартиената версия с модерния и екологичен, електронен вариант на фактура.Съвместното засаждане на секвоя от организатори и участници по време на Run Green постави символичното начало на акция на „ЧЕЗ Електро България\" АД и gorata.bg за залесяване на територии в паркове и населени места в Западна България. 366 дървета ще бъдат засадени през есента от доброволци - служители на ЧЕЗ и граждани. Броят на дърветата бе определен от броя на участниците в Run Green, между които и 48 деца.10 от участвалите в Run Green спечелиха ваучери по 100 лева, осигурени от „ЧЕЗ Електро България\" АД, за пазаруване в специализиран, спортен магазин. Всеки втори, пробягал разстоянието от 5 км спечели бъф, брандиран с логото на събитието. Всички деца, пробягали разстоянието от 2 км получиха подарък раничка.  Значителен брой участници се възползваха и от възможността да се снимат на специална фото-стена и да споделят снимката си публично във фейсбук с #We do Green. Следващата седмица един от тях ще бъде изненадан с награда от „ЧЕЗ Електро България\" АД.", "date": "2018.07.15", "title": "121 нови регистрации за електронни фактури по време на RUN GREEN"}
{"url": "http://www.cross.bg/vinetka-glosov-sistema-1579179.html", "text": "/КРОСС/ Всеки, който ползва пътищата на страната, трябва да има и своя принос към поддръжката им\". Това каза по Нова председателят на Управителния съвет на Агенция \"Пътна инфраструктура\" инж. Светослав Глосов. Експертът предполага, че уикенд винетката ще струва около 10 лева, но цената й трябва да бъде одобрена и от Европейската комисия. Преди два дни регионалният министър Николай Нанков лансира винетка за уикенда. Тя ще е валидна от 12.00 часа в петък до 23.59 в неделя и се предвижда с промени в Закона за движението по пътищата, подготвени от ГЕРБ. Нанков отбеляза, че тя трябва да бъде по-евтина от седмичната, която в момента е 15 лв. Инж. Глосов подчерта, че създаването на дневна винетка няма да се обсъжда и отбеляза, че подобен документ не се използва в нито една държава. \"От 1 януари догодина ще бъде въведена електронна винетка само за леките коли\", припомни шефът на АПИ. Той допълни, че предстои да бъде обособено ново звено към агенцията, което ще отговаря за контрола на тол системата и електронната система за винетки. \"Тол системата е справедлива система за таксуване. Тя ще засегне предимно тежкотоварните автомобили с тегло над 12 тона\", каза още инж. Глосов.", "date": "2018.07.15", "title": "Уикенд винетката ще струва около 10 лева"}
{"url": "http://www.cross.bg/kresna-putya-myasto-1579185.html", "text": "/КРОСС/ Зверска катастрофа между автомобил и цистерна  уби шофьора на леката кола и буквално затапи Кресна, образувайки  километрична тапа. Инцидентът се е случил към 11 часа на разклона на  пътя към Гърция за Стара Кресна. ", "date": "2018.07.15", "title": "Тежка катастрофа в Кресненското дефиле затапи пътя за Гърция"}
{"url": "http://www.cross.bg/trump-vtori-kandidatira-1579186.html", "text": "/КРОСС/ Американският президент Доналд Тръмп обяви, че планира да се кандидатира за втори мандат на изборите през 2020 година, предаде „Ройтерс\". „Изглежда, всички искат да го направя\", добави президентът на САЩ. Той не смята, че има представител на Демократическата партия, който може да го победи на изборите.Нарушавайки британския протокол, Тръмп разкри също, че е обсъдил Брекзит с британската кралица Елизабет II. „Тя заяви, че това е много - и е права - много сложен проблем.", "date": "2018.07.15", "title": "Тръмп ще се кандидатира за втори мандат"}
{"url": "http://www.cross.bg/tesla-kitaii-zadgranichen-1579180.html", "text": "/КРОСС/ Tesla ще ускори иновациите и разшири бизнес сферите в Китай, съобщиха от пекинския клон на американския автомобилопроизводител в четвъртък.Открит през октомври, първият задграничен център за иновации, изследвания и развитие на Tesla, базиран в Пекин, ще фокусира дейността си в сферите на софтуера, хардуера, локализацията, анализа наданни за Китай и азиатско-тихоокеанския регион, интелигентите превозни средства и др.Центърът разполага до момента с около 30 служители, като броят им се очаква да надвиши 100 до 2020 г.Китай е най-големият пазар за Tesla извън Щатите. „С таланта в Пекин, планираме да задълбочим сътрудничеството с градското правителство, изследователските институти, колежите и университетите.\",каза Жън Юсян, вицепрезидент на центъра и шеф за Азиатско-тихоокеанския регион.Tesla обяви и план за откриването на първия си задграничен завод в Шанхай, където планира да произвежда на година 500 хиляди електрически автомобила.", "date": "2018.07.15", "title": "Tesla разширява бизнеса си в Китай"}
{"url": "http://www.cross.bg/hemys-intzident-lenta-1579188.html", "text": "Мъж и 11-годишно момче са откарани в болница след тежък пътен инцидент на магистрала Хемус, съобщиха от МВР. Инцидентът е станал след тунела Витиня в посока София тази сутрин минути след 9.00 часа. По първоначални данни автомобил, с румънска регистрация, се е блъснал в мантинелата. От удара са пострадали шофьорът и 11-годишно момче, пътувало в колата. Те са откарани в столична болница.На място са екипи на пътна полиция, извършва се оглед, изясняват се причините за инцидента. Движението на моторни превозни средства се осъществява  в активна и аварийна лента по АМ Хемус, посока София, затворена за движение е  изпреварващата лента. ", "date": "2018.07.15", "title": "Тежък пътен инцидент на магистрала Хемус "}
{"url": "http://www.cross.bg/maslo-lavandylovo-frantziya-1579182.html", "text": "/КРОСС/ България държи първо място в света по добив на лавандулово масло, като годишно произвежда близо 200 тона. През последните години насажденията с етерично-маслената култура са достигнали 30 хиляди декара, според данните на производители от чирпанското село Средно градище. Днес там се провежда традиционния годишен празник на лавандулата. Наред с маслодайната роза в последните години тази култура придобива все по-голяма популярност сред земеделските производители, но се отглежда предимно в Добруджа и в землищата на Средногорието.Заради добрите си качествата родната лавандула е изместила по показатели дори Франция, разказва пред БНР един от големите производители на лавандулово масло в чирпанското село Средно градище Веселин Димов.\"Между другото, Франция, която е втория по големина производител, произвежда по 40-50 тона, т.е. ние правим 4 до 5 пъти повече лавандулово масло в света. Това е етерично-маслена култура, която се изнася главно за козметичната пормишленост, главно за Франция и голям дял за Съединените щати. Може би 99% от лавандулата се изнася като масло.\"Лавандулата е все по предпочитана за отглеждане в Чирпанския регион, а в село Средно градище се проведе и петото издание на Националния фестивал на лавандулата.", "date": "2018.07.15", "title": "България е световен лидер в производството на лавандулово масло"}
{"url": "http://www.cross.bg/prevrat-tyrtziya-opita-1579183.html", "text": "/КРОСС/ Днес се навършват две години от опита за преврат в Турция. По време на метежа близо 250 души бяха убити, а около 2200 ранени. По повод годишнината на \"Моста на мъчениците\" в Истанбул ще се проведе шествие с участието на турският президент Реджеп Ердоган.В петък говорителят на турския президент обяви, че извънредното положение, въведено в Турция след опита за преврат, няма да бъде удължавано след 18 юли вечерта.", "date": "2018.07.15", "title": "Навършват се две години от опита за преврат в Турция"}
{"url": "http://www.cross.bg/izpulniteli-myzika-kostyritza-1579184.html", "text": "/КРОСС/ Шестият фестивал на руската музика «Большой», организиран от знаменития режисьор Емир Костурица, се откри в Сърбия. Домакин на музикалното събитие е етно селото Мечавник, което се намира в Националния парк „Мокра гора\". Там е и родното място на Костурица. В концерта при откриването взеха участие световноизвестни изпълнители на класическа музика - цигуларят Неман Радулович и солисти на белградския Национален театър. В рамките на фестивала ще бъде проведен конкурс за млади пианисти, вокални изпълнители и изпълнители на струнни и духови инструменти, съобщава агенция ТАСС. В рамките на конкурсната програма ще се конкурират в своята виртуозност сръбски и руски музиканти. Златна, Сребърна и Бронзова матрьошка са наградите на Шестия руско-сръбски музикален фестивал с конкурсен характер.", "date": "2018.07.15", "title": "Костурица организира за шести път фестивал на руската музика в Сърбия"}
{"url": "http://www.cross.bg/imigranti-more-bregova-1579167.html", "text": "/КРОСС/ Испанската брегова охрана е спасила 340 имигранти в открито море, сред които 100 деца, съобщи Ройтерс.Спасени са хора от поне 12 лодки в Гибралтарския проток, като по-късно са откарани в Тарифа, Барбате, Алхесирас и Алмерия. Грижа за децата са поели активисти от Червения кръст.През последните месеци Испания стана предпочитана дестинация за африканските имигранти, след като Италия отказва да приеме спасени от бедстващи плавателни съдове в Средиземно море. Над 19 000 души са пристигнали в Испания само през последните 5 месеца. ", "date": "2018.07.15", "title": "Испанската брегова охрана спаси 340 имигранти, сред които 100 деца"}
{"url": "http://www.cross.bg/rysiya-pytin-blagodarya-1579168.html", "text": "КРОСС/ По време на гала концерт в Болшой театър руският президент Владимир Путин заяви, че световният шампионат по футбол не само е бил успешен, но и е разбил антируските митове и предубеждения:\"С нетърпение чакаме мача, който ще определи лидера на световния футбол. Но същевременно сме и тъжни, че грандиозният спортен празник, който ни подари толкова много позитивни емоции, ярки впечатления и нови приятели, е към своя край. Русия отговорно се подготвяше за шампионата и ние искрено се радваме, че той беше успешен и обедини милиони хора около футбола\".Путин каза още, че всички любители на футбола, които биха искали да останат в Русия по-дълго време, за да опознаят страната по-добре, ще получат на място удължаване на визите.От своя страна президентът на ФИФА Джани Инфантино благодари на руския президент за организацията:\"Това е лицето на Русия и това е лицето на Русия, което обичаме. На първо място - благодаря, на президента Путин, благодаря ви за вашата отдаденост, за вашата страст. Без вас всичко това нямаше да бъде възможно, сигурен съм. Ето защо - благодаря - поздравления, свършихме страхотна работа заедно\" - посочи президентът на световната футболна централа. ", "date": "2018.07.15", "title": "Путин: Световното разби антируските митове и предубеждения"}
{"url": "http://www.cross.bg/arbanasi-putyat-nachaloto-1579169.html", "text": "/КРОСС/ Ремонтните работи по пътя от Горна Оряховица до Арбанаси вървят по график и „Пътни строежи\" вече подготвя да асфалтира. Очакванята са, ако времето позволи и няма извънредни ситуации, пътят да е готов в началото на август. Фирмата призова пред ден живеещите в местността Под Арбанашко бърдо да карат бавно и внимателно, минавайки през ремонтния участък. Хората от къщите в този район имат пропуски и могат да преминават, но ако не се ограничи скоростта, пътят ще бъде изцяло затворен за движение, предупреди фирмата-изпълнител. Ремонтът започна в край на май тази година, след като през 2017 г. беше направена отсечката от Велико Търново до Арбанаси. За целия път бяха отпуснати 2,8 млн. лв. от Министерството на регионаното развитие и благоустройството.", "date": "2018.07.15", "title": "Отварят пътя през Арбанаси в началото на август"}
{"url": "http://www.cross.bg/final-sreshtata-hurvatiya-1579170.html", "text": "/КРОСС/ Днес от 18:00 часа ще се проведе големият финал на Мондиал 2018! В спор за най-важния футболен трофей ще спорят отборите на Франция и Хърватия.Арена на срещата ще е \"Лужники\" в Москва, след последния съдийски сигнал президентът на Русия Владимир Путин ще награди новия Световен шампион.Това ще е трети финал за \"петлите\", докато за \"шахматистите\" достигането до тази фаза е историческо. Те са и първият балкански тим, който си спечелва място на финалната права на голям форум.Не се очакват промени в стартовия състав на французите, сравнение с мача с Белгия, който бе спечелен с минималното 1:0.Същото важи и за хърватите, като Златко Далич ще разчита на същите играчи от срещата с Англия. През последните дни футболистите му не тренираха интензивно, за да могат да се възстановят след изиграните три двубоя по 120 минути. ", "date": "2018.07.15", "title": "Големият финал: Франция и Хърватия се впускат в преследването на най-важния трофей"}
{"url": "http://www.cross.bg/izrael-gaza-ivitzata-1579171.html", "text": "/КРОСС/ Над 100 ракети и снаряди са били изстреляни днес по Израел от радикалните елементи в Ивицата Газа. Това съобщи бригаден генерал от израелските сили за ПВО Цвика Хаймович.„За 18 часа движението ХАМАС и други терористични групировки са изстреляли над 100 ракети и снаряди от Ивицата Газа по Израел\", каза той на брифинг за чуждестранните журналисти.„ПВО на Израел е прихванало над 20 снаряда. Това е най-големият сблъсък в Ивицата Газа от провеждането на операцията „Нерушима скала\" преди 4 години\", посочи генерал Хймович. „Армията за отбрана на Израел в отговор ще продължи да нанася удари по многобройните военни цели, включително лагери и щабове на ХАМАС в Газа\", обеща военният. По-рано трима израелци бяха ранени от снаряд в град Сдерот, намиращ се недалеч от Газа. Размяната на удари започна още от малките часове на днешния съботен ден. Израелските ВВС поразиха около 15 цели на ХАМАС в отговор на изстреляни горещи въздушни балони и сблъсъците по границата в петък, които бяха придружени с масови безредици.Израелската армия успя да приспособи евтини граждански дронове за борба с тази заплаха, но не всички балони биват прихванати. Щетите от пожарите, които те предизвикват на територията на Израел, се изчисляват на милиони долари.", "date": "2018.07.15", "title": "Над 100 ракети изстреляни по Израел"}
{"url": "http://www.cross.bg/ravnogor-selo-rodopskoto-1579172.html", "text": "/КРОСС/ В родопското село Равногор, община Брацигово, днес е галаконцертът на надсвирването на гайдари от цялата страна. Целта е да се популяризира родопския фолклор, да се възраждат и запазват традициите, посочват организаторите", "date": "2018.07.15", "title": "Гайдарско надсвирване в родопското село Равногор"}
{"url": "http://www.cross.bg/gubi-shiiitake-pazar-1579174.html", "text": "/КРОСС/ Над 60 фирми от цялата страна участват в Националния фермерски пазар, който се провежда във Варна. Сред участниците е и производител на японските гъби шийтаке.12 ферми в цялата страна за гъби шийтаке имат Стоян Асенов и семейството му. Той смята, че съвсем скоро ще излязат и на Европейския пазар„България произвежда от най-качествените и гъби шийтаке. Много са полезни. Много са вкусни, много по-месести. При готвене не се стопяват като другите гъби, защото са израстнали на дърво. Поемате толкова много витамини и минерали от гъбата, че тя заздравява имунната система и прави така, че тялото само да се лекуваБорислав Иванов и семейството му живеят в с. Златия, Добричко. Имат градина, където по екологичен начин отглеждат всякакви зеленчуци. Двамата са били в Германия, но са се отказали от гурбета. Казват че оцеляват, но не печелят от това.„Жив\" шоколад произвеждат в ловешкото село Дойренци Любомир Христов и съпругата му- бивши IT специалисти. Шоколадът се прави от сурови зърна, без термична обработка, обясни той: ", "date": "2018.07.15", "title": "Над 60 фирми се представиха на Националния фермерски пазар във Варна"}
{"url": "http://www.cross.bg/makedoniya-nato-imeto-1579173.html", "text": "/КРОСС/ Хиляди се събраха в 15 македонски града, за да отпразнуват получаването на покана за присъединяване към НАТО, съобщи Асошиейтед прес.Консервативната опозиционна ВМРО-ДПМНЕ обаче порица празненствата, заявявайки, че Македония не се нуждае от тях, а от извинение от правителството за капитулацията по въпроса за името.В сряда лидерите на НАТО отправиха официална покана към Македония да започне преговори за членство, с условието да бъдат приложени изцяло всички споразумения по договора за решаване на спора за името с Гърция. ", "date": "2018.07.15", "title": "Македония в еуфория от поканата за членство в НАТО"}
{"url": "http://www.cross.bg/muzh-zagina-pri-pozhar-vuv-varna-1579175.html", "text": "/КРОСС/ Мъж, чиято самоличност все още не е установена категорично, загина при пожар в приземния етаж на кооперация във варненския квартал \"Виница\". Сигнал за пожара е подаден от съседи на тел. 112 в 1.10 часа слуд полунощ. На мястото веднага са изпратени противопожарни екипи. След погасяването на пламъците се оказало, че в сградата е имало мъж, който е загинал. \"Изясняват се причини и обстоятелства за възникването на инцидента, както и за смъртта на мъжа\", казаха от полицията в морската столица. По случая е образувано предварително производство.", "date": "2018.07.15", "title": "Мъж загина при пожар във Варна"}
{"url": "http://www.cross.bg/rysiya-infantino-naycha-1579176.html", "text": "/КРОСС/ Президентът на Международната футболна федерация Джани Инфантина направи важно признание по време на тържествената вечер в Болшой театър по повод края на Световния шампионат, предава Лента.ру.  „За съжаление аз не говоря руски език, но смятам да се науча. Както казва президента Путин, на приятелите винаги се радват в Русия, затова аз ще се науча и ще се върна тук. Днес светът е футбол и той е тук.\", заяви Инфантино. Главата на ФИФА благодари на футболистите, съдиите, организаторите от страната-домакин. „Русия се превърна в истинска футболна страна. , добави той. По-рано Инфантино нарече Световното първенство по футбол в Русия най-доброто в историята на първенството. По думите му турнирът е събрал над 3 милиарда зрители пред екраните и е привлякъл милиони запалянковци в Русия.", "date": "2018.07.15", "title": "Главата на ФИФА обеща да научи руски и да се върне в Русия"}
{"url": "http://www.cross.bg/bivsh-direktor-aktyor-1579159.html", "text": "/КРОСС/Анатоли Нанков, треньор по футболО.з. ген. Бриго Аспарухов, бивш директор на НРС, бивш депутатПроф. Владимир Топенчаров, математикГрета Ганчева, актриса и певицаЖивко Миланов, футболистИван Бърнев, актьорПетър Михтарски, бивш футболен националСтанимир Флоров, бивш директор на ГДБОПХристо Алексиев, художникЮлиан Вергов, актьор ", "date": "2018.07.15", "title": "Родени  на 15 юли"}
{"url": "http://www.cross.bg/tema-zhivo-frantziya-1579157.html", "text": "/КРОСС/Тема: Всичо е футбол: Хърватия и Франция се готвят за големия финал. На живо: В Париж и Загреб.Тема: Право на живот, извън закона. Ще влезе ли в затвора Васил, който се лекува с масло от канабис?Тема: „Фатално привличане\"/ Супермоделът Кристина Милева пред Мон Дьо.Тема:  Заради чума, избиват стотици животни в ямболско. На живо: Стопани от поразените села и министърът на земеделието Румен Порожанов.Тема:  Хърватия и Франция, на финал на Световното по футбол. На живо, от Загреб и Париж: Надеждите на техните фенове. Прогнози за резултата, от актьорите Христо Гърбов и Петьо Петков - Шайбата, и журналистът Ивайло Цветков - Нойзи.Тема:  Пет неща, които не знаем за рака на кожата. Съветите на дерматолога д-р Айлин Шеф.Тема:  Пътуване до Южна Корея с фотографа и режисьор Петър Вълчев.Тема:  „Менделсон\": Любовната история на вокалиста на група „Остава\" Свилен Ноев и съпругата му Невена. Тема: Граовски събор в Църногорския манастир.Тема: Политически приоритети в горещото лято. Разговор с Георги Първанов.Тема: Актьорът и бивш министър на културата Рашко Младенов написа книга.Тема: Броени часове преди финала на Световното - футболни емоции с френски и хърватски почерк.Тема: Лятното кино на БНТ отново тръгва път - Йоана Левиева и Стефка Янорова.  ", "date": "2018.07.15", "title": "Теми и гости в сутрешните блокове на телевизиите на 15 юли "}
{"url": "http://www.cross.bg/iierysalim-pronikvat-dulga-1579160.html", "text": "/КРОСС/ 1099г. Кръстоносците от Първия кръстоносен поход проникват в Йерусалим след дълга обсада1240г. Александър Невски разгромява католическите войски в Битката при Нева1606г. Роден е Рембранд1669г. Най-голямото регистрирано изригване на Етна1815г. Наполеон се предава на борда на Белерофон1870г. Роден е Владимир Набоков1904г. Умира Антон Чехов1918г. Започва Втората битка при Марна1954г. Първи полет на Боинг 7071997г. Сериен убиец застрелва Джани Версаче2010г. Аржентина разрешава еднополовите бракове1099г. Кръстоносците от Първия кръстоносен поход проникват в Йерусалим след дълга обсада1", "date": "2018.07.15", "title": "На този ден в историята"}
{"url": "http://www.cross.bg/yulita-kirik-godini-1579161.html", "text": "/КРОСС/На 15 юли църквата почита Св. мчци Кирик и Юлита. Св. равноап. велик княз Владимир. Св. Юлита произлизала от рода на предишните римски царе. Овдовяла на млади години, като имала само един тригодишен син Кирик. Тя живеела в град Икония (област Ликаония) и цяла била предадена на Христовата вяра. Своя син тя кръстила веднага след рождението му, а като станал на три години, научила го на вяра и молитва, доколкото едно дете на такава възраст може да възприеме", "date": "2018.07.15", "title": "На 15 юли Църквата почита Св. мъченици Кирик и Юлита "}
{"url": "http://www.cross.bg/chasa-sustoi-provede-1579158.html", "text": "/КРОСС/София.От 10.00 до 14.30 часа в литературен клуб „Перото\" продължава Първата „Научна Конференция-Уебинар за аутизма\" в България.***София.От 18.00 часа на лятната сцена при НДК ще се проведе концерт на Дамска вокална група „Наслада\" и Детска вокална група „Сладкишчета\".***София.От 19.00 часа в Борисовата градина ще се състои концерт на „Дикси Бойс Бенд\".***Бургас.Пред Районния съд ще бъде открит двудневен фестивал „Фермери и творци\".***Бургас.От 20.30 часа в Летния театър ще се проведе конкурса Кралица на Бургас 2018.***Варна.Под патронажа на председателя на Народното събрание Цвета Караянчева ще се проведе ХХVІII Международeн балетен конкурс Варна 2018.***Велико Търново.От 10.00 часа в голяма зала на Община Велико Търново ще се проведе„Сила и живот - публични четения за Учителя Петър Дънов\".***Велико Търново.От 10.00 часа в парк „Марно поле\" ще се състои неделен благотворителен базар на Фондация \"Искам бебе\".***Каварна.От 20.00 часа в НЧ,,Съгласие-1890\" ще бъде представена Фотоизложба „Баш майстора завинаги\".***Каварна.От 20.00 часа на Площад ,,Защитата на Каварна\" ще се състои прожекция на филма ,,Баш майсторът на море\".***Пазарджик.От 9.00 часа в района на старата автогара в Пазарджик ще се състои благотворителен базар за набиране на средства за бездомни животни, изпаднали в беда и преминали лечение в клиника.***Пловдив.От 18.00 часа в Залите за временни експозиции на ул. „Княз Александър I\"№15 Филип Георгиев (Австрия) и Владимир Златков (Германия) ще представят своята съвместна изложба.***Харманли.От 11.00 часа представители на ВМРО ще посетят Регистрационно-приемателен център - Харманли, за да проверят информацията, че в Центъра има голям наплив от мигранти.  ", "date": "2018.07.15", "title": "Предстоящи събития в страната за 15 юли"}
{"url": "http://www.cross.bg/kogato-nablizhava-byrya-1579163.html", "text": "/КРОСС/Когато наближава буря, някои строят стени, други - вятърни мелници.Китайска поговорка", "date": "2018.07.15", "title": " Когато наближава буря"}
{"url": "http://www.cross.bg/finala-pytin-hurvatiya-1579164.html", "text": "/КРОСС/ Руският президент Владимир Путин ще присъства на финала на Световната купа, между Франция и Хърватия в Москва в неделя, заявиха от Кремъл. В неделя: Франция и Хърватия ще спорят за Световната купа Путин ще наблюдава мача в компанията на някои от световните лидери. В това число влизат френският президент Еманюел Макрон, хърватският министър-председател Колинда Грабар-Китарович и шейха на Катар Тамин бин Хамад ал-Тхани.Част от другите гости на финала ще бъдат лекоатлетът Юсеин Болт и основателят на Роулинг Стоунс Мик Джагър.", "date": "2018.07.15", "title": "Путин ще гледа финала на Световното в компанията на световни лидери"}
{"url": "http://www.cross.bg/valezhi-kraya-nyama-1579162.html", "text": "/КРОСС/Още три цикъла на продължителни валежи ни очакват до края на лятото - от 22 до 25 юли, от 30 юли до 3 август и от 15 до 20 август.Това каза Петър Янков от ТВ-МЕТ пред \"24 часа\".След 3 август до средата на месеца и в периода 22-31 август валежи няма да има - прогнозите са за топло и сухо време, подходящо за по-дълги почивки. Променливото време до края на юли също няма да създаде тревоги - ще е \"идеално за осъществяване на всички летни мечти\", прогнозира поетично метеорологът.Пороите, които ни заляха в периодите 25-29 юни и 4-10 юли, предизвикаха бедствено положение в много населени места на страната. Те обаче не се очаква да се повторят до края на месеца, твърдят от ТВ-МЕТ.Напротив, слънцето няма да бъде за подценяване дори в планините. Туристическите маршрути ще бъдат предимно сухи, но в Рила и Родопите при валежи може да има рискови участъци.За слънцезащитните продукти знае всеки, но Янков предупреди още хората да не стоят на открито с масивни метални аксесоари, които при буря увеличават риска от удар от гръм. Влизането в морето, докато вали, особено ако има и гръмотевици, също не се препоръчва.Краткосрочната прогноза предвижда превалявания още днес следобед, които обаче бързо ще бъдат заменени от повече слънчеви часове в понеделник. Във вторник отново ще превалява - през деня основно в Западна и Централна България, а в по-късните часове и през нощта - и по Черноморието.В сряда времето значително ще се затопли, като от TV-MET прогнозират и няколко дни с температури над 33 градуса, които на отделни места ще достигнат дори до 36-37 градуса. \"Това не са температури, които могат да уплашат хората, и са обичайни за втората половина на юли\", успокои Янков.В столицата по-интензивни валежи се очакват и около 18-19 юли. Количеството им до края на месеца обаче няма да надвишава 20-30 л на кв. м. \"София се наводнява при валеж от около 10 л на кв. м за час и особено лесно около Орлов мост и ниските кръстовища. По-интензивни валежи се очакват в Западна България, но не и такива, които да създават проблеми\", прогнозира Янков.Преобладаващо сухо време се очаква в цялата страна през първата половина на септември. Дъжд обаче ще изпрати учениците по класните стаи след 15 септември.От TV-MET предвиждат октомври също да бъде преобладаващо сух.", "date": "2018.07.15", "title": "Очакват ни още валежи до края на лятото"}
{"url": "http://www.cross.bg/suosnovatel-tenev-godini-1579165.html", "text": "/КРОСС/От години технологичният сектор доминира списъка с най-богатите хора в света. Имената като Бил Гейтс, Марк Зукърбърг, Джеф Безос имат запазени места в Топ 10.От януари 2018 г. досега секторът е създал нови 11 милиардери, според Bloomberg.Сред тях е българинът Влад Тенев, съосновател с Байю Бат на платформата за безплатна търговия на фондовите борси Robinhood. След набиране на нови инвеститори в платформата през месец май нейната оценка достигна 6 милиарда долара. Така делът на българина в компанията е достигнал 1 милиард.В списъка са също Даниел Ек, съосновател и главен изпълнителен директор на Spotify, която стана публична компания през април, Араш Фирдоси, съосновател на услугата за споделяне на файлове Dropbox. ", "date": "2018.07.15", "title": "Българин сред новите милиардери за 2018"}
{"url": "http://www.cross.bg/zhivotni-sharkovo-selo-1579166.html", "text": "/КРОСС/ И днес в ямболското село Шарково ще се евтаназират животни заради откритата зараза от чума. Над три хиляди овце и кози бяха умъртвени през изминалите дни, припомня БНР. Собствениците на животните, подкрепяни от различни организации, бяха блокирали пътя към населеното място и организират по-късно днес протест пред президентството в столицата. Кметът на Шарково Иван Апостолов заяви за \"Хоризонт\", че над петдесет души от варна и Бургас са дошли да подкрепят жителите на селото срещу наложената им евтаназия. Ето каква е обстановката там:\"Има хора от Бургас, от Варна, които стачкуват, повече са от 50-60 човека някъде. Докторите са тука, полицията е тука. Хората са склонни вече и това да става, защото, нали разбирате, три дена напрежение, какъв стрес е за тях. Те говореха и пред министъра, че някои искат животни, други искат парична сума. Лошото е, че няма да свърши с нашето село, хайде него са го почнали, но животните, министърът е казал, че ще се унищожат.\"Кметът на село Шарково Иван Апостолов предупреди, че тепърва предстои евтаназия на животни в други села в Ямболско и БургаскоМинистърът на земеделието Румен Порожанов обеща от понеделник да се изплащат компенсации в размер на повече от 200 лева или да се осигурят нови овце и кози.\"Поемам ангажимент, в момента, в който има био сигурност, те са тук три села, да осигурим животни със стада.\"Животновъдите обаче са притеснени, че поминъкът им е обречен, тъй като са в рисков район. Изпълнителният директор на БАБХ Дамян Илиев разясни, че ваксината е неприемлив вариант. \"Ако сложим ваксина, рестрикциите към държавата ще бъдат поне две години и то към цялата страна.\"Левицата иска разследване и истината за убитите животни в Странджа, съобщиха от пресцентъра на БСП.  Левицата подчертава, че обезлюдяването е проблем не само на общините и на населените места, а проблем на националната сигурност, и настоява за програма Странджа-Сакар, разработена съвместно с местните общини. ", "date": "2018.07.15", "title": "Продължава евтаназирането на животни в ямболското село Шарково"}
{"url": "http://www.cross.bg/babh-zhivotnite-iliev-1579203.html", "text": "/КРОСС/ Съмнението за заразени с чума животни в Ямболско са несъстоятелни. Това обяви на извънреден брифинг директорът на Българската агенция по храните (БАБХ) Дамян Илиев. Той определи като несъстоятелно и твърдението, че няма разпространение на болестта, след като животните не умират. Може да се носи вируса и да се пренася, без непременно да има смъртност, уточни шефът на Агенцията по храните. Според него хората в региона са били информирани за проблема, но признава, че вероятно агенцията не е информирала достатъчно.Илиев обясни и защо не са ваксинирани животните -ваксина съществува, но е жива ваксина и е забранена в ЕС. Ако ваксинираме животните, ще има две години икономическа санкция за България, обяви шефът на БАБХ. По думите към момента е договорено с Европейската комисия икономическите санкции да са само за региона - 6 села в две общини, ако не излязат нови огнища. Тя ще е за шест месеца, до нова година.От понеделник в България идват експерти от Главна дирекция САНКО на Европейската комисия. Те ще останат пет дни и ще проверят дали БАБХ действа адекватно. Ще има и допълнителни компенсации от ЕС, ако се установи, че сме действали правилно, казаха от БАБХ. Според Дамян Илиев фермерите не възпрепятстват действията на агенция, те били притеснени за компенсациите. За да има по-високи компенсации, те няма да се изплащат от утре, а малко ще се забавят, обясни шефът на БАБХ.Той обяви също, че лидерът на БСП Корнелия Нинова бърка датите на заповедите на агенцията за евтаназия на животните с решението на ЕС за икономическите санкции за районите. Готов съм да подам оставка, но съм категоричен, че си вършим работата професионално, каза в заключение Дамян Илиев.", "date": "2018.07.15", "title": "Директорът на БАБХ: Нямаме съмнения, животните в Ямболско са заразени с чума"}
{"url": "http://www.cross.bg/ychastie-vruh-izkachvane-1579200.html", "text": "/КРОСС/ Започна записването за участие в състезанието по изкачване на стълбите към Паметника на свободата на връх Шипка, съобщава БНР. Надпреварата е част от проявите, включени в националното честване „Шипченска епопея\" и ще се проведе на 24 август.Състезанието по изкачване на стълбите към паметника на връх Шипка, издигнат за да увековечи подвига на падналите за свободата на България, се организира за седма поредна година за момичета и момчета в две възрастови категории: 5-ти-8-ми клас и 9-ти-12-ти клас. Необходима е не толкова спортна подготовка, колкото желание за участие в превърналото се вече в традиция различно състезание, отбелязват организаторите от Областната администрация в Габрово и Регионалното управление на образованието, които се стремят да увлекат млаките хора, за да се съхрани историческата памет за поколенията. Заявки за участие в надпреварата се приемат до 27-ми юли в управленията по образованието в цялата страна.", "date": "2018.07.15", "title": "Състезание по изкачване на стълбите на връх Шипка по повод Шипченската епопея"}
{"url": "http://www.cross.bg/bulgariya-bezhantzi-lagera-1579202.html", "text": "/КРОСС/ Да бъдат закрити всички центрове за бежанци в България. Това поискаха по време на визитата си в лагера в Харманли евродепутатът от ВМРО - Ангел Джамбазки, народният представител Александър Сиди и областният организатор на партията Антон Андонов. Те посетиха най-големия Регистрационно-приемателен център в България, за да проверят тиражираната информация, че има голям наплив от мигранти.Две години след бунта в лагера в Харманли обстановката тук е повече от спокойна:Ангел Джабмазки - евродепутат от ВМРО:„Сега тук няма нелегални емигранти. Ние видяхме, че лагерът е празен и в България няма и това е добрата новина, обаче далеч не приключил този процес. И много по-голямата опасност всъщност не идва от Сирия, а от Африка. Вие виждате италианското правителство, което почва разумно да отказва на трафикантите, които си наемат кораби, натоварват ги с хора, стоварват ги някъде. Това е безумие. \"Към момента настанените в центъра бежанци са около 200 на брой, като повечето са семейства с деца.", "date": "2018.07.15", "title": "Искат закриване на центровете за бежанци"}
{"url": "http://www.cross.bg/trite-ogun-goreshtnitzite-1579152.html", "text": "/КРОСС/ Според традиционните народни вярвания на българите в миналото трите поредни християнски празника - на мъчениците Кирик и Юлита; на Антиноген, Юлия девица и на св. Марина са най-горещите дни в годината, пише Рачко Попов в книгата си \"Български народен календар\". Понастоящем трите църковни празника по нов стил са съответно на 15, 16, 17 юли.  В Северна България те са познати още като Чурлига, Пърлига и Огнена Мария, а в южните райони на страната - Люта, Чурута и Опална Марина. На отделни места ги наричат и Горесци (Врачанско), Германовци, Блъсъци. По време на трите Горещника се правят предсказания за характера на времето зимните месеци - декември, януари и февруари. В по-старо време на първия ден вечерта се изгася огънят във всички огнища в селището, на втория не се пали никакъв огън, а на третия насред селото се пали нов огън (жив огън, божи огън), от който взимат всички стопани и подновяват огъня в своите огнища. В селата из Стара планина от Горещниците започва периодът на седенките. Изпълнява се обредно „заклаждане\" на първата моминска седянка, придружено с наричания, в чиято основа е любовната магия.", "date": "2018.07.15", "title": "От днес започват Горещниците "}
{"url": "http://www.cross.bg/signala-zhivotni-zapovedta-1579204.html", "text": "/КРОСС/ БСП сезира Окръжна прокуратура - Ямбол и Софийски административен съд във връзка с евтаназирането на животни. С жалбата до съда се иска спиране на заповедта, именно в частта за евтаназирането, тъй като налице са съмнения в достоверността на диагнозата \"чума по дребните преживни животни\". В нея се посочва още, че БАБХ е предприела крайни и драстични действия, вместо да организира други, предвидени в закона и в наредбите действия- като карантиниране на стадата със съмнения за заболели животни, ваксинация и др. Със сигнала до Окръжна прокуратура - Ямбол се настоява да бъде извършена проверка на действията на Българската агенция по безопасност на храните. В сигнала пише още, че при изпълнението на заповедта, полицията е въвеждала ветеринарно-медицинските лица без заповед.  Жалбата и сигнала бяха подадени днес от народния представител от \"БСП за България\" Кристиан Вигенин.", "date": "2018.07.15", "title": " БСП поиска от съда и прокуратурата спиране на евтаназията в Ямболско"}
{"url": "http://www.cross.bg/zavedenieto-nyakolko-strumacom-1579198.html", "text": "/КРОСС/ Масов бой в дискотека Gold Night Club в Гоце Делчев е изправил на нокти клиентите на заведението преди няколко дни, съобщава Struma.com  В продължение на няколко минути десетина мъже са се били зверски, трошейки всичко около себе си.\"Крясъци и псувни огласиха заведението, а момичета тичаха нагоре надолу като обезумели. В разгара на боя охраната се появи, след като вече имаше \"ранени\" и паднали сред купища салфетки мъже\", разказаха пред Struma.com свидетели на инцидента.Охранителите извеждат навън побойниците, провалили вечерта на млади хора, дошли да се повеселят. Вижда се как един от гардовете на заведението блъска зверски мъж, който пада върху маса, след което се строполява на пода.Няма информация дали полицията работи по случая.", "date": "2018.07.15", "title": "Масов бой в чалготека в Гоце Делчев "}
