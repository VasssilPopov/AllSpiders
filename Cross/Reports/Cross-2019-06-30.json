{"url": "http://www.cross.bg/panda-chervenata-rodi-1608026.html", "text": "/КРОСС/ В зоологическата градина в Хале се роди червена панда, предаде БТА. Малкото животинче все още няма име. За новороденото се грижи неговата майка - 3-годишната Чери.Червената панда е характерна за Хималаите и Северозападен Китай и се храни с бамбук.Популацията й рязко намалява в естествена среда и е около 10 000 екземпляра. Видът е определен като застрашен в Червената книга на Световния съюз за опазване на природата.Около 50 червени панди годишно се раждат в европейските зоологически градини.  ", "date": "2019.06.30", "title": "Червена панда се роди в германска зоологическа градина "}
{"url": "http://www.cross.bg/prie-namalyavaneto-byudzhet-1608029.html", "text": "/КРОСС/ Във връзка с манипулации в медийното пространство за финансови злоупотреби, на членовете на НС на БСП бяха предоставени всички документи за извършените разходи. Проведе се дискусия, след която Националният съвет на БСП прие с мнозинство финансовия отчет за първото шестмесечие на 2019 г.Пленумът прие и актуализиран бюджет до края на годината, както и нов щат и структура във връзка с намаляването на субсидията. ", "date": "2019.06.30", "title": "НС на БСП отчете финансите до момента и прие нов бюджет след намаляването на субсидиите"}
{"url": "http://www.cross.bg/ivanov-tyrnira-muzhe-1608025.html", "text": "/КРОСС/ Симон-Антони Иванов спечели титлата по двойки на турнира за мъже в Сетубал (Португалия) с награден фонд от 15 хиляди долара.Във финала Иванов и Хенри Крейг от САЩ победиха с 6:4, 4:6, 10-6 Ерик Чепалди от Италия и Роберт Стромбах от Германия. Това е първа титла за Симон в турнир от ITF за мъже, съобщава Българската федерация по тенис.Иванов се представи мното силно и в турнира на сингъл. Там той постигна две победи и стигна до четвъртфиналите. ", "date": "2019.06.30", "title": "Симон-Антони Иванов е шампион в Португалия"}
{"url": "http://www.cross.bg/dve-zheni-postradaha-pri-pozhar-v-apartament-v-sofiya-1608022.html", "text": "/КРОСС/ Пожар избухна в жилищна сграда на ул. „Иван Вазов\" в София. Апартамент се е запалил в една от старите постройки, съобщиха от МВР.Две жени са леко обгазени и са откарани за преглед в болнично заведение. Екип на пожарната е потушил огъня. ", "date": "2019.06.30", "title": "Две жени пострадаха при пожар в апартамент в София"}
{"url": "http://www.cross.bg/partiya-albaniya-meta-1608027.html", "text": "/КРОСС/ Местните избори в Албания се провеждат при бойкот на опозицията и слаба избирателна активност - до 11 часа българско време в неделя бяха гласували 12 % от избирателите, съобщават местните медии.Президентът на Албания Илир Мета разпространи снимка, на която заедно с приятел е на плажа.Мета издаде указ, с който отмени местните избори, за което настояваше опозицията, но правителството на социалиста Еди Рама отказа да се съобрази.\"Драги приятели, с моя приятел се наслаждаваме на тази историческа и слънчева неделя и на музиката\", написа Мета в социалните мрежи.На изборите участва управляващата Социалистическа партия на премиера Еди Рама в коалиция с няколко по-малки партии, наречена Алианс за европейска Албания. Опозиционните партии бойкотират.Основната опозиционна Демократическа партия обвини Рама, че купува гласове дори за тези избори, на които в повечето общини единствени кандидати са тези от неговата Социалистическа партия.Заместник председателят на Демократическата партия Еди Палока показа на пресконференция видеозапис, на който по думите му се вижда как се купуват гласове от \"структуирана престъпна гурпа на Социалистическата партия и община Тирана\". Палока каза, че едно от лицата е идентифицирано и е член на избирателна комисия от редовете на Социалистическата партия. Опозиционният лидер призова гражданите да се присъединят към протестиращите пред няколко избирателни секции граждани и да не гласуват.Председателят на организацията на Демократическата партия в Кукъс Ариф Реджмани заяви, че регионалната болница в града е \"под ключ\" и гражданите не могат да получат медицинска помощ, защото според него лекарите и средният медицински персонал са ангажирани като членове на избирателни комисии. ", "date": "2019.06.30", "title": "Ниска избирателна активност на изборите в Албания, опозицията бойтокира"}
{"url": "http://www.cross.bg/tzeni-otchet-elektromerite-1608001.html", "text": "/КРОСС/ Във връзка с определяне от Комисията за енергийно и водно регулиране на нови цени на електроенергията от 01 юли 2019 г., „ЧЕЗ Разпределение България\" АД ще извърши извънредно отчитане на електромерите на клиентите. Графикът на извънредния отчет е публикуван на сайта на Дружеството www.cez-rp.bg /в секция „Графици\"/. Информация може да се получи също в центровете за обслужване на клиенти на ЧЕЗ и на денонощната телефонна линия 0700 10 010.С цел да се обезпечи бързото и качествено отчитане на електромерите, компанията ангажира допълнително 319 служители. Всички отчетници ще работят с удължено работно време в периода от 01-02.07.2019 г.Поради физическата невъзможност всички електромери да бъдат отчетени в един и същи ден, месечните сметки на клиентите ще бъдат преизчислени към датата на въвеждане на новите цени.С цел гарантиране на максимална коректност при фактуриране на консумираната електроенергия, клиентите имат възможност сами да отчетат показанията на електромерите си към 30 юни 2019 г. Самоотчитането е по желание и не отменя извършването на месечен отчет от страна на Дружеството.Клиентите, които желаят да се възползват от тази възможност, следва да направят своя отчет на 30 юни 2019 г. и да подадат данните към компанията между 1 и 5 юли  на телефонната линия 0700 10 010 (меню 2), на имейл klienti@cez-rp.bg и през уеб-сайтовете www.cez-rp.bg или www.cez.bg, в секция „Електронни услуги\", меню „Деклариране на показания\" или в центровете за обслужване на клиенти на ЧЕЗ. Те трябва да посочат данните от електромера по всички тарифи, клиентски номер, абонатен номер, трите имена на титуляра и адреса на обекта, за който се декларират показания. Подадените данни от самоотчета през този период се считат за отчетено потребление към 30.06.2019 г., включително.Фактурите през месец юли ще съдържат информация за консумираната електроенергия  за два отчетни периода - по стари и по нови цени. ", "date": "2019.06.30", "title": "ЧЕЗ извършва извънреден отчет на електромерите заради новите цени на тока"}
{"url": "http://www.cross.bg/megan-polychiha-otbori-1608014.html", "text": "/КРОСС/ Принц Хари и съпругата му Меган получиха като подарък мини екипи на бейзболните отбори на \"Янките\" и \"Ред Сокс\" за бебето си Арчи, съобщава БГНЕС. Херцозите на Съсекс присъстваха на мач двата тима на стадион в Лондон.Членовете на кралското семейство се появиха на събитието, за да популяризират фондацията \"Invictus Games Foundation\". Те получиха бурни овации от многохилядната публика на стадиона.Това беше една от редките публични изяви на Меган, откакто стана майка в началото на май.  ", "date": "2019.06.30", "title": "Бейзболни отбори подариха бебешки екипи на Хари и Меган "}
{"url": "http://www.cross.bg/chasa-kichikov-gurtziya-1608012.html", "text": "/КРОСС/ Адът на ГКПП „Кулата\" продължава вече четвърти ден. В 7:20 часа в неделя сутрин опашката от автомобили, пътуващи за Гърция, беше дълга 2 километра.Изходът на магистрала „Струма\", непосредствено преди ГКПП „Кулата\", е затапен напълно.Пътуващи коментираха пред БГНЕС, че за море трябва да се тръгне в 3 часа през нощта от Благоевград, а попаднали в задръстване преди пункта казаха, че ще стигнат в южната ни съседка довечера.Пред пункта чакат и много автобуси, превозващи туристи от така наречените „екскурзии за един ден\". Те са предпочитани в югозапада тъй като за 25 лева може да се прекара един ден на морето. Тръгва се в 6 часа сутринта и се прибира към 20 часа, но в този трафик реално на море в Гърция максимумът на престоя е 6 часа.„Основната причина за задръстванията е увеличеният трафик. Пътникопотокът се е увеличил с около 25% в сравнение с миналата година\", обясни директорът на Главна дирекция „Гранична полиция\" Светлан Кичиков пред NOVA.Той увери, че обработката на един автомобил отнема не повече от 30 секунди. Забавянето се получавало, защото често пътуващите не държали на едно място всичките си документи.Кичиков апелира към майките и бащите, които пътуват с децата си в отсъствието на другия родител, да носят не само оригинала, но и копие от декларациите за извеждане на малчуганите зад граница.„Преминали сме на облекчен режим на обработка на документите на граждани на ЕС\", каза още Кичиков. ", "date": "2019.06.30", "title": "Отново километрични опашки по границата с Гърция"}
{"url": "http://www.cross.bg/intelekt-spetzialisti-izkystven-1608013.html", "text": "/КРОСС/ Професиите на чиновници и администратори първи ще изчезнат и ще бъдат заменени с изкуствен интелект. Това прогнозираха учени по време на научна конференция, чийто домакин беше Русенският университет. Технологиите на бъдещето са трудни за предсказване, но в някои държави вече се готвят за този момент.Проф. Аврам Ескенази, който е сред основателите на секцията по Софтуерни технологии на Института по математика и информатика при БАН казва, че новите програмисти вече ще работят по абсолютно различен начин. \"Сега вече нещата ще станат на базата на невронни мрежи, на механизми на изкуствен интелект, които обучават тези мрежи\", обяснява той.Според проф. Ескенази тайванското правителство например вече обучава 1 000 души, които правят изследвания на изкуствения интелект с идеята, че след 10 години може би това ще са най-търсените специалисти. \"Преди 30 години, когато нямаше интернет, никой не знаеше, че ще има специалисти по правене на сайтове, специалисти по добро търсене в интернет\".И ако перспективата е професията на банковия чиновник да изчезне до 5 години, то има такива занятия, които ще оцелеят, казва ученият. Въпреки развитието на изкуствения интелект, ще останат работни места, в които хората не могат да бъдат заменени от компютрите. Сред тях са адвокатитите, прокурорите, търговците, чиято работа трудно може да бъде поверена на разумни машини. ", "date": "2019.06.30", "title": "Чиновници и администратори първи ще бъдат заменени с изкуствен интелект"}
{"url": "http://www.cross.bg/ivet-igri-minsk-1608011.html", "text": "/КРОСС/ Ивет Горанова спечели 18-ия български медал на Европейските игри в Минск.Състезателката на карате кумите, 55 кг, си осигури минимум бронз и по-късно днес излиза на полуфиналите, където ще срещне Дженифър Уорлинг от Люксембург в 15.24 ч., информира Дарик.Вторите Европейски игри ще бъдат закрити тази вечер на стадион \"Динамо\" в беларуската столица. Знаменосец на тима ни ще бъде шампионката в бокса Станимира Петрова. ", "date": "2019.06.30", "title": "Ивет Горанова спечели 18-и български медал в Минск"}
{"url": "http://www.cross.bg/gradina-morskata-varna-1608015.html", "text": "/КРОСС/ Задържан за 24 часа е шофьорът, който прегази 3-годишно дете на паркинг в Морската градина във Варна, съобщава БНТ.Тази вечер жители на града ще протестират пред общината против влизането на автомобили в Морската градина.Инцидентът стана на оживено място, на платен паркинг близо до зоологическата градина. ", "date": "2019.06.30", "title": "Задържан е шофьорът, който блъсна и уби дете в Морската градина във Варна"}
{"url": "http://www.cross.bg/stefani-sofiya-kontzert-1608019.html", "text": "/КРОСС/ Младо момиче от София е в неизвестност от сряда. За това съобщават нейни роднини в социалната мрежа.  Името й е Стефани Горнишка.  От публикацията във \"Фейсбук\" става ясно, че момичето е било на концерт, след което не се е прибрала.Телефонът й е изключен, а за последно е писала от друго устройство, че е на морето. Стефани е била облечена с дънки и тениска, с брезентова раничка.  ", "date": "2019.06.30", "title": "Издирват 17-годишна, изчезнала след концерт в София"}
{"url": "http://www.cross.bg/kachestvo-vodata-inspektziya-1608018.html", "text": "/КРОСС/ Всички плажове по Южното Черноморие са със високо качество на водата, заяви директорът на Регионалната здравна инспекция Георги Паздеров, цитиран от БНР.Това показват пробите от водата на 88 ивици на юг. Те се вземат регулярно за проверка, добави той. „Всички плажове тази година са с отлично качество, за разлика от миналата година, когато бяха 48% на 52% в полза на доброто качество.\"Всички точки се проверяват два пъти в месеца, т.е през седмица водите за къпане подлежат на изследване, уточни Паздеров.При съмнения за проблем летовниците могат да подават сигнали в Регионалната здравна инспекция. ", "date": "2019.06.30", "title": "Плажовете по Южното Черноморие с отлично качество на водата"}
{"url": "http://www.cross.bg/vodeshtite-predsedatel-evropeiiskata-1608017.html", "text": "/КРОСС/ Държавните и правителствените ръководители на страните-членки на ЕС се събират днес за трети път след изборите за Европейски парламент. Ще бъдат обсъждани имената, които могат да оглавят институциите на ЕС за следващите 5 години. Най-важният избор касае кой ще бъде наследникът на Жан-Клод Юнкер като председател на Европейската комисия (ЕК). Очаква се решение и за водещите постове в Европейската централна банка, Европейската служба за външна дейност и Европейския съвет.Шестима са водещите кандидати за нов председател на ЕК. Кандидатът трябва да получи 376 гласа в ЕП.В края на май в Брюксел се проведе първата извънредна среща, на която се очакваше да бъдат обсъждани имена. До конкретни имена обаче не се стигна.На 21 юни лидерите отново не постигнаха консенсус.Между страните-членки има различия за процедурата по избора на председател на ЕК.Европейският съвет не е длъжен да излъчи някой от водещите кандидати. Ако не се постигне единодушие, решението може да бъде взето с квалифицирано мнозинство -55 на сто от държавите в ЕС, представляващи 65 на сто от населението в Общността.Номинацията трябва да е налична до 2 юли, когато новоизбраният Европейски парламент ще се събере за първи път в Страсбург. ", "date": "2019.06.30", "title": "Лидерите на ЕС в разговор кой да оглави евроинституциите"}
{"url": "http://www.cross.bg/albaniya-glasyva-na-mestni-izbori-1608020.html", "text": "/КРОСС/ Започна гласуването на местните избори в Албания. 2,8 млн. гласоподаватели ще изберат кметове и общински съветници.Близо 7 000 полицаи следят за реда и сигурността по време на изборния процес. Вотът се провежда на фона на масови протести срещу премиера Еди Рама, а президентът се опита да отложи вота за есента.Местните избори идват в момент, в който Албания очаква отговор на молбата си за членство в Европейския съюз. Първоначално решението трябваше да бъде взето през юни, но бе отложено за октомври. ", "date": "2019.06.30", "title": "Албания гласува на местни избори"}
{"url": "http://www.cross.bg/ninova-liderkata-zhablyanov-1608016.html", "text": "/КРОСС/ Седем нови членове на Изпълнителното бюро на БСП предложи лидерката Корнелия Нинова пред червения пленум, който заседава в този час на \"Позитано\" 20. Освен Весела Лечева и Асен Гагаузов, в ръководството влизат лидерът на младежкото БСП Николай Бериевски, зам.-шефката на Столичния общински съвет от квотата на червените Милка Христова и депутатите Георги Свиленски, който подаде оставка като шеф на предизборния щаб, Манол Генов и Стоян Мирчев. Така съставът на бюрото се увеличава на 21 души, съобщи \"24 часа\".Нинова поиска освобождаването на Валери Жаблянов от ИБ. Като аргумент Нинова изтъкна, че за малко щели да останат без документи за конгреса и спора за идеологията. Валери е председател на комисията по идеология и от 2017 г. почти не се е събирала, критикува лидерката. \"На трето място е най-сериозното, става въпрос за заседанието на ПАСЕ и неговото отсъствие налага днес ние да даваме обяснение. Там се гласуваха ограниченията на Русия, Истанбулската конвенция и доклада за корупцията в България. Не сме информирани, че той ще отсъства, така че да можем да изпратим негов заместник. Свалям доверието си от него и бих искала да напусне бюрото, може би е редно той да си подаде оставката\", заяви Нинова.Чух разумните критики и смятам да ги отразя в бъдещата работа на партията, обещала тя. За мен е съществен въпросът за идеологията, за съжаление, в България никои не говори за това. Ние останахме единствената партия с идейна основа, допълва лидерката. Тя напомнила, че преди конгреса се чули различни мнения за модерното ляво, за европейската левица, за консерватизма. Тези въпроси трябва да дискутираме, но не сами, затворени в себе си, казва тя. И предложила да се създаде Национален дискусионен клуб за идеология и демокрация, в който да бъдат поканени различни партии от левия спектър, институти, движения и да започне съществена дискусия за две неща - демокрация и модерно ляво в България и в Европа. Очаква се начело на клуба да застане Янаки Стоилов.В отговор на искането на Нинова за отстраняването му Валери Жаблянов обяснил, че чрез новия състав лидерката иска да преподреди хаоса, който създала с оставката си. С нови членове не се разширява демокрацията, а търсенето на аргументи постфактум, за да се оправдаят предварително взети решения, е вече стил, заявил той.Пред пленума Жаблянов обясни, че заседанието на ПАСЕ не било толкова важно, а суспендирането на правата на руската делегация в ПАСЕ няма общо със санкциите наложени от други органи, където той единствен е гласувал против.Допълнни, че си останал в София, защото се водели проверки за имуществото му и органите го помолили да е на разположение. Не са успели да изпратят заместници, защото НАП, ВКП и КОНПИ са поискали да е на разположение след срока за замяна.  ", "date": "2019.06.30", "title": "Седем нови лица в ръководството на БСП, Жаблянов е аут"}
{"url": "http://www.cross.bg/vosuchnata-figyra-tereza-1608021.html", "text": "/КРОСС/ Восъчната фигура на Тереза Мей беше премахната от експозицията на Музея на Мадам Тюсо още преди британският премиер да напусне поста си, съобщава БТА. Решението е взето след гласуване на посетителите на музея.Восъчната фигура, за която бяха похарчени 150 000 британски лири, е прибрана в склад. Така остава празно мястото до инсталацията с черната врата с №10, копираща фасадата на резиденцията на британските министър-председатели.Тереза Мей беше възпроизведена с костюм с права пола в коралов цвят и папка в ръка, леопардови обувки и перлена огърлица. Восъчната й скулптура ще се присъедини към другите статуи на бивши премиери на Великобритания след 1855 г.Името на новия министър-председател ще бъде обявено в края на юли. Ако главният претендент за поста Борис Джонсън наистина се наложи над конкурента си Джереми Хънт, музеят бързо ще може да обнови експозицията, защото вече има негова восъчна скулптура като кмет на Лондон. Тя обаче ще трябва да бъде коригирана, защото от 2009 г., когато е направена, Борис Джонсън отслабна. ", "date": "2019.06.30", "title": "Музеят на Мадам Тюсо премахна восъчната фигура на Тереза Мей "}
{"url": "http://www.cross.bg/kipur-operatziyata-prezidentut-1608004.html", "text": "/КРОСС/ Президентът на Кипър Никос Анастасиадис бе спешно опериран заради фрактура на бедрената кост, съобщиха местни медии.Операцията продължи почти два часа, отбеляза министърът на здравеопазването Константин Йоанну.Президентът е претърпял хемиартропластика на дясната става.Операцията е завършена без никакви усложнения. Държавният глава ще се върне към обичайните си задължения след три седмици. ", "date": "2019.06.30", "title": "Оперираха по спешност президента на Кипър"}
{"url": "http://www.cross.bg/vladaya-dragichevo-provede-1608000.html", "text": "/КРОСС/ Протест край Владая, който ще блокира главен път Е79, ще проведат селата Владая, Драгичево, Мърчаево, Рударци и Кладница от 17 ч. при гара Владая.Отпада организираният транспорт от Благоевград, който бе и за протестиращите от Дупница, както и този за Кюстендил и Радомир, a блокадата на пътя няма да е постоянна както бе заявено предварително, а ще се проведе символична такава на няколко пъти за по 3-4 минути, за да могат да бъдат пропускани автомобилите.Причината протестът да се проведе в „по-мек\" вариант, е постигнатата договорка между протестиращите и АПИ относно реверсивното движение. Поетите ангажименти от пътната агенция са следните - реверсивното движение остава само в най-натоварените дни - понеделник, вторник, петък и неделя. Но най-важният ангажимент, който се очаква да бъде изпълнен от АПИ е изграждане на автоматизирана електронна система за реверсивна организация на движението чрез светофари да края на октомври месец 2019-та година, както и решаването на проблемите по некачественото изпълнение на ремонта на пътя край Владая  и довършване на отводнителните системи на трасето.Протестиращите посочват, че причината протестът все пак да се състои, е че досега много пъти са \"били лъгани и са ни давани крайни дати и срокове, които не са били спазени\". \"С тази протестна демонстрация искаме да препотвърдим решимостта си, че ако и този път бъдем излъгани ще преминем към по-мащабни протестни действия, а също така и другият проблем, който е с изхода на жителите на с. Драгичево посока София също не беше решен\", се казва в информация до медиите.1. Изграждане на постоянна система за реверсивна организация на движението, което вече е обещано от страна на АПИ, но очакваме да изпълнят ангажимента си в срок;2. Намиране на вариант за решаване на проблема с изхода на жителите на с. Драгичево в посока гр. София. ", "date": "2019.06.30", "title": "Пернишки села отново излизат на протест на Е79"}
{"url": "http://www.cross.bg/karamanovo-tzurkva-godishna-1608003.html", "text": "/КРОСС/ 150-годишна църква, дело на майстор Колю Фичето, се нуждае от изографисване. Храмът в русенското село Караманово е ремонтиран с помощта на дарители, но събраните средства не стигнали за възстановяването на стенописите. Иконите в него също са за реставрация.Църквата „Свето Възнесение Господне\" е построена през 1868 година. Изградена е от майстор Колю Фичето, който веднага след завършването на моста край Бяла, се отправя към село Караманово, заедно със строители от Брацигово. 150 години по-късно, не е останало много от тогавашния ѝ блясък.Появили са се течове, което е наложило спешното ремонтиране на покрива. Отец Михаил коментира пред БНТ: Беше в недобро състояние, но дарители се появиха.\"По време на дарителската кампания бяха събрани около 50 000 лв, като 30 от тях отидоха за направата на камбанария\", казва Бисер Блажев - кмет на с. Караманово.Караманчани влизат с радост в обновената църква, но се надяват, че скоро ще се намерят средства и за изографисването ѝ. Местната общност има идея да покани студенти от специалност „Църковни изкуства\" на Великотърновския университет, за да съживят библейските сцени по стените на храма.  ", "date": "2019.06.30", "title": "150-годишна църква се нуждае от изографисване"}
{"url": "http://www.cross.bg/iiotova-vitzeprezidentut-balkani-1608002.html", "text": "/КРОСС/ Северна Македония и Албания останаха разочаровани. От целия този процес - Европа не може да претендира да бъде световен лидер, не може да застане като равноправен партньор, ако не осигури членството на Западните Балкани. ЕС направи голяма грешка с това, че отложи решението за присъединяване на Северна Македония и Албания за октомври. Това заяви вицепрезидентът Илияна Йотова в студиото на \"Денят започва с Георги Любенов\".Според Илияна Йотова ще се стигне до ново отлагане на излизането на Великобритания от Общността.България е лобито на ЕС за Западните Балкани, заяви вицепрезидентът.По повод избора на ръководните длъжности в Европейския съюз Йотова каза, че се слага каруцата пред коня - няма как да сме убедени в личността, която ще оглави ЕК, без да чуем тяхната визия, коментира вицепрезидентът.По думите ѝ отново оставаме с впечатлението, че тези личности ще са плод на някаква сделка. ", "date": "2019.06.30", "title": "Вицепрезидентът: България е лобито на ЕС за Западните Балкани"}
{"url": "http://www.cross.bg/ryse-sgradi-instalatzii-1608005.html", "text": "/КРОСС/ В сезона на летните бури и опасността от мълнии, повечето сгради в Русе са с неработещи гръмоотводи.Не липсват и русенци, които се възползват от липсата на контрол и режат части от инсталациите, докато си ремонтират жилищата, разказва БНТ.Близо 65 000 са жилищните сгради в Русе. За над 300 от тях отговаря професионалният домоуправител Цветелин Цонев. Казва, че гръмоотводните инсталации най-вече на старите панелни блокове са неизползваеми.Задължение на етажната собственост е да поддържа сградата и съответните защитни инсталации.Надежда все пак дават националната и европейските програми за саниране.\"Ако мълниезащитната инсталация не отговаря на норматива, се предписва нейния ремонт. Със сигурност повече от половината не са били в добро състояние, затова сме ги оправили\", коментира Никола Кибритев, директор на дирекция „Европейско развитие\" в Община Русе.Тези програми обаче са обхванали само 40 от жилищните блокове в Русе. А до края на 2022 г. всички сгради у нас следва да имат технически паспорти и работещи гръмоотводни инсталации. ", "date": "2019.06.30", "title": "Повечето сгради в Русе са с неработещи гръмоотводи"}
{"url": "http://www.cross.bg/tormoz-sistemen-zadurzhan-1608006.html", "text": "/КРОСС/ 40-годишен мъж е задържан за системен физически тормоз над децата му, съобщиха от ОДМВР - Разград. 15-годишно момче подало сигнал в РУ-Разград, че около 21.00 часа на 28 юни 40-годишният му баща му е нанесъл побой.Малолетният съобщил за системен физически тормоз, който родителят упражнявал над него, братята и сестрите му.Бащата е задържан в Районното управление. По случая е образувано досъдебно производство. ", "date": "2019.06.30", "title": "Задържаха 40-годишен за системен тормоз над децата му"}
{"url": "http://www.cross.bg/leva-pensii-sredno-1608008.html", "text": "/КРОСС/ От утре се увеличават всички пенсии с 5,7%. Същевременно обаче увеличение има и на цените на топлата вода и на тока средно с 4 на сто. Като се прибави и инфлацията, реално увеличението ще се компенсира с новите по-високи цени. Единствено природният газ ще бъде по-евтин от 1 юли - с под 1 процент, предаде БНТ.Държавата е предвидила допълнително 277 млн. лева, за увеличение на всички пенсии от 1 юли. Така средната пенсия у нас ще стане 386 лева. Минималната пенсия за стаж и възраст ще нарасне с 12 лева, а социалната със 7 лева.Вдига се и таванът на пенсиите до 1200 лева. Така около 43 000 души ще получат реалните си пенсии, а други 26 000 ще останат с таван. Изплащането ще започне след седмица.Увеличение обаче ще има и на консумативите. Парното и топлата вода ще поскъпнат с 4,5% средно. В София увеличението ще бъде 4,3 на сто, а в Пловдив - 7,4. Най-голямо повишение на цените ще има в Разград и Габрово - над 17 и над 12% съответно. Единствено в Сливен отоплението ще поевтинее.Очаква се Комисията за енергийно и водно регулиране да приеме и увеличение на цените на тока средно с 3.5%. Простата сметка показва, че при средно потребление с две тарифи - дневна и нощна, сметката на битовите потребители ще се увеличи с близо 3 лева на тока и с още 7 лева през зимата за парно.  ", "date": "2019.06.30", "title": "По-високи пенсии от утре, токът и топлата вода поскъпват"}
{"url": "http://www.cross.bg/zayavleniya-imoti-gurtziya-1608007.html", "text": "/КРОСС/ Огромното натрупване на заявления за разрешения за пребиваване за граждани на държави извън Европейския съюз, които инвестират поне 250 000 евро в гръцки имоти, принуди държавата да децентрализира компетенциите за нейното издаване, пише в. \"Та Неа\".Гръцката програма \"Златна виза\" е критикувана от ЕС, но властите в Атина не смятат да я прекратяват като източник на свежи капитали.Министерството на миграционната политика издаде в началото на април решение, с което разреши подаването на заявления във всеки децентрализиран орган в Гърция, а не само в района, където се намира имотът.Засилен интерес към недвижимите имоти освен в Атика се наблюдава и за Патра, Хания, Ламия, Лариса и дори Солун. ", "date": "2019.06.30", "title": "Наплив на инвеститори в Гърция"}
{"url": "http://www.cross.bg/pargov-iska-bitka-1608009.html", "text": "/КРОСС/ \"Най-важното нещо, което трябва да осъзнаем днес е, че ни предстои битка и тя е решаваща. Решаваща, защото ако европейските избори бяха завръзка, то местните, ще бъдат развръзка и основа за бъдещата национална власт, която БСП така неистово иска, за да покаже какво означава нейната визия за България\". Това заяви лидерът на БСП-София Калоян Паргов пред журналисти преди днешния пленум на столетницата.По думите му, право на председателя на партията Корнелия Нинова е да прави промени и смени в изпълнителното бюри. Лично той самият като градски председател го е правил два пъти в последните 6 години, когато се е налагало по една или друга причина.Паргов изтъкна, че трябва да се види, какво ще бъде виждането на председателя на партията, с какви мотиви и какво иска да засили предвид предстоящата битка за местния вот.БСП няма да обсъжда партийната субсидия на днешния пленум, тъй като управляващите отложили въпроса за юли. Калоян Паргов иска да види през юли месец с какво предложение ще излязат и дали те ще седнат на масата на разговорите с другите политически партии.По думите му всичко зависи от мобилизацията, мотивацията, единството и консолидацията. \"Ако излезеш на една битка консолидиран и единен, говоря за целия отбор и работим в синхрон, очевидно, че шансовете да спечелим месните избори се увеличават драстично\", посочи Паргов.  ", "date": "2019.06.30", "title": "Паргов прогнозира победа на местните избори за БСП, но ако се яви \"като отбор\""}
{"url": "http://www.cross.bg/nova-dyshi-komentira-1608010.html", "text": "/КРОСС/ Вулканичните изригвания в Папуа Нова Гвинея (ПНГ) принудиха 15 000 души в североизточната част на страната да избягат от домовете си, съобщава \"Ройтерс\".Планината Улавун на североизточния остров \"Нова Британия\" изригна внезапно в сряда с колона от пепел на 18 км във въздуха.Не са съобщава за жертви, но изригванията разрушават домове, насаждения и кладенци, оставяйки хората без храна и вода, пепелта нарушава и вътрешните полети.Международната федерация на дружествата на Червения кръст и Червения полумесец заявиха днес, че 3775 души са избягали от изригването на Манам, а 11 047 души, бягащи от изригването на връх Улавун са потърсили подслон в центровете за убежище.Вулканичната пепел е покрила областта с малки частици, които могат трайно да увредят белите дробове, което води до болест или смърт.Лео Картами от центъра за бедствия в Западна Нова Британия коментира, че рисковете за здравето от пепелта означават, че хората не могат да се върнат по домовете си, а пепелта ще навреди и на хранителните култури, ако дъжд не ги измие скоро.Жителът на остров Манам заяви пред местните медии, че къщата му е разрушена от пепел и камъни. \"Нямаше къде да отидем, затова отидохме под къщата и се скрихме там поне осем часа\".Не е ясно кога селяните ще могат да се върнат по домовете си. Премиерът на ПНГ Джеймс Марапе посети убежищата в Улавун в Западна провинция Нова Британия. По-рано Марапе коментира, че ще изпрати армията на помощ.Стив Сандърс, главен геодезичен инспектор от вулканичната обсерватория Рабаул коментира, че се очаква Манам да продължи да изригва с активни потоци от лава.\"Сателитите наблюдават газовете и температурите и следим деформацията, за да видим дали има някакво увеличение\", допълва той.  ", "date": "2019.06.30", "title": "15 000 души са евакуирани заради вулканични изригвания в Папуа"}
{"url": "http://www.cross.bg/poetapno-dvizhenieto-asenovgrad-1607991.html", "text": "/КРОСС/ От утре - 1 юли, до 5 юли, от 8 до 17 ч., поетапно ще се ограничава движението на моторните превозни средства по път II-86 Асеновград - Чепеларе поради почистване на паднали камъни зад предпазната мрежа на крайпътните скатове.Автомобилите ще се пропускат в интервали от 30-40 минути, веднага след отстраняване на скалната маса. Необходимо е шофьорите да се движат с повишено внимание и съобразена скорост, като спазват стриктно поставената сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ. ", "date": "2019.06.30", "title": "От 1 до 5 юли движението по пътя Асеновград - Чепеларе ще се ограничава поетапно"}
{"url": "http://www.cross.bg/robins-pravitelstvo-brekzita-1607992.html", "text": "/КРОСС/ Промени се очакват в британското правителство, съобщи \"Ройтерс\". Агенцията се позовава на в. \"Сънди таймс\".Главният британски преговарящ по Брекзита Оли Робинс ще напусне поста си. Това се очаква да стане, след като той даде отчет на новия премиер.Привържениците на Брекзита подложиха Робинс на критики за ролята му в сключването на отхвърленото от британските депутати споразумение, което беше договорено от Тереза Мей. ", "date": "2019.06.30", "title": "Готвят промени в британското правителство"}
{"url": "http://www.cross.bg/yvelicheniya-oblachnostta-dyha-1607990.html", "text": "/КРОСС/ Времето ще бъде слънчево с временни увеличения на облачността над Източна България. Ще духа слаб до умерен север-североизточен вятър. Максималните температури ще са между 27° и 32°, в София около 27°, съобщават от НИМХ.Над планините времето ще е предимно слънчево. След обяд над масивите от Централна и Източна България ще има временни увеличения на облачността, но валежи не се очакват. Ще духа умерен, по високите и открити части и временно силен североизточен вятър. Максималната температура на височина 1200 метра ще бъде около 21°, на 2000 метра - около 13°.Над Черноморието ще бъде предимно слънчево с временни увеличения на облачността. Без валежи. Ще духа умерен север-североизточен вятър, който вечерта ще отслабне. Максимални температури 26-28°. Температурата на морската вода е 26-27°. Вълнението на морето ще бъде 2-3 бала. ", "date": "2019.06.30", "title": "Слънчево и топло ще е днес"}
{"url": "http://www.cross.bg/borisov-mlrd-vashiyat-1607993.html", "text": "/КРОСС/ Във връзка със събитията през последните седмици, лидерът на БСП Корнелия Нинова отправи през профила си във Фейсбук четири въпроса към премиера Бойко Борисов: 1. Г-н Борисов, Вашият вицепремиер Каракачанов твърди, че има подписан договор с Беларус и преведени пари за ремонт на СУ-25. Вашият министър Караниколов иска да разтрогне договора. Председателят на Народното събрание Караянчева подвежда Русия, като на най-високо равнище заявява, че Русия ще ремонтира същите самолети. Кой от тези тримата говори от Ваше име и кой казва истината? Кой носи отговорност за този огромен международен гаф?2. Президентът Радев заяви, че цената на Ф-16 е 3.45 млрд., а вие твърдите, че е 2.2 млрд. Г-н Премиер, защо при огромен излишък в бюджета, вземате нов заем от 400 млн.? Кой, кога и при какви условия ще го връща?3. Защо излъгахте медицинските сестри, че ще им увеличите заплатите? Днес 109 лекари и медицински работници във видинската болница хвърлиха оставки. Вие ли наредихте на министър Ананиев да обяви, че ще закрива отделения в ообластните болници в Северозапада?4. Четохте ли доклада за България, гласуван в ПАСЕ? Да кажете нещо за корупцията в страната? Споделяте ли европейската оценка за Вашето управление?", "date": "2019.06.30", "title": "Корнелия Нинова с четири въпроса към Бойко Борисов"}
{"url": "http://www.cross.bg/dokymenti-samolichnost-pasporti-1607994.html", "text": "/КРОСС/ Гръцката полиция арестува сириец и българка, които бяха заловени с множество фалшиви паспорти и документи за самоличност, предаде Асошиейтед прес.Смята се, че двамата са продавали документите на мигранти на цена по 5000 евро. Арестите са извършени в Атина в петък, но съобщението за тях беше публикувано вчера.Освен гръцки и шведски паспорти бяха открити български и гръцки документи за самоличност, лаптоп, таблет, машина за ламиниране, флашки с информация и листове пластмаса. Ако са успели да продадат подготвените документи, двамата са щели да спечелят близо един милион евро.Сириецът е на 41 години и вече е излежавал присъда за подобна дейност, но неотдавна е бил освободен. При влизането на полицията в апартамента 44-годишната жена се опитала да изхвърли през балкона няколко документа и лаптоп. ", "date": "2019.06.30", "title": "Арестуваха българка и сириец в Атина, продавали фалшиви документи на мигранти"}
{"url": "http://www.cross.bg/trump-koreya-sreshta-1607996.html", "text": "/КРОСС/ Президентът на САЩ Доналд Тръмп пристигна в демилитаризираната зона между двете корейски държави, за да се срещне с водача на КНДР Ким Чен-ун, предоха световните агенции.Тръмп отлетя от Сеул с президентския хеликоптер \"Марийн уан\" (от Морската пехота на САЩ) малко след като президентът на Южна Корея Мун Дже-ин съобщи, че ръководителят на комунистическия Север се е съгласил за срещата. Мун, който придружава Тръмп, похвали него и Ким за проявената \"смелост\" и изрази надежда, че Тръмп \"ще остане в историята\" като президента на САЩ, постигнал мир на Корейския полуостров.През 2018 г. Тръмп и Ким преговаряха в Сингапур, което бе първа среща на лидери от Вашингтон и Пхенян. Тогава бе подписано споразумение, според което Северна Корея ще се разоръжи ядрено, а САЩ ще гарантират нейната сигурност. Втората тяхна среща бе в Ханой през февруари т.г., но на нея двамата не постигнаха съгласие и се разделиха, без да подписват нищо, припомниха агенциите.По-рано днес стана ясно, че севернокорейският лидер Ким Чен-ун е приел поканата на президента на САЩ Доналд Тръмп да се срещнат на границата между двете Кореи. Това съобщи южнокорейският президент Мун Дже-ин, който също ще присъства на събитието, предадоха световните агенции.Лидерите на САЩ и Северна Корея ще си стиснат ръцете в името на мира. Срещата ще се състои в станалото символ на разделението на полуострова село Панминчжон в демилитаризираната зона, заяви Мун на съвместна пресконференция с Тръмп.Подобна среща се случва за пръв път в историята, подчерта южнокорейският президент. \"Кога ще се състои трета среща на високо равнище между САЩ и Северна Корея ще зависи от промените, до които ще доведе днешната среща\", подчерта Мун, цитиран от Ройтерс.Вашингтон и Сеул са на едно мнение за необходимостта от денуклеаризация на Корейския полуостров и нормализиране на отношенията между САЩ и Северна Корея, заяви южнокорейският президент, цитиран от ТАСС.\"Отиваме в демилитаризираната зона и ще се срещна с председателя Ким\", заяви от своя страна Тръмп, добавяйки, че очаква срещата с нетърпение.По-рано южнокорейският президент заяви, че евентуално ръкостискане между президентът Тръмп и севернокорейския лидер би било значителна стъпка напред към пълната денуклеаризация на Северна Корея и постигането на траен мир с Южна Корея, припомня Ройтерс. Президентът на САЩ от своя страна заяви, че има възможност евентуална среща \"да се окаже много интересна\". ", "date": "2019.06.30", "title": "Тръмп пристигна в демилитаризираната зона между двете корейски републики"}
{"url": "http://www.cross.bg/tayur-bridzh-mosta-1607995.html", "text": "/КРОСС/ Тауър бридж отбелязва 125-та си годишнина. Мостът над Темза е тържествено открит на 30 юни 1894 г. от уелския принц, който по-късно става крал Едуард VII и неговата съпруга Александра.\"Бих нарекъл Тауър бридж, вероятно една от най-разпознаваемите сгради в света\", заяви директорът на моста Крис Еърли. През 2018 г. Тауър бридж е посетен от рекорден брой хора - 865 хил. Това са хора, които са закупили билет за пешеходни галерии, разположени на височина от 43,5 м. Невъзможно е да се изчисли колко от почти 37,4 милиона туристи, които са посетили Лондон през 2018 г. са направили селфи на фона на моста.\"Този мост е една от основните визитни картички на Лондон, ако не и на цялата Великобритания, но не трябва да забравяме, че първоначално това беше огромна парна машина, построена с много практични цели дори във Викторианската епоха\", каза мениджърът за развитие на Тауър бридж - Дирк Бенет. Могат да се видят парни механизми с капацитет от 360 конски сили, които повдигат двете люлеещи се крила на моста за преминаване на кораби до 1972 г., когато са заменени с електрическо задвижване. Парните двигатели са разположени в музея на южната страна на моста. ", "date": "2019.06.30", "title": "Тауър бридж навърши 125 години"}
{"url": "http://www.cross.bg/morskata-gradina-varna-1607997.html", "text": "/КРОСС/ Дете загина, след като беше блъснато от кола в Морската градина във Варна.По първоначална информация автомобил с чуждестранна регистрация е блъснал детето на паркинг пред ресторант, намиращ се в Морската градина, съобщи бТВ.Детето е загинало на място. Изясняват се причините около инцидента. ", "date": "2019.06.30", "title": "Кола уби дете в Морската във Варна"}
{"url": "http://www.cross.bg/pochivka-stefanov-chernomorie-1607998.html", "text": "/КРОСС/ За над 50% от българите лятната почивка тази година се оказва химера. Всеки втори е готов да тегли кредит, за да отмаря на морето. Това показва проучване на изследователския център „Тренд\".„Липсата на финансови възможности е основната причина за това да не се планира почивка. Това показваха и резултатите от миналата година. Спрямо демографските разбивки ясно си личи, че тези които изтъкват финансовите причини, са предимно най-възрастните групи\", коментира Атанас Стефанов от „Тренд\".Данните от проучването сочат още, че повечето българи предпочитат да прекарат своята ваканция на родното Черноморие. „Над половината от планиращите почивка това лято ще я реализират по българските плажове. Фаворит е Южното Черноморие спрямо Северното\", добави Стефанов. ", "date": "2019.06.30", "title": "Над 50% от българите не могат да си позволят почивка това лято"}
{"url": "http://www.cross.bg/zafirov-karakachanov-samoletite-1607999.html", "text": "/КРОСС/ „За моя изненада, вместо да подаде оставка след изнесените данни от президента Румен Радев за бойните самолети, които ще закупуваме, военният министър влезе в обяснителен режим  и за пореден път не доизказа истината. Фактите са, че за парите, които ще дадем, ще получим самолети, които няма да изпълнят целите, заложени с решението на Народното събрание.\" Това каза Атанас Зафиров, член на ИБ на БСП, пред БСТВ. По думите му, от изнесените данни от държавния глава, самолетите няма да могат да изпълняват функциите „въздух-земя\" заради отсъстващото въоръжение.Атанас Зафиров наблегна на реплики от интервю на Красимир Каракачанов, които са убегнали на анализаторите, а именно, че сега даваме 2,2 млрд. за изтребители, но са нужни още толкова за бомбардировачи. „Той потвърди казаното от президента, че с пакета, който получаваме за самолетите F-16, няма да позволим те да са многофункционални с една от най-важните си функции - наземна поддръжка\",  каза Зафиров. Той заяви, че очаква задълбочен дебат по въпроса в Народното събрание и да се даде отговор защо за толкова много пари ще получим продукт за авиошоу. „Този допълнителен един милиард, за който говори президентът, а Каракачанов определи като хипотетичен, е напълно реален и трябва да се даде, за да придобият самолетите своите пълни бойни готовности. Каракачанов и укрива информация, и лъже\", потвърди Зафиров въпрос на водещия. Експертът от БСП обясни още, че със закупуването на многофункционалните бойни самолети е трябвало да отпадне поддръжката във времето на старата ни летателна техника. В този случай, с орязаните функции на бъдещите ни изтребители, страната ни ще трябва да дава милиони за ремонт и поддръжка на наличната авиационна техника, обясни още Атанас Зафиров. ", "date": "2019.06.30", "title": "Зафиров: Вместо да подаде оставка заради скандала със самолетите, Каракачанов влиза в обяснения"}
{"url": "http://www.cross.bg/rozhdenitzi-na-yuni-1607940.html", "text": "/КРОСС/ Анелия Нунева - бивша лекоатлетка, треньорДесислава Пантелеева - PR експертИво Райчев - журналистЙоана Гочева - журналистКирил Прашков - художникАнастасия Мозер - политикТаня Богомилова - олимпийска шампионка по плуванеЮлия Пискулийска - журналист", "date": "2019.06.30", "title": "Рожденици на 30 юни"}
{"url": "http://www.cross.bg/apostoli-vsichki-dvanadeset-1607936.html", "text": "/КРОСС/ Събор на светите славни и всехвали дванадесет апостоли е празник за обща прослава на Христовите благовестители, наречени апостоли, т.е. пратеници.Те са Симон Петър, Андрей Първозвани, Иаков Заведеев, Иоан Богослов, Филип, Вартоломей, Тома, Матей, Иаков Алфеев, Иуда Иаковов, Симон Зилот, Матий (Матия) - на мястото на Иуда Искариот.Към тях се причислява и апостол Павел, затова този ден се казва още Павловден.Събор на светите дванадесет апостола е празник, празнуван от древност след деня на славните първовърховни апостоли Павел и Петър († ок. 67 г.).Св. благоверен цар Константин Велики (274-337) построил в Цариград храм на името на светите Дванадесет апостола. Съществуват данни за празнуването на празника от IV век.Като празнува паметта на всеки един от дванадесетте апостоли отделно, Църквата еднакво благоговее и пред целия техен събор. Защото Свещеното Писание и Преданието, като възхваляват трудовете и мъченическата смърт отделно на всекиго от дванадесетте апостоли, прославят ги всички заедно и равночестно. По думите на Св. Писание всички те са приятели Божии (Йоан 15:14), и когато Син Човечески седне на престола на славата Си, те всички ще седнат на дванадесет престола, за да съдят дванадесетте Израилеви колена (Мат. 19:28). Светото Предание нарича всички дванадесет апостоли славни и всехвални. ", "date": "2019.06.30", "title": "Събор на св. славни и всехвални 12 апостоли. Неделя на Всички български светии"}
{"url": "http://www.cross.bg/chovechestvoto-dobrini-nedostig-1607942.html", "text": "/КРОСС/ \"Човечеството ще загине от недостиг не на велики дела, а на малки добрини. Великото дело е само покрив, а стените се иззиждат от тухлите на малките добрини.\"Архимандрит Йоан Крестянкин ", "date": "2019.06.30", "title": "Човечеството ще загине от недостиг..."}
{"url": "http://www.cross.bg/bulgarski-nezavisimost-obyavyava-1607938.html", "text": "/КРОСС/ 350 г. - Римският узурпатор Непоциан от Константиновата династия е победен и убит от въоръжените сили на узурпатора Магненций.763 г. - В битката при Анхиало българската войска, предвождана от кан Телец, търпи поражение от византийците, командвани от император Константин V.1876 г. - Избухва Сръбско-турска война, в която като доброволци вземат участие и много български национал-революционери.1894 г. - Корея обявява независимост от Китай.1908 г. - В Сибир е регистрирана огромна експлозия, за която се предполага, че е предизвикана от падането на Тунгуския метеорит.1908 г. - Турция се включва в Междусъюзническата война.1925 г. - Завършено е прокарването на телефонен кабел между Европа и Южна Америка по дъното на Атлантическия океан.1934 г. - В Нацистка Германия по нареждане на Хитлер се провежда брутална политическа чистка всред членовете на Щурмабтайлунг, известна като Нощ на дългите ножове.1960 г. - Конго обявява независимост от Белгия, една седмица по-късно започва гражданска война.1971 г. - При катастрофа с кола в прохода Витиня загиват легендарните български футболисти от отбора „ПФК Левски\" Георги Аспарухов и Никола Котков.1971 г. - Екипажът на съветския космически кораб Союз 11 загива при завръщането си на Земята, след изтичане на въздуха през повредена клапа.1977 г. - Разпусната е агресивната военна организация СЕАТО.1990 г. - Източна и Западна Германия сливат икономиките си.1993 г. - Блага Димитрова подава оставка като вицепрезидент на България.1999 г. - Българското правителство продава 75% от националния превозвач авиокомпания Балкан на израелската фирма Зееви Груп.Източник: Уикипедия  ", "date": "2019.06.30", "title": "30 юни в историята"}
{"url": "http://www.cross.bg/tema-georgi-iiotova-1607984.html", "text": "/КРОСС/ Тема: След скандала, истината за учебниците. Кой и как определя, какво да знаят децата?Тема: „Къси разкази\": Старецът и морето, Бай Пешо от Шабла, за тайните на добрия живот и добрата рибена чорба.Тема: От любов към България: Меги и Ивайло, които обикалят света в носия.Тема: Произведено на Бълканите: Актьорът Леарт Докле, пред Мариян Станков - Мон Дьо.Тема: Полицейски шеф, уволнен за буйство в заведение и опит за бягство.Тема: Ще падат ли глави в БСП, вместо оставката на лидера?Гост: Антон Кутев, БСПТема: Един скок едно училище и един отличник. Вдъхновяващата история на Ясен  и неговите учители.Тема: Храните, които разболяват и наистина ли една трета от храните у нас са с двоен стандарт?Тема: Къщата на Яворов отново за продан. Ще спасим ли историята си?Тема: Те са съвременните будители: Ачо и Петя влагат сърцето и ръцете си във възраждането на Луковит.Тема: Силвена Роу, различна, екзотично, безкомпромисна.Тема: Влюбена, сгодена и изчезнала: Нова Йотова и Деян Ангелов, в театрален дует за любов и още нещо.Тема: Как Играта олекна с 20 кг, преди да запише новия си летен хит с Лео?Тема: Процеси на разделението и време за единение. Говори вицепрезидентът Илияна Йотова.Тема: За дългата лихвена зима.Гост: Левон Хампарцумян, банкерТема: Климатични рекорд. Разговор с проф. Георги Рачев.Тема: Ваня Щерева,  в неделното утро.Тема: Актьорите Веселин Ранков, Александър Дойнов и Георги Къркеланов, за лятното турне на „Армията\".Тема: Група \"Каторга\" - тежките послания на музикатаТема: Агент Тенев представя българо-арменска изложба. ", "date": "2019.06.30", "title": "По телевизиите днес"}
{"url": "http://www.cross.bg/chasa-provede-sustoi-1607985.html", "text": "/КРОСС/ София.От 11.00 часа в Борисовата градина пред паметника на акад. Николай Хайтов НФСБ ще отбележи 17 години от кончината му.***Бургас.От 18.00 часа на сцената до Моста в града десет рок групи очакват своята публика на Джулай морнинг.***Варна.От 18.30 часа на сцената на клуб „Ментол\" на Централния плаж ще се проведе безплатен концерт от поредицата „Варненско лято за деца\".***Варна.От 18.00 часа Държавна опера - Варна хорът на варненските момчета и младежи ще отбележи своя 50-годишен юбилей с тържествен концерт.***Велико Търново.От 20.30 часа в Археологическия музей ще се състои Fusion Fest 2019 Veliko Tarnovo: Концерт на група Del Padre.***Добрич.От 11.00 часа в Държавен куклен театър „Дора Габе\" ще се играе кукленият спектакъл „Синият таралеж\".***Кърджали.От 22.00 часа до кораб „Емона\" в залива Енчец ще започне „Джулай Морнинг-2019\".***Ловеч.От 9.00 часа Негово високопреосвещенство Ловчанският митрополит Гаврил ще оглави Архиерейска света Литургия в храм \"Св. Троица\".***Перник./с.Кладница.От 9.00 часа на открита сцена пред НЧ „Пробуда - 1937 г.\" ще се проведе „Витошки напеви\" - ХІІ Регионален фолклорен събор.***Пловдив.От 9.00 часа в Пловдивската духовна семинария \"Св. св. Кирил и Методий\" Негово Високопреосвещенство Пловдивският митрополит Николай ще оглави Архиерейска света Литургия.***Пловдив.В 15.00 часа в центъра на града ще се открие изложба на участниците в 17-тия пленер „Амбелино\".***Пловдив.В 17.00 часа на Гребната база до стадион „Пловдив\" ще започне третият фестивален ден на Hills of Rock.***Пловдив.В 20.30 часа на Летния театър ще се състои концерт на Йорданка Христова.***Стара Загора.От 10.00 до 18.00 часа в парк „Пети октомври\" ще се състои Детски панаир.***Стара Загора.От 10.00 до 16.00 часа в Международен младежки център ще бъдат прожекциите от Международния фестивал на анимационния филм „Златен кукер\".***Стара Загора.От 11.00 часа в Кукления театър ще се играе спектакълът „Храбрият шивач\" от Братя Грим.***Тунджа./село Хаджидимитрово.От 9.00 часа на кръстовището на пътя Ямбол-Сливен със село Хаджидимитрово ще се проведе протест заради проблеми с автобусния транспорт.***Тутракан.От 18.00 часа в парка в града ще се проведе Празник на кайсията.  ", "date": "2019.06.30", "title": "Събитията днес"}
{"url": "http://www.cross.bg/helikopter-se-razbi-v-kanada-1607987.html", "text": "/КРОСС/ Самоделен хеликоптер се разби в канадската провинция Манитоба. Това съобщиха в събота от CTV.Инцидентът се е случил близо до летището Стейнбек. Според представител на градската полиция, Крис Крепски, хеликоптерът паднал на 300 метра от пистата, когато се опитвал да кацне. Машината се ударила в земята, паднала на една страна и се запалила.Екипажът от двама души - мъж и жена са невредими.Хеликоптерът не е сериен, а самостоятелно изграден от ентусиасти. Канадският съвет за безопасност на транспорта все още не разследва този инцидент.  ", "date": "2019.06.30", "title": "Хеликоптер се разби в Канада"}
{"url": "http://www.cross.bg/chasa-telegraf-vodeshti-1607986.html", "text": "/КРОСС/ в. 24 часа - стр. 1, 4 - Затворена тоалетна уволни полицейски шефв. Телеграф - стр. 1, 4, 5 - Разследване на Би би си разкри: Генерал от ГРУ: Отровете Скрипалв. 24 часа - стр. 2 - Литийното шествие на 1 юли в Каварна не било „православен джулай\", а за св. Йоан Рилскив. 24 часа - стр. 3 - Джипове под прикритие ще снимат нарушители по магистралитев. Телеграф - стр. 2 - Симулатори ни готвят за шофьорив. Телеграф - стр. 7 - Шефът на 6 РПУ буйства и кара пиянв. Телеграф - стр. 12, 13 - Най-продаваното сопрано Сара Брайтман: Дълго страдах, че не полетях в Космосав. 24 часа - стр. 12 - Не съм беден, за да хвърлям храна ", "date": "2019.06.30", "title": "Пресата в неделя"}
{"url": "http://www.cross.bg/stihiya-magnitogorsk-pazar-1607988.html", "text": "/КРОСС/ Пожар гори в Магнитогорск. Огнената стихия е обхванала централния пазар, съобщават местните медии.Силните пориви на вятъра пречат на пожарникарите да потушат пожара.\n\t\t\t\t\tТой е избухнал през нощта. В момента не се знае причината за възникването на огнената стихия.Полицията е отцепила района. Пожарникари са мобилизирали хора и екипи, за да се справят с бедствието.Очаква се днес да има повече подробности за огненото бедствие. ", "date": "2019.06.30", "title": "Гори централният пазар в Магнитогорск"}
{"url": "http://www.cross.bg/falih-sporazymenieto-arabiya-1607989.html", "text": "/КРОСС/ Споразумението между Саудитска Арабия и Русия за удължаване на съкращаването на производството в рамките на формата на ОПЕК+ ще гарантира, че петролните пазари са стабилни, каза министърът на енергетиката на Саудитска Арабия Халид ал Фалих.\"Споразумението отново потвърждава, че саудитско-руското партньорство проправя пътя за гарантиране на интересите на производителите и потребителите и поддържането на растежа на световната икономика.\" Това отбеляза ал Фалих, цитиран от АП.По-рано руският президент Владимир Путин потвърди споразумението за намаляване на добива на петрол между Москва и Рияд, докато руският министър на енергетиката Александър Новак намекна, че съкращенията могат да бъдат продължени още девет месеца.  ", "date": "2019.06.30", "title": "Ал Фалих: Споразумението с Русия ще стабилизира петролните пазари"}
{"url": "http://www.cross.bg/bulgariya-radev-evrodepytatut-1608024.html", "text": "/КРОСС/ В транспортната комисия на новия Европейски парламент ще има български представител и това ще бъде евродепутатът от ГЕРБ Андрей Новаков. Това заяви евродепутатът Евил Радев пред БНР.„Пакетът „Мобилност\" ще започне да се гледа най-вероятно от самото начало на стартирането на новия ЕП и това е непосредствена опасност за интересите на българските транспортни дружества и българския транспортен бизнес. Видяхме какво се случи в предходния мандат - горе-долу две години се борихме по пакета, загубихме позиция в последните дни, за съжаление, с неявяването на няколко български евродепутата\", обясни Радев.За да има силна позиция в България в ЕП, е нужно пълно обединение на усилията на всички 17 представители на страната ни, допълни евродепутатът. „Винаги, обаче, когато позицията ни не е единна, това се използва от нашите опоненти и много по-трудно постигаме целите си, така че първо и най-важно е българската делегация наистина да бъде водена от интереса на България, а не от тясно партийните интереси\", каза Радев.Заради новия състав на Европарламента ще са необходими много по-големи дипломатически усилия, за да бъдат защитени целите на страната ни, допълни Радев.\"Делегацията ГЕРБ / ЕНП е съставена от опитни представители в Европейския парламент. Много добре знаем процесите и правилата на водене на тези преговори. Има много важни теми за България като \"Шенген\", падане на мониторинга, договаряне на повече средства за кохезионна политика\". Всички тези теми сме ги отработили. Знаем какви са подводните капани и смятам, че достойно можем да защитим интереса на България по всички тези важни теми. Наистина ще са нужни много по-големи усилия, защото вече мнозинството в ЕП няма да е между две големи политически сили, а между 3-4, така че ще е много по-трудно намирането на консенсус, но трябва да работим по-упорито\", категоричен беше той. ", "date": "2019.06.30", "title": "Андрей Новаков ще е българският представител в транспортната комисия на ЕП"}
{"url": "http://www.cross.bg/trump-koreya-kndr-1608023.html", "text": "/КРОСС/ Доналд Тръмп и Ким Чен-ун се срещнаха на междукорейската граница. Лидерите на двете страни се ръкуваха, като бяха на противоположните страни на демаркационната линия, съобщава ТАСС.Тръмп прекоси границата на КНДР и стана първият действащ президент на САЩ, който стъпи в Северна Корея.Президентът на Съединените щати обясни, че преминаването на демаркационната линия и посещението в територията на КНДР за него е \"голяма чест\".Ким също пресече демаркационната линия и стъпи в Южна Корея. Той изрази надежда, че КНДР и САЩ ще преодолеят всички проблеми от миналото и ще открият нова страница в отношенията.\n\t\t\t\t\tТръмп и Ким започнаха преговори в \"Дома на свободата\" от южнокорейската страна на границата.По-рано, Тръмп пристигна в корейската демилитаризирана зона за историческа среща с Ким Чен-ун, съобщи АП. Американският президент потвърди, че ще се срещне с лидера на Северна Корея на пресконференция заедно с президента на Южна Корея Муун Дже-ин.Тръмп заяви, че е \"развил много добри отношения\" с Ким, който той покани на среща с туит в събота.Ким коментира, че е разбрал за срещата от Туитър и е останал много изненадан.\"Срещата има огромен принос за пълното ядрено разоръжаване на Корейския полуостров и за установяването на мир\", коментира муун Дже Ин.Тръмп заяви, че посещение на лидера на КНДР в САЩ не трябва да се очаква сега и веднага, то ще се проведе \"навреме\".Поглеждайки към Северна Корея от наблюдателния пост Улелет преди срещата с Ким, Тръмп е информиран за сериозната артилерия през границата, която заплашва 35-те милиона жители на Сеул.\"Всичко е достъпно с това, което имат в планините\", коментира Тръмп. Той обяснява, че след първата си среща с Ким \"цялата опасност е изчезнала\". Той е придружен от президента на Южна Корея Муун Дже-ин.Президентът напусна Сеул на борда на президентския хеликоптер Marine One, след като Муун обяви в неделя, заедно с Тръмп, че Ким е приел поканата на Тръмп.Тръмп добави, че очаква с нетърпение да се срещне с Ким и да \"се ръкува и да го поздрави\", както и да поздрави американските и южнокорейските войски.Срещата между Тръмп и Ким ще отбележи историческо първо сближаване между САЩ и Северна Корея, които технически все още са във война. Това също така ще отбележи възобновяването на личните контакти между лидерите, след като преговорите за прекратяване на ядрената програма на КНДР се провалиха по време на срещата на върха във Виетнам през февруари.Муун похвали двамата лидери за това, че са толкова смели да проведат срещата: \"Надявам се, че президентът Тръмп ще влезе в историята като президент, който постига мир на Корейския полуостров.\" ", "date": "2019.06.30", "title": "Историческа среща: Действащ президент на САЩ пресече границата на КНДР"}
{"url": "http://www.cross.bg/tzarevo-kraka-byrgas-1608028.html", "text": "/КРОСС/ Полицаи са простреляли в крака със стоп-патрон агресивен мъж в Царево, съобщиха от МВР-Бургас. Инцидентът е станал на 30 юни 2019 г.Сигналът за скандал в частна кооперация е получен около 10.20 ч. в Районно управление - Царево. Мъжът нападал домуващи, въоръжен с два ножа.Към мястото на инцидента своевременно се отправил полицейски патрул, като агресията на мъжа се насочила към служителите. Полицаите, за да предотвратят евентуално нападение, са произвели предупредителен изстрел във въздуха, а след това са простреляли в крака агресивния човек.Той е 70-годишен мъж от Царево, който отдал парцела си за строеж срещу обезщетение, но системно се оплаквал от съседите си, влизайки в словесни конфликти с тях.Пострадалият възрастен мъж е откаран до УМБАЛ - Бургас, прегледан и задържан за настаняване в Центъра за психично здраве \"Проф. Темелков\" - Бургас. Той е лекуван там в края на миналата година. ", "date": "2019.06.30", "title": "Полицаи простреляха в крака агресивен мъж в Царево"}
