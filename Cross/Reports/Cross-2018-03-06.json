{"url": "http://www.cross.bg/mlrd-sveta-dolara-1569483.html", "text": "/КРОСС/ Шефът на компанията Amazon Джеф Безъс оглави тазгодишната класация на най-богатите хора на планетата на американското списание Forbes. Журналът е оценил състоянието му на 112 млрд. долара.Само за 12 месеца акциите на Amazon са скочили в борсовата си цена с 59%. Така Безъс е станал по-богат с цели 39,2 млрд. долара и това е най-високият ръст в пазарната стойност на ценни книжа от 1987 г. насам, когато Forbes започна да оценява състоянието на милиардерите по света.Предишният дългогодишен лидер - основателят на софтуерния гигант Microsoft Бил Гейтс, се е оказал вече на второ място в света със състояние от \"само\" 90 млрд. долара. Трети в престижната класация е шефът на инвестиционния фонд Berkshire Hathaway Уорън Бъфет със състояние от 84 млрд. долара.Общо списанието е преброило по света 2208 милиардери в долари, чието общо състояние достига умопомрачителната сума от 9,1 трлн. бакса - с 18% повече спрямо миналогодишния показател. Освен това в новия списък са влезли и 259 нови богаташи, които по-рано не са фигурирали в него. ", "date": "2018.03.06", "title": "Шефът на Амазон оглави рейтинга на най-богатите хора в света според Forbes"}
{"url": "http://www.cross.bg/godishnina-spasyavaneto-evrei-1569470.html", "text": "/КРОСС/ Лидерът на БСП - София Калоян Паргов ще присъства на Тържествения концерт, посветен на 75-ата годишнина от спасяването на българските евреи.Събитието ще се състои на 7-и март 2018 г. от 18,00 часа в концертната зала на Националната музикална академия \"Проф. Панчо Владигеров\". ", "date": "2018.03.06", "title": "Калоян Паргов ще присъства на Тържествения концерт, посветен на 75-ата годишнина от спасяването на българските евреи"}
{"url": "http://www.cross.bg/yazoviri-opasnite-kamchiya-1569482.html", "text": "/КРОСС/ 131 са опасните язовири в страната. Това показват проверките на надзора на съоръженията. Язовирите в най-лошо състояние са в областите: Враца, Благоевград, Хасково и Бургас.Заради снеготопенето най-критични са: язовир \"Бързина\" в община Хайредин, \"Камчия\" и \"Ясна поляна\" в Бургаско, както \"Елешница\" във Варненско, който в момента прелива.Институциите уверяват, че няма опасност за хората от селищата край Елешница, чийто собственик е държавата. Проблемът на този язовир е, че има много висока подпочвена вода.В село Гроздьово обаче не са спокойни. Водата от язовира се влива в река Камчия, а тя минава през селото. Там се вливат и големите язовири \"Тича\" и \"Цонево\".По-големият проблем според областния управител на Варна Стоян Пасев е, че преливникът на водоема е в окаяно състояние. 7000 лв. за ремонта му засега няма.От началото на година са направени над 500 проверки на язовири. Съставени 151 акта. В \"Тази сутрин\" по bTV от надзора се похвалиха, че за година опасните язовири са намалели почти на половина.Най-често язовирите имат неизправни изпускател, преливник или язовирна стена.  ", "date": "2018.03.06", "title": "131 са опасните язовири в страната "}
{"url": "http://www.cross.bg/prokyratyrata-protest-zashtita-1569478.html", "text": "/КРОСС/ Пловдивчани отново се събраха протест в защита на д-р Иван Димитров на метри от прокуратурата, но този път малоброен.Лекарят беше освободен днес срещу подписка, след като беше задържан за убийството на крадец. Днес прокуратурата за първи път изнесе своята версия по случая.Стана ясно е, че крадецът не е нахлувал в жилището на доктора, а децата и жена му изобщо не са били у дома. Затова според обвинението не може да се говори за действия в рамките на неизбежната отбрана.Повечето от хората, излезли и тази вечер на протест, не вярват на изнесените подробности от прокуратурата.По думите на един от организаторите на протеста само лекарят знае какво точно се е случило. Те продължават да настояват за промяна в законодателството, касаеща неприкосновеността на личната собственост. ", "date": "2018.03.06", "title": "Пореден, но малоброен протест в защита на д-р Димитров"}
{"url": "http://www.cross.bg/vremeto-petuk-temperatyri-1569427.html", "text": "/КРОСС/ През следващите 10 дни ще се радваме на по-топло време и на наближаващата пролет. Не ни чака сняг. В петък, събота и неделя времето ще бъде много хубаво с повишаващи се дневни температури, а в неделя и понеделник температурите на места ще достигнат 18-20 градуса. Това сочи средносрочната прогноза за времето, представена в „Дарик Кафе\".Този четвъртък времето ще се влоши, ще има превалявания, но затоплянето продължава.Истинският полъх на пролетта ще усетим този петък, през уикенда и в понеделник. Според синоптичните модели в края на седмицата ще имаме сравнително добро време. Ще бъде предимно слънчево, с разкъсана облачност и с високи дневни температури, дори до над 15 градуса.Във вторник и сряда се чака ново влошаване на времето. Ще има облаци и превалявания от дъжд. Но дневните температури ще бъдат високи, нощните също ще бъдат над нулата.В планините също ще се усети затопляне и ще започне снеготопене.", "date": "2018.03.06", "title": "Полъхът на пролетта ще усетим още в петък"}
{"url": "http://www.cross.bg/pobeditelkite-vitzeprezidentut-initziativata-1569456.html", "text": "/КРОСС/ В сряда, 7 март, в 10.30 в библиотеката на „Дондуков\" 2 вицепрезидентът Илияна Йотова ще разговаря с победителките в инициативата „Посланик за един ден\", организирана от посолството на Великобритания в София.Участничките, на възраст между 15 и 18 години, от различни градове в България, представиха в кратки текстове своите виждания как да бъде постигнат прогрес в борбата за равенство между половете.След дискусията вицепрезидентът ще връчи сертификати на победителките. ", "date": "2018.03.06", "title": "Вицепрезидентът ще се срещне с победителките в инициативата „Посланик за един ден“"}
{"url": "http://www.cross.bg/dyakov-nachalnik-prezidentut-1569480.html", "text": "/КРОСС/ Президентът Румен Радев е подписал указ за назначаването на ген. Данчо Дяков за началник на Националната служба за охрана (НСО), като го е удостоил с висше офицерско звание генерал-майор, съобщават от Президентството.Преди дни правителството даде съгласието си ген.-майор Дяков да бъде назначен на длъжността началник на НСО. Досега той беше съветник на Радев по военната сигурност.Припомняме, в началото на февруари държавният глава освободи предишния началник на НСО генерал-лейтенант Ангел Антонов.  ", "date": "2018.03.06", "title": "Президентът назначи ген. Данчо Дяков за шеф на НСО "}
{"url": "http://www.cross.bg/balkan-hotel-politziyata-1569479.html", "text": "/КРОСС/ Пожар избухна в столичния хотел \"Балкан\", бившия \"Шератон\". В района се издига черен дим.Сградата е затворена, евакуират посетителите. Екипи на пожарната и полицията вече са пристигнали на място.Районът е отцепен. Трамваите, които се движат по ул. \"Съборна\", също са блокирани.От полицията съобщават, че на място е установено, че задимяването е причинено от аспирацията на ресторант в сградата.Към 19.05 часа ситуацията е овладяна.Не са пострадали граждани.   ", "date": "2018.03.06", "title": "Пламна хотел \"Балкан\" в София"}
{"url": "http://www.cross.bg/ii-krymovgrad-ivaiilovgrad-1569472.html", "text": "/КРОСС/ Отворени са ценовите оферти на участниците в тръжната процедура за избор на изпълнител на строително-монтажните работи при ремонта на 32 км от път II-59 Момчилград - Крумовград - Ивайловград от км 24+548 до км 56+861.68.Отворените ценови предложения на допуснатите участници в двете обособени позиции на обществената поръчка са:За обособена позиция №1: Път II-59 Момчилград - Крумовград - Ивайловград от км 24+548 до км 30+439, област Кърджали, отворената оферта е на ДЗЗД „ИЗТОЧНИ РОДОПИ-3\", в което участват: „Пътстройинженеринг\" АД, „ПСК Виастрой\" ЕООД, „Пътища\" АД, БКС „Горна Оряховица\" АД и „Атлас-Балкан\" ООД - 2 832 496.43 лв. без ДДС;За обособена позиция №2: Път II-59 Момчилград - Крумовград - Ивайловград от км 30+439 до км 56+861.68, в област Кърджали и област Хасково, отворените ценови оферти са на:-\t„ТРЕЙС ГРУП ХОЛД\" АД - 15 280 745.80 лв. без ДДС;-\tОБЕДИНЕНИЕ „ПЪТ II-59\", в което участват „Джи Пи Груп\" АД и „Контратас Инглесиас\" АД - 14 991152.26 лв. с ДДС.Отсечката в обособена позиция 2 ще се финансира със средства от Програмата за трансгранично сътрудничество ИНТЕРРЕГ V-A Гърция - България 2014-2020 г. Тя се финансира от Европейския съюз чрез Европейския фонд за регионално развитие. Приносът на ЕС е 85% от бюджета на програмата, а 15% е от държавните бюджети на Република България и Република Гърция.В първия участък, който е близост до село Карамфил, е предвидена рехабилиция на асфалтовата настилка и изграждането на две бетонови подпорни стени с обща дължина 25 метра. Във втория участък - от км 30+439 до км 56+861.68 на път II-59, ще бъде извършена реконструкция на пътя в чертите на Крумовград и с. Полковник Желязово и рехабилитация на настилката.Срокът за изпълнение на строително-монтажните дейности в първия участък е 8 месеца, а във втория - 14 месеца.  ", "date": "2018.03.06", "title": "Отворени са ценовите оферти за ремонта на 32 км от път II-59 Момчилград – Ивайловград"}
{"url": "http://www.cross.bg/nyama-borisov-konventziyata-1569481.html", "text": "/КРОСС/  Властта изтегля Истанбулската конвенция, твърди NOVA, като се позовава на свои източници. Това ще стане с ново решение на Министерския съвет.Още през февруари премиерът Бойко Борисов коментира \"Щом хората са уплашени - махаме я, връщаме дебата отначало\". Тогава министър-председателят посочи, че документът би се приел само при абсолютен консенсус в обществото. Той напомни, че основната тема на конвенцията е превенцията на насилието над жени и домашното насилие. По повод на документа ГЕРБ се обърна към Конституционния съд.\"ГЕРБ се оттегля, защото сами, без БСП, без Патриоти, срещу президента, няма смисъл да вървим, след като хората си мислят, че ние всъщност искаме да узаконим гей браковете, а то няма една точка по това нещо, няма ние да понесем пасива повече. Но ще участваме в следващ дебат, когато съзреят, когато оценят, че насилието и конвенцията за насилие над жени и деца е достатъчно сериозен проблем, ще се върна да дебатирам\", каза в средата на февруари Борисов. ", "date": "2018.03.06", "title": "Правителството изтегля Истанбулската конвенция"}
{"url": "http://www.cross.bg/sdelkata-inerkom-nyakolko-1569469.html", "text": "/КРОСС/ Финансирането за сделката с ЧЕЗ е осигурено. Преговорите с чешката страна ще продължат няколко дни. Веднага след като приключат, обществото и институциите ще получат пълна инфорамция за резултатите. На този етап нямаме какво да добавим, заяви пред журналисти на летището в Прага Гинка Върбакова.Очаква се тя да запознае чешката страна с искането на българската държава да участва в сделката. Преди седмица след среща с премиера Бойко Борисов Гинка Върбакова заяви, че \"премиерът желае да има пълен контрол върху сделката, която сключваме, и компанията, която ще придобием\".Според подписания договор между ЧЕЗ и \"Инерком\" има условие новият купувач да не продава бизнеса си в близките няколко години.  ", "date": "2018.03.06", "title": "\"Инерком\": Имаме осигурено финансиране за сделката с ЧЕЗ"}
{"url": "http://www.cross.bg/byuro-kradtzite-sistemata-1569467.html", "text": "/КРОСС/ Пореден обир на чейндж бюро е извършен миналата нощ в Пазарджик. За кражбата е станало ясно тази сутрин, тъй като крадците са успели да заглушат СОТ системата.Крадците са разбили входната врата, като преди това със специално устройство са обезвредили СОТ системата. По този начин в охранителната фирма не е постъпил сигнал за нахлуване в обменното бюро и крадците са действали спокойно. Сигналът е подаден тази сутрин от жена-продавач в съседен магазин. Тя забелязала, че вратата на бюрото е отворена. Предполага се, че в неделния дъждовен ден, в района около кръговото кръстовище на река Марица, не е имало пешеходци.Все още се изяснява открадната сума, но по неофициална информация става дума за около 160 хиляди лева. Вратата на касата е разрязана с ъглошлайф.Преди година, пак по това време, трима маскирани успяха да оберат чейндж бюрото на булевард \"България\", като преди това обезвредиха собственика на обекта. Задържани до този момент няма. ", "date": "2018.03.06", "title": "Обраха обменно бюро в Пазарджик"}
{"url": "http://www.cross.bg/gvineya-papya-magnityd-1569471.html", "text": "/КРОСС/ Земетресение с магнитуд 6,7 бе регистрирано днес край Папуа Нова Гвинея, информира Геофизичният институт на САЩ.Силният трус е станал на дълбочина от около 33 километра под морското дъно. За момента няма данни за жертви и материални щети.Припомняме, че най-малко 75 човека загинаха в Папуа Нова Гвинея при земетресение с магнитуд 7,5 на 26 февруари. То бе последвано от силни вторични трусове.  ", "date": "2018.03.06", "title": "Земетресение с магнитуд 6,7 удари Папуа Нова Гвинея"}
{"url": "http://www.cross.bg/yaiitza-fevryari-mrezha-1569473.html", "text": "/КРОСС/ Осем дни след като беше регистрирано огнище на птичи грип във ферма в община Генерал Тошево, от Регионалната агенция по безопасност на храните не знаят дали в търговската мрежа са попаднали заразени яйца и какво количество. Това стана ясно днес на извънредното заседание на Епизоотичната комисия в област Добрич.Първите проби на птиците в животновъдната ферма край град Генерал Тошево са взети на 26 февруари, а болестта е потвърдена два дни по-късно. Тогава е преустановено и изнасянето на яйца от обекта. Колко яйца са попаднали в предните дни в търговската мрежа от Агенцията по безопасност на храните в Добрич не могат да кажат.\"Надявам се, да няма количества, но това ще мога да кажа утре. Ако има, трябва да се унищожават на място от търговските обекти. Предполагам, че на пазара няма големи количества\", коментира д-р Андонова.Според източник на \"Хоризонт\" първите случаи на умрели птици във фермата са били много преди 26 февруари, но продажбата на яйца не е спирала до официалното установяване на заразата на 28 февруари. ", "date": "2018.03.06", "title": "От БАБХ не знаят дали в търговската мрежа са попаднали заразени яйца"}
{"url": "http://www.cross.bg/braziliya-nyama-samolet-1569466.html", "text": "/КРОСС/ Пет милиона долара в брой бяха откраднати от багажното отделение на самолет, кацнал на най-голямото товарно летище в Бразилия.Машината, която трябвало да излети за Швейцария, е на авиокомпанията „Луфтханза\".Зрелищният обир бил извършен в неделя за шест минути от петима мъже, които нахлули на пистата, заплашили служителите по сигурността, взели парите и избягали.При обира няма пострадали. Все още няма и задържани по случая.Крадците се вмъкнали в товарния терминал на летището Виракопос с пикап, облепен с лого, което приличало на това на фирмата, охраняваща пистите. ", "date": "2018.03.06", "title": "Отмъкнаха 5 млн. долара от борда на самолет в Бразилия"}
{"url": "http://www.cross.bg/nikolov-georgiev-koryptziyata-1569474.html", "text": "/КРОСС/ Депутатите изслушаха двамата кандидати за председател на новия антикорупционен орган. Т. нар. Комисия за противодействие на корупцията и за отнемане на незаконно придобито имущество бе създадена през декември с идеята да бори корупцията по високите етажи на властта. И петимата й членове обаче се избират от парламента, а двамата кандидати за председател Пламен Георгиев и Николай Николов са издигнати съответно от ГЕРБ и „Обединени патриоти\" и от БСП, предава Дарик.Георгиев и Николов имаха на разположение повече от два часа, през които да убедят членовете на парламентарна комисия за борба с корупцията в своята дистанцираност от политическите сили.Депутатите изслушаха двамата кандидати за председател на новия антикорупционен орган. Т. нар. Комисия за противодействие на корупцията и за отнемане на незаконно придобито имущество бе създадена през декември с идеята да бори корупцията по високите етажи на властта. И петимата й членове обаче се избират от парламента, а двамата кандидати за председател Пламен Георгиев и Николай Николов са издигнати съответно от ГЕРБ и „Обединени патриоти\" и от БСП.Георгиев и Николов имаха на разположение повече от два часа, през които да убедят членовете на парламентарна комисия за борба с корупцията в своята дистанцираност от политическите сили.Според Николай Николов работата му като председател на Комисията за конфликт на интереси била достатъчна заявка. \"Дистанция от политическите среда, запазване на всички правила за независимост. Ако проследите работата ми като председател на комисията, ще видите, че е имало тежки санкционни процедури по отношение на различни политически партии\", каза Николов.Според Пламен Георгиев пък новият орган вече дори имал две съвместни операции с прокуратурата, които доказали, че работи. \"Ако следите, след двете реализации, които направихме с прокуратурата, ще видите, че има пълно абстрахиране от всички политически партии\", каза Георгиев.Николов се закани да въведе софтуер, който да следи за злоупотреби при обществените поръчки: \"Въвеждане на софтуер, който да проверява в началото големите обществени поръчки, примерно над 1 млн. лева в България, има ли между органа по назначаване и кандидатите по съответната обществена поръчка свързани лица, за да можем да убедим общественото мнение, че няма братовчеди в рамките на процедурите за възлагане на обществени поръчки\".Георгиев пък се зарече за строги критерии и проверки към всеки, работещ за комисията: \"Ще се проверяват декларациите, които са по закон, декларациите за конфликт на интереси, декларациите за имущество. Ще се правят периодични тестове на знанията, ще се задават въпроси от психологическо естество. Също така планираме да се правят периодични проверки за употреба на алкохол, упойващи вещества\".Създаването на новия антикорупционен орган бе гласувано от парламента през декември. Той обединява няколко досегашни структури - Комисията за отнемане на незаконно придобито имущество, Комисията за борбата с конфликта на интереси и дирекцията в ДАНС за борба с корупцията. Превръща се и в четвъртия орган, който може да използва СРС, без обаче да има разследващи функции. Това породи съмнения, че комисията ще може да събира безконтролно чувствителна информация и бе един от мотивите на президента да наложи вето над създаването му, което обаче бе отхвърлено от парламента.Председателят, заместник-председателят, както и тримата членове на комисията се избират от Народното събрание. Мандатът на председателя е 6-годишен - само с година по-малък от този на главния прокурор.  ", "date": "2018.03.06", "title": " В НС изслушаха кандидатите за шеф на антикорупционния орган"}
{"url": "http://www.cross.bg/hristov-prof-prehod-1569468.html", "text": "/КРОСС/ „Разказът за българския преход трябва да бъде суров, честен, отговорен и компетентен\", каза проф. Иво Христов на среща с пловдивски читатели в Културен център „Тракарт\". Снощи той представи второто и допълнено издание на книгата си „Пред пепелището на нестаналото българско общество\". След шест тиража и ново отпечатване с допълнена глава за правото на социализма, тя продължава да вълнува и предизвиква широк читателски интерес. Книгата дава отговор на въпросите: как се докарахме дотук, защо се докарахме дотук, можеше ли да бъде по различен начин и какво ни чака? Пред аудиторията в Пловдив проф. Христов резюмира логичните и закономерни процеси, станали причина за настоящото състояние на българското общество, сурово назовано с метафората в самото заглавие.„Нито един обществен преход не е продукт на вътрешни фактори. Ако през 1878 г не бяха руският император, руската армия, руският народ и православието, нас ни чакаше съдбата на арменците в Анадола\", поясни социалният учен  в контекста на третомартенските чествания. Той допълни, че събитията от 1944 г и  1989г. също са резултат от действието на външни сили.„Бидейки интегрирана част от Съветския блок и поради това, че обективните съветски интереси тогава съвпадат с обективните български интереси, България от примитивна аграрна страна се превърна в модерна индустриална държава. Българите бяха вкарани в условията на модерността, въпреки тяхната воля. Не бива обаче да се забравят усилията и ентусиазма на големи маси от хора, които бяха убедени, че животът е „стълба нагоре\", каза проф. Христов. Той нарече 70-те години на миналия век „златна епоха и пик в общественото развитие\". Само за 25 години България от примитивна селска страна финишира с АЕЦ „Козлодуй\" като индустриална сила, разви модерна инфраструктура, напредна с високите технологии, тежкото машиностроене, земеделието и урбанистиката, произведе специалисти, които изграждаха язовири,  пътища и съоръжения в Иран, Ирак, Либия. „България участваше в „голямата игра\", подчерта проф. Христов. Той посочи, че процесите на загниване в„късния социализъм\" и „перестройката\" на Горбачов запокитиха страната ни в „преизподнята на неразвитието\". „По съветски образец резултатите на социализма бяха приватизирани от номенклатурната върхушка под хрисимото название „преход\", каза проф. Христов и се спря на следващите етапи от ограбването на българите - инфлационните вълни, организираната престъпност и злодейска приватизацията. По думите му резултатът е чудовищен, защото в 2015 година над 80% от зеленчуците, месото и млечните продукти в България се внасят от чужбина.„За Русия този процес бе доведен до пълно геополитическо унижение, съветският елит бе излъган, а границата на войната бе преместена на 300 км от Санкт Петербург. Това беше до онзи ден, когато Путин произнесе годишната си реч пред Федералното събрание. 1 март 2018 е датата, на която отстъплението на Русия спря и започна обратния процес\", посочи проф. Христов. Според него светът се движи шеметно в съвършено друга посока, но българският политически „истаблишмънт\" е в състояние на „активен задгробен живот\".Той бе категоричен, че с етикетите „ляво\", „дясно\"  и с усърдната роля на медиите в обществения организъм се вкарват анестетици, за да не се зададе Вапцаровия въпрос „Комай ни лъжат тези синковци?\". Политическото говорене не е нищо друго освен въведена в норма лъжа, смята анализаторът. Затова той не се изживява като политик, а вижда своето задължение в това да казва истината.  На въпроса „Какво да се прави?\", проф. Христов отговори така: „Първото условие за спасение е критично и с мъжество да се погледне на настоящето. Второто е да се започне суров и скептичен разговор дали то може да бъде променено и има ли субект на социална промяна?\". Откровеното мнение на проф. Христов е, че такъв субект засега няма.  ", "date": "2018.03.06", "title": "Проф. Иво Христов: Разказът за българския преход трябва да бъде суров, честен, отговорен и компетентен "}
{"url": "http://www.cross.bg/sledobed-putyat-otvoren-1569475.html", "text": "/КРОСС/ Пътят София - Самоков беше отворен в ранния следобед, след като остана блокиран повече от 36 часа.Заради обилното снеготопене тонове земна маса се стовариха върху пътното платно недалеч от Кокаляне.Днес екип алпинисти обследваха и премахваха останалите нестабилни скали от стената.  ", "date": "2018.03.06", "title": "Пътят София – Самоков беше отворен в ранния следобед "}
{"url": "http://www.cross.bg/horata-yvrezhdaniya-zhaiier-1569476.html", "text": "/КРОСС/ Социалните рискове за големи групи от обществото, заетостта и равният достъп за хората с увреждания са съществена част не само от дневния ред на ЕС, но и на България, заяви днес президентът Румен Радев на среща на „Дондуков\" 2 с Лука Жайер, председател на групата „Други интереси\" в Европейския икономически и социален комитет (ЕИСК). Групата е изразител на позициите на различните социални, професионални, икономически и културни организации на гражданското общество.Двамата обсъдиха възможностите за професионално обучение и консултиране на хората с увреждания, тяхната трудова реализация, създаването на адаптирана работна среда и достойното заплащане на труда им. По време на срещата стана ясно, че президентската администрация подготвя кръгла маса по проблемите на заетостта на хората с увреждания, в рамките на която ще се дискутират посоките за промяна на съществуващия модел на заетост за хората в неравностойно положение на пазара на труда. Лука Жайер, който притежава сериозна експертиза в сферата на социалната икономика, приветства тази инициатива и се ангажира да съдейства за обмен на добри идеи и практики, които насърчават развитието на социалното предприемачество. Социалното включване и приобщаване на хората с увреждания в България, също бяха сред темите на срещата. Лука Жайер изрази задоволство от включването на заетостта и социалната политика сред приоритетите на Българското председателство на Съвета на ЕС.Държавният глава подчерта още, че Северозападният регион в България е сред най-уязвимите в Европейския съюз в социално отношение и демография и следва да бъде във фокуса на кохезионната политика на ЕС. Въпросът за икономическата и социална конвергенция в Европа ще бъде разгледан и по време на срещата на високо равнище в град Русе през месец май с участието на президентите на Румъния и Австрия и представители на местните власти, отбеляза още Румен Радев. ", "date": "2018.03.06", "title": "Президентът: Най-важният приоритет в европейските политики трябва да бъдат хората"}
{"url": "http://www.cross.bg/nyama-prieta-petkova-1569477.html", "text": "/КРОСС/  Оставката на Теменужка Петкова няма да бъде приета.Това съобщи NOVA, като се позова на пресслужбата на правителството.Решението е било взето на коалиционен съвет днес.  ", "date": "2018.03.06", "title": "Ново 20: Оставката на Теменужка Петкова няма да бъде приета"}
{"url": "http://www.cross.bg/durzhava-velikobritaniya-otgovori-1569458.html", "text": "/КРОСС/ Министърът на външните работи на Великобритания Борис Джонсън предупреди във вторник, че Великобритания ще отговори „твърдо\", ако се разбере, че някоя държава стои зад , предава Ройтерс.Джонсън е потвърдил пред депутатите, че Сергей Скрипал и дъщеря му Юлия са открити в безсъзнание в неделя, като е добавил: „Ако се появяват доказателства, които подсказват, че определена държава е отговорна за това, тогава правителството на Нейно Величество ще отговори твърдо и подходящо\". ", "date": "2018.03.06", "title": "Великобритания ще отговори „твърдо“, ако някоя държава стои зад отравянето на бившия шпионин"}
{"url": "http://www.cross.bg/siriya-samolet-dyshi-1569461.html", "text": "/КРОСС/ Руски транспортен самолет An-26 се разби в Сирия при кацане в Сирия, а 32 души са загинали съобщава \"ТАСС\".Новината е потвърдена и от Министерството на отбраната на Руската федерация.\"Днес, 6 март, около 15:00 руско време, докато каца на летището Hmeymim, руският товарен самолет Ан-26 се разбива. По предварителни данни, на борда на самолета са били 26 пътници и шест души от екипажа, всички са загинали ...\", - се казва в изявлението.\"Причината за катастрофата на самолета, според предварителната информация може да е техническа неизправност\", съобщават още от Министерството на отбраната на Руската федерация. ", "date": "2018.03.06", "title": "Руски транспортен самолет се разби в Сирия, 32 души загинаха"}
{"url": "http://www.cross.bg/kyins-tyrnira-dimitrov-1569457.html", "text": "/КРОСС/ Григор Димитров потвърди участие на турнира \"Куинс Клуб\" в Лондон през юни. Надпреварата е генерална репетиция преди третия за годината турнир от Големия шлем \"Уимбълдън\".\"Турнирът Куинс Клуб е един от любимите ми. Има толкова много история, а турнирите на трева са един от най-добрите периоди през годината. Фактът, че спечелих Финалния турнир на АТР в Лондон миналата година ме мотивира още повече да се справя дори по-добре на \"Куинс\" на \"Уимбълдън\" тази година\", заяви Григор Димитров.Българинът, който е №4 в света, спечели турнира \"Куинс\" през 2014, а след това същата година игра и на полуфиналите на \"Уимбълдън\".Освен Димитров, към турнира \"Куинс\" се присъединява и друг бивш шампион в надпреварата - Марин Чилич.Потвърждение за участие нна турнира \"Куинс\" направи и световният №2 Рафа Надал. ", "date": "2018.03.06", "title": "Григор Димитров потвърди участие на турнира в Лондон"}
{"url": "http://www.cross.bg/atanas-mart-zhena-1569460.html", "text": "/КРОСС/ Софийската районна прокуратура води досъдебно производство срещу четирима мъже заради изнасилването на жена в столицата, съобщиха от държавното обвинение.Според събраните до момента данни в ранните часове на 4 март Йордан Иванов, Ивайло Ценов, Илиян Кръстанов и Атанас Мечев насилили жена в помещение на приземния етаж на заведението „Воеводска среща\". Деянието било съпроводено със заплахи и употреба на сила.Атанас Мечев и друг път е влизал в полезрението на органите на реда, но във връзка с наркоразпространение.Четиримата са задържани за 72 часа, като на 8 март Софийският районен съд ще реши дали да ги остави за постоянно в ареста. ", "date": "2018.03.06", "title": "Четирима са арестувани за групово изнасилване в столицата"}
{"url": "http://www.cross.bg/heroin-ryse-avtomobila-1569462.html", "text": "/КРОСС/ 37 кг хероин са задържали митничарите на Дунав мост при Русе. Наркотикът е открит в автомобил с италианска регистрация. Колата управлявал албански гражданин, постоянно пребиваващ в Италия.Инспекторите от отдел „Борба с наркотрафика\" на Митница Русе насочили за щателна проверка автомобила, въпреки че шофьорът, който пътувал сам, декларирал, че пренася само лични вещи. При огледа били установени някои нехарактерни изменения в конструкцията на пода на автомобила. Дрогата е открита в тайници като е била разпределена в 68 пакета с бежово прахообразно вещество. Всеки от пакетите е с приблизително тегло 550 грама. Направеният полеви наркотест показал, че веществото е хероин.За случая е уведомен Окръжната прокуратура. Албанецът, уличен в наркотрафик, е задържан с прокурорска мярка за 72 часа в русенския следствен арест. По предварителни данни стойността на задържания наркотик по цени на съдопроизводството е за над 1,5 млн. лв. ", "date": "2018.03.06", "title": "37 кг хероин задържаха на Дунав мост"}
{"url": "http://www.cross.bg/bytilka-avstraliya-hvurleno-1569459.html", "text": "/КРОСС/ Писмо в бутилка, окачествено като едно от най-старите известни послания от този тип в света, е намерено в Австралия - 132 години след като е хвърлено в Индийския океан, през борда на германски плавателен съд, предаде ABC News.На писмото в бутилка, наполовина заровено в пясъка, се е натъкнала Тоня Илман, докато в края на януари се е разхождала из дюните на остров Уедж, на около 180 километра северно от град Пърт, щата Западна Австралия.Бледият ръкопис разкрива, че писмото, написано на немски, датира от 12 юни 1886 г. На обратната му страна е указано който го намери, да запише часа и мястото и да го предаде на Германската военноморска обсерватория или на най-близкото германско консулство.Посланието в бутилка е хвърлено през борда на плавателния съд \"Паула\" като част от 69-годишен експеримент на Германската военноморска обсерватория за по-добро разбиране на океанските течения и търсене на по-бързи и ефикасни корабни маршрути, се посочва в изявление на Западноавстралийския музей. ", "date": "2018.03.06", "title": "Писмо в бутилка на 132 години е намерено в Австралия"}
{"url": "http://www.cross.bg/zoni-spisuka-santa-1569454.html", "text": "/КРОСС/ Финансовите министри на страните-членки от Европейския съюз са решили да извадят Бахрейн, Маршалските острови и Санта Лучия от списъка на Съюза за офшорни зони следващата седмица, намалявайки страните, които попадат в документа до шест, според документ, който е видян от Reuters.Ходът, предложен от европейски експерти и трябва да бъде одобрен от министрите на среща на 13 март, е в продължение на подобна мярка от януари, когато бяха извадени още осем офшорни зони.Така, от 17 първоначално включени страни в списъка през декември, скоро там ще останат 6: Американска Самоа, Гуам, Намибия, Палау, Самоа и Тринидад и Тобаго.", "date": "2018.03.06", "title": "ЕС вади Бахрейн, Маршалските острови и Санта Лучия от списъка с офшорните зони"}
{"url": "http://www.cross.bg/avtobys-dyshi-avtobysa-1569455.html", "text": "/КРОСС/ Двама души са загинали при катастрофа между лек автомобил и ученически автобус на пътя Варна-Добрич. Това съобщиха от ОДМВР-Варна. Инцидентът възниква малко преди 14.00 часа на в участъка между с. Любен Каравелово и с. Зорница. Сблъскали са се джип и училищен автобус като автобуса не е превозвал пътници. Загиналите двама души са от лекия автомобил.Към този момент няма информация за състоянието на шофьора на автобуса. Изясняват се причините и обстоятелствата, които са причинили инцидента. На място текат процесуално-следствени действия, заради което пътят в този участък е временно затворен за движение.*Снимката е илюстративна ", "date": "2018.03.06", "title": "Двама души са загинали в катастрофа между джип и ученически автобус"}
{"url": "http://www.cross.bg/tzena-kevr-ivanov-1569465.html", "text": "/КРОСС/ Разчитам на допълнително финансиране за осъществяването на допълнителните правомощия, които парламентът ще ни възложи. Това каза председателят на КЕВР Иван Иванов на обсъждането на тема „Предстоящите промени в Закона за енергетиката - стъпка към пълната либерализация на електроенергийния пазар в България\", предаде „Фокус\".„Регулаторът би могъл да изпълни тези нови задължения, когато му се създадат и подходящи условия. След гласуването на текстовете от НС и влизането им в сила разчитам, че ще бъде предоставено допълнително финансиране на КЕВР, както за повишаване на административния капацитет, така и за закупуване на съответния софтуер и други необходими средства за осъществяване на правомощията, които НС ще ни възложи. Ще бъде определена прогнозно-референтна цена за започващия годишен ценови период. Тя ще се съобрази с динамиката на предлагане на енергия по тримесечие, както и в часовете „пик\" и „офпик\", коментира Иванов. Той подчерта, че ще разработят модел, с който да постъпят справедливо и да не бъдат ощетявани потребителите на енергия, независимо от вида на самия производител.„Въвежда се и този пазарен механизъм, че премията се добавя върху цената, по която съответния потребител реализира количеството енергия на борсовия пазар. Тази цена ще има динамика, но средно притеглената годишна цена, ще проверим в рамките на следващата година как се получава и ако се налага, ще осъществим последваща корекция. Всяка година ще бъдем в състояние при необходимост да извършваме корекция на тази референтна цена. Считам, че КЕВР ще изпълни по отговорен начин новите задължения, които се възлагат с промените в Закона за енергетиката\", допълни той и уточни, че от 1 юли ЕСО и трите електроразпределителни дружества ще купуват вече технологичните загуби по борсови цени от борсата.„Ще заложим осреднената референтна цена. Между четирите дружества и ЕСО разликата е твърде малка\", каза още Иван Иванов. Според него пълна либерализация не може да има, ако не бъдат защитени уязвимите потребители. ", "date": "2018.03.06", "title": "От КЕВР ще иска повече пари, ако им възложат допълнителни правомощия"}
{"url": "http://www.cross.bg/voda-strelcha-nitrati-1569464.html", "text": "/КРОСС/ Установено е завишено съдържание на колиформи в питейната вода на град Стрeлча и в още четири села в района, съобщава БНР. В питейната вода на село Смилец са открити и повишени количества на нитрати.Причината за отклонението на микробиологичните показатели е недоброто поддържане на водопреносната мрежа. От Регионалната здравна инспекция в Пазарджик са предписали извършването на незабавни хигиенни мероприятия от страна на местното ВиК.Въпросът с нитратите все още не е изяснен, предстои взимането на нови проби.Препоръчва се жителите на община Стрелча да не пият вода от чешмите до отстраняването на проблема. ", "date": "2018.03.06", "title": "Колиформи и нитрати във водата на Стрелча и още 4 населени места"}
{"url": "http://www.cross.bg/stoki-stoiinost-prodykti-1569445.html", "text": "/КРОСС/ Европейският съюз има намерение да наложи по-високи мита на американски стоки, сред които тениски, уиски, мотоциклети и стълби, чийто внос в Европа възлиза на около 2,8 милиарда евро, ако президентът на САЩ Доналд Тръмп реализира заканата си да наложи 25% мито на вносната стомана и 10% на вносния алуминий, предава Bloomberg.ЕС цели да приложи огледална митническа мярка на редица потребителски, селскостопански и металургични стоки, които се внасят от САЩ, като Bloomberg твърди това на базата на списък, написан от Европейската комисия и придобит от редакцията на американската агенция. Комисията е обсъдила мерките с представители на правителствата на страните членки на Съюза по време на нарочна среща в понеделник вечерта в Брюксел.В списъка са включени вносни стоки от САЩ като тениски, джинси, козметика, други потребителски стоки, мотоциклети и круизни корабчета на стойност около 1 милиард евро; портокалов сок, бърбън, царевица и други селскостопански продукти на стойност около 951 милиона евро; и стоманени и други индустриални продукти на стойност 854 милиона евро. По-рано Доналд Тръмп обяви, че ще увеличи митата за внос на стомана и алуминий и производните от тях продукти на 25%, което предизвика вълна от критики от световната общност. ", "date": "2018.03.06", "title": "ЕС не остана по-назад: 25% мита за американски стоки"}
{"url": "http://www.cross.bg/pepel-godini-vylkana-1569443.html", "text": "/КРОСС/ Японският вулкан Шинмое на южния остров Кюшу, сниман във филм за Джеймс Бонд през 60-те години на XX в., изригна дим и пепел на хиляди метра височина, което доведе до отмяна на полетите от и до близкото летище в Кагошима, предаде Ройтерс.Вулканът се намира на 985 км от Токио, като се очаква изригването да продължи още известно време. По-малки изригвания бяха регистрирани от началото на месеца, когато беше ограничен достъпа до върха, висок 1421 метра.Телевизионни кадри показват дим и пепел, които се издигат в небето, достигайки височина от 3650 м по данни на Японската радиотелевизионна компания. Дълбоко в кратера се вижда лава. Отменени са 65 полета.В Япония има 110 активни вулкана, като под постоянно наблюдение се намират 47 от тях. През 2014 г. 63-ма души при изригване на вулкана Онтаке - рекорден брой жертви за последните почти 90 години.  ", "date": "2018.03.06", "title": "Изригна „вулканът на Джеймс Бонд“ в Япония, отмениха полети"}
{"url": "http://www.cross.bg/zarkov-privatizatziyata-proverka-1569450.html", "text": "/КРОСС/ Точно в 14.00 часа представители на БСП начело с Крум Зарков внесоха в Съдебната палата в София сигнали до главния прокурор Сотир Цацаров за проверка на приватизацията на ЧЕЗ.В изявление пред медиите от Крум Зарков заявиха, че внасят не един, а  три сигнала до главния прокурор.1. Да се извърши проверка на произхода на средствата, с които \"Интерком България\" кандидатства за закупуването на ЧЕЗ.2. Цялата документация по приватизацията на ЧЕЗ. \"Искаме и проверка дали е направена законосъобразно продажбата на последните 33% от правителството на Борисов. Считаме, че има нарушени стратегически документи на страната при осъществяването на тази продажба\", обясни Зарков.3. БСП пита прокуратурата какво се е случило с образуваното до съдебно производство през 2013 г. Срещу неизвестен извършител, длъжностно лице на ЧЕЗ, че не е положило достатъчно грижи при управлението и стопанисването на имуществото, от което са настъпили големи щети.От БСП съобщиха, че вече е стартира и подписката за спиране на сделката за ЧЕЗ, като апелират всички граждани да се включат в нея.За утре е подготвен и национален протест срещу сделката с ЧЕЗ от 11.00 часа пред сградата на Министерския съвет.  ", "date": "2018.03.06", "title": "БСП внесе сигнал в прокуратурата за приватизацията на ЧЕЗ"}
{"url": "http://www.cross.bg/slyzhitelite-nadziratelite-protest-1569444.html", "text": "/КРОСС/ Синдикатът на служителите в затворите покани в открито писмо премиера Бойко Борисов и министъра на финансите Владислав Горанов на поредния си протест, насрочен за 10 март. Протестиращите искат цивилизовани преговори и продуктивно решение, става ясно от писмото.Надзирателите и служителите в охраната на съдилищата настояват за повишаване на заплатите с 20 на сто, адекватни условия на труд и увеличаване на щатните бройки. Недоволните са готови на продължителни масови протести, подкрепени от сродни организации от страни-членки на Европейския съюз.Писмото е подписано и от синдикалната организация на затворническите служители в Македония, заедно с асоциацията на прокурорите у нас, Националния полицейски синдикат и други. ", "date": "2018.03.06", "title": "Надзирателите поканиха Борисов и Горанов на следващия си протест"}
{"url": "http://www.cross.bg/bolnitzata-grizhi-maiikata-1569449.html", "text": "/КРОСС/ Подобрява се състоянието на 3-годишните близначета - момиче и момче, от Пловдив. Те бяха настанени в пловдивска болница на 19 февруари в тежко състояние в резултат на неглижиране от страна на майката.Момченцето Стефан, на което бе извършена животоспасяваща операция по спешност, вече е излязло от кома и засега няма риск за живота и здравето му, предава бТВ. То все още ще остане под лекарско наблюдение. Момиченцето Габриела е в добро здравословно състояние и предстои тази седмица да бъде изписана от болницата. То ще бъде настанено в център от семеен тип с постоянна медицинска грижа.В болницата близначетата са били посещавани от бабата по бащина линия, която поиска да се грижи за тях след изписването.Майката на децата Иванка Стефанова до този момент не ги е посещавала в болницата, но твърди, че: „получава информация от трети лица\", се посочва още в съобщението от болницата. Тя е отказала предложената ѝ помощ от БЧК, отказва да се регистрира в Бюрото по труда, както и с нея да работи психолог. Чакала съпругът ѝ да се завърне от чужбина.По случая през февруари Районна прокуратура-Пловдив образува досъдебно производство за неполагане на грижи от родител.По данни на майката момченцето е пострадало, когато е било в детското креватче и върху главата му е паднал гипсов орнамент, поставен на стената. По данни на лекарите двете деца при приемането им болница са изглеждали недобре гледани, недохранени - с тегло неотговарящо на възрастта им и със синини по тялото.  ", "date": "2018.03.06", "title": "Подобрява се състоянието на 3-годишните близначета от Пловдив "}
{"url": "http://www.cross.bg/koreya-yuzhna-oruzhiya-1569447.html", "text": "/КРОСС/ Северна Корея е готова да се откаже от ядрените си оръжия, ако управлението на лидера Ким Чен-ун бъде гарантирано, съобщават световни агенции, позовавайки се на Сеул.Представители от делегацията на Южна Корея, която бе на двудневна визита в КНДР, потвърдиха, че Пхенян е обявил, че няма причина да притежава ядрени оръжия, ако сигурността на държавата бъде гарантирана.\"Северна Корея ясно изрази намерението си за ядрено разоръжаване на Корейския полуостров, и ако няма военна заплаха, и сигурността на севернокорейския режим бъде гарантирана, те разясниха, че няма причина да притежават ядрени оръжия\", обявиха от прессекретариата на държавния глава на Южна Корея.КНДР е открита за провеждане на преговори за ядрено разоръжаване на Корейския полуостров. Страната също така е изразила готовност за откровени разговори със САЩ по казуса.Тоталитарната държава е обещала да не използва ядрени оръжия срещу Южна Корея. Пхенян ще прекрати ракетните и ядрени изпитания, както и други провокации, по време на преговорите.Северна Корея се съгласи да прекрати ядрените и ракетни изпитания, докато се водят преговори. Обещава да не използва ядрени или конвенционални оръжия срещу Южна Корея, допълниха от Синия дом.Южна Корея и Северна Корея са се договорили да проведат среща в края на април. Разговорите ще се проведат в граничното селище Панмунджом в демилитаризираната зона - на 53 километра северно от Сеул. На тях ще участват лидерите и на двете държави.Подобни срещи между лидерите на двете държави бяха проведени през 2000 и 2007 г. в Пхенян.Представител на Сеул разкри още, че двете държави са се съгласили да открият \"гореща линия\" между лидерите, за да се позволят по-тесни консултации и намаляване на напрежението на полуостров. Ким Чен-ун и Мун Дже-ин ще проведат първия си телефонен разговор преди третата среща на върха в края на април.\"Югът и Северът се съгласиха да открият \"гореща линия\" между лидерите, за да се позволят по-тесни консултации и намаляване на военното напрежение, също така се съгласиха да проведат първия си телефонен разговор преди третата среща на върха\", подчертават от Синия дом.Северна Корея е изразила надежда въпросът за съвместните военни учения между Южна Корея и САЩ да бъде разрешен щом ситуацията на Корейския полуостров се стабилизира.Южна Корея ще предаде на САЩ посланието на КНДР. ", "date": "2018.03.06", "title": "Пхенян обяви условията за прекратяване на ядрената си програма"}
{"url": "http://www.cross.bg/bulgariya-konkretni-merki-1569448.html", "text": "/КРОСС/ България предприема конкретни мерки за борбата с мръсния въздух - това обяви еврокомисарят по околната среда, морското дело и рибарството Кармену Вела на съвместен брифинг с екоминистъра Нено Димов в Брюксел.\"Мога да потвърдя, че след постановяването на решението на Европейския съд срещу България, ние наблюдаваме подобрение и много активно обменяме информация с българските органи. Става дума за конкретни мерки, за конкретни действия, които се предприемат и ни се представят.Както министър Нено Димов потвърди, има подобрение в някои области, в други области все още има неща, които трябва да се направят. Продължаваме да подкрепяме не само България - имаме решение и за Полша, ще продължаваме да подкрепяме и 9-те държави членки, които събрахме през януари, за да сме сигурни, че нашите стандарти на качеството на въздуха са такива, че да са в полза на нашите граждани\", заяви Вела. ", "date": "2018.03.06", "title": "България предприема конкретни мерки срещу мръсния въздух"}
{"url": "http://www.cross.bg/bulgariya-yrok-detzata-1569451.html", "text": "/КРОСС/ Демонстрацията беше част от отрит урок от образователната програмата на EVN България по енергийна ефективност в училищата.Ученици от IV А клас от Начално училище „Димитър Благоев\" в гр. Стара Загора използваха термография за улавяне на топлинните потоци в училището им. Това се случи на 6 март 2018 г. по време на открит урок от образователната програмата на EVN България „Часът на Иви и Енчо. Занимателни обучения за енергия и екология\".Откритият урок беше на тема „Къщата на бъдещето\" като на децата беше представена информация за разумно използване на енергията в дома.Експерти от EVN България запознаха децата с възможностите за откриване на енергийните загуби чрез заснемане с термографска камера. Децата се запознаха с ползите за това за всяко домакинство, както със снимки от термографската камера. Oткритият урок е по повод рождения ден на инициативата като децата получиха малки подаръци.Термографско заснемане, което се предлага от EVN България, показва къде точно изтича топлинната енергия в дома и офиса. Подходящото време за нейното извършване са зимните месеци от ноември до март, когато външните температури са ниски и с помощта на инфрачервена камера невидимите за човешкото око топлинни потоци се улавят и преобразуват в цветове.Гости на децата за открития урок бяха представители на община Стара Загора и Регионално управление на образованието (РУО) Стара Загора.Провеждането на открити занимания е част от дългогодишната инициатива на EVN България, одобрена от МОН. Програмата „Часът на Иви и Енчо. Занимателни обучения за енергия и екология\" се провежда за 9-та поредна учебна година и е насочена към ученици от 2-ри, 3-ти и 4-ти клас. За 2017/18 г. тя се провежда в общо 57 училища в Югоизточна България за над 12 000 ученици. ", "date": "2018.03.06", "title": "Ученици от Стара Загора използваха термография за улавяне на топлинните потоци в училището им "}
{"url": "http://www.cross.bg/rymuniya-borisov-bulgarskiya-1569452.html", "text": "/КРОСС/ Министър-председателят Бойко Борисов поиска бърза намеса от страна на Румъния, за да бъде решен проблемът с образуването на опашки от тирове на ГКПП-Русе. Това стана по време на телефонен разговор с румънския премиер Виорика Дънчила.Тя пое ангажимент пред българския премиер още днес лично да провери системата за вход и изход в страната, както и възможността за подобряване на организацията и състоянието на цялата инфраструктура, касаеща трафика от румънска страна и да предприеме незабавни действия за облекчаване на трафика през граничния пункт.Двамата обсъдиха и развитието и изграждането на транспортните инфраструктурни проекти в региона, сред които коридорите № 4 и № 9, пристанищната свързаност, Дунавската стратегия, като подчертаха, че тези проекти ще доведат до повече инвестиции, преки бизнес контакти и повече работни места в държавите от тази част на континента. Борисов и Дънчила бяха единодушни, че реализацията на всички регионални проекти са изключително важни и ще бъдат полезни не само за балканските страни, но и за всички държави-членки на ЕС.Премиерът Данчила покани българския министър-председател в Румъния за провеждане на съвместно правителствено заседание, като датата за провеждането му вече е в процес на обсъждане.Бяха отбелязани и положителните резултати от проведените до момента четиристранни срещи на високо ниво между България, Румъния, Сърбия и Гърция, като румънският министър-председател подчерта, че следващата среща в този формат, чиито ред на домакинство е на Румъния, вече е в процес на организация. Виорика Дънчила поздрави българския министър-председател за успешното водене на председателството на Съвета на ЕС, като отличи приоритетната тема за приобщаване на страните от Западните Балкани.", "date": "2018.03.06", "title": "Борисов поиска бърза намеса от Румъния, за да спрат опашките на ГКПП-Русе"}
{"url": "http://www.cross.bg/predsedatel-nikolaii-komisiyata-1569437.html", "text": "/КРОСС/ Депутатите изслушват двамата кандидати за председател на новия антикорупционен орган. Той беше създаден през декември с идеята да бори корупцията по високите етажи на властта.Председателят, зам.-председателят, както и останалите трима членове обаче ще се избират от парламента.Двамата кандидати, които ще се борят за 6-годишен председателски мандат, са Пламен Георгиев, издигнат от ГЕРБ и „Обединени патриоти\", и Николай Николов, който беше предложен от БСП.До момента Георгиев е председател на Комисията за отнемане на незаконно придобито имущество (КОНПИ).Николай Николов пък оглави през 2013 Комисията за конфликт на интереси след прословутото отстраняване на бившия ѝ председател Филип Златанов. ", "date": "2018.03.06", "title": "Изслушват кандидатите за председател на новия антикорупционен орган"}
{"url": "http://www.cross.bg/leva-singul-live-1569435.html", "text": "/КРОСС/ Пари Сен Жермен има сериозни шансове за успех в днешния сблъсък срещу Реал Мадрид в мач-реванш от осминафиналите от Шампионската лига. Това показват коефициентите на „Еврофутбол\" - 1.79 за домакините и 3.46 за съперниците им. Всички възможности на българския букмейкър за двубоя вижте .   Ето още предложения на „Еврофутбол\" за интересни срещи в идните дни:Берое - Лудогорец                                                Сингъл, Live, ТОП „1\"- 4.50 „Х\"- 3.28 „2\"- 1.51Ливърпул - Порто                                                 Сингъл, Live, ТОП „1\"- 1.45 „Х\"- 4.08 „2\"- 6.05Черно море - Левски София                                  Сингъл, Live, ТОП „1\"- 4.12 „Х\"- 3.30 „2\"- 1.50Тотнъм - Ювентус                                                 Сингъл, Live, ТОП „1\"- 2.03 „Х\"- 3.18 „2\"- 3.28ЦСКА Москва - Лион                                            Сингъл, Live, ТОП „1\"- 2.61 „Х\"- 3.04 „2\"- 2.51Милан - Арсенал                                                   Сингъл, Live, ТОП „1\"- 1.98 „Х\"- 3.25 „2\"- 3.35Марсилия - Атлетик Билбао                                  Сингъл, Live, ТОП „1\"- 1.70 „Х\"- 3.35 „2\"- 4.46Изминалата седмица, която беше наситена с оспорвани европейски дербита и футболни спектакли, донесе петцифрени печалби на почитателите на „Еврофутбол\". Участник от с. Барутин (Смолян) взе максимума от своята прогноза за 4 мача в права колонка. Той си тръгна с лева срещу инвестиция от 250 лева. Негов колега от Ихтиман изкара  с 50 лева, като игра за 10 мача в права колонка.В Разград фен на футбола грабна  от три мача в права колонка, но майстор на предвижданията от с. Руйно (Силистра) надмина всички по възвращаемост. Той игра система 2, 3, 4, 5 от 5 мача и с 5,20 лева изкара . За поредна седмица играчите от Русе демонстрираха най-добри познания при гонките с кучета, благодарение на което приходите им нараснаха с  от Победител и  от Първи двама. В Правец участник грабна  от Първи двама само срещу 4 лева.Почитателите на СПОРТМАКС също имаха добра седмица -  бяха спечелени в        с. Оборище (Пазарджик) от Първо полувреме / Краен изход,  в Шумен от Сбор голове,  в Пазарджик от Сбор голове,  в Златоград от Точен резултат.30-те срещи от МАКСГОЛ може да намерите . Суперджакпот 15 към 12.00 часа на 06.03.2018 г. е на стойност  лева, а срещите от него можете да намерите . Натрупаната сума в Джакпота с 13 срещи е  лева, а мачовете, с които можете да играете за него, ще откриете .   ", "date": "2018.03.06", "title": "Пари Сен Жермен ще победи Реал Мадрид в мач от Шампионската Лига"}
{"url": "http://www.cross.bg/mariya-sudut-veleva-1569438.html", "text": "/КРОСС/ Съдът остави за постоянно в ареста , съобщи БНР. Съдът изгони Мария Велева след като тя прекъсна многократно съдията. Тя беше изведена от съдебната зала, за да не възпрепятства процеса.Мария защити мъжа си за извършеното. Достойна била постъпката на партньора й, спрял по този начин дядото. Не възрастния мъж, а семейството било жертвата, настоя Велева.Мъжът на Велева обясни пред съда, че жена му не е съпричастна към престъплението и трябва да бъде освободена. Съдът обаче не прие това твърдение за вярно.Исках просто да го набия, заяви Свилен пред журналисти. Той ме обиди. И след това заплаши, че ще ни разпродаде децата, обясни Велев.Апелативният съд разкритикува и институциите допуснали въпреки многото сигнали ситуацията да ескалира.Припомняме, преди няколко седмици стана известен случай със семейство от столичния квартал \"Люлин\", което напълно изолирало трите си дъщери. Те са на 14, 15 и 19 години и са били държани под ключ, не са посещавали училища.Случаят стана известен покрай сигнала на дядото на децата - Стефан Янев, на 86 години, който обаче дни след това бе открит пребит до смърт.Трите момичетата са под закрила в социални институции. ", "date": "2018.03.06", "title": "Велеви пребили дядото до смърт, за да запазят децата си"}
{"url": "http://www.cross.bg/spacex-falcon-kompaniyata-1569432.html", "text": "/КРОСС/ От компанията SpaceX обявиха, че 50-тото изстрелване на тяхната ракета Falcon 9 е било успешно.Ракетата е откарала сателита Hispasat 30W-6 в геостационарна орбита. Сателитът е на испанска компания, в която правителството има дял.SpaceX, чийто шеф е милиардерът иноватор Илън Мъск, осъществи най-големия си полезен товар в Космоса досега, който е в размер на шест тона, от космодрума Кейп Канаверал в американския щат Флорида.Размерът на сателита е сравним с градски автобус, посочи Мъск в \"Туитър\".Въпреки че първата фаза на Falcon 9 е повторно използваема, инженерите са решили да не я възстановяват заради лошото време в Атлантическия океан, където ще се приземи, изтъкват от компанията. ", "date": "2018.03.06", "title": "SpaceX изведоха в орбита най-големия си сателит досега "}
{"url": "http://www.cross.bg/podkrepyat-mnenie-gurtziya-1569434.html", "text": "/КРОСС/ Мнозинството граждани на Македония подкрепят усилията на премиера Зоран Заев по отношение разрешаване на спора за името с Гърция. 63 на сто от респондентите подкрепят действията му.Информацията съобщава Македонската информационна агенция, която се позовава на социологическо изследване на Международния институт за Близкия изток и изследвания на Балканите в Любляна.11% от анкетираните не подкрепят разрешаване на спора за името, докато 26 на сто - нямат мнение.По-голямата част от македонците разглеждат Гърция като приятелска страна. Запитани дали възприемат Гърция като приятелска държава, 41 на сто отговорят положително, 33% - негативно, а 26 на сто нямат мнение.59% положително оценяват работата на правителството на Заев, 25 на сто не са доволни, а 16% нямат мнение.57 процента от анкетираните подкрепят закон за използването на албанския език, докато 24% споделят негативно мнение.66% от македонците са оптимисти за бъдещето, а 24% са с негативно виждане.Мнозинството (83%) подкрепят членство в ЕС. 71% от анкетираните подкрепят членство и в НАТО.Едва 14% говорят положително за работата на президента на страната Георге Иванов, а 70% са на противоположното мнение.Социологическото проучване е проведено в периода 19-28 февруари и в извадката са участвали 988 души.  ", "date": "2018.03.06", "title": "41% от македонците разглеждат Гърция като приятелска страна "}
{"url": "http://www.cross.bg/seriali-tyrskite-kompaniyata-1569436.html", "text": "/КРОСС/Най-популярната сред арабските страни компания за тв разпространение MBC Group е забранила излъчването на редица турски сериали.Става дума за шест турски много популярни тв сериала, сред които са \"Великолепният век\", \"Долината на вълците\", \"Дръзки и красиви\" и др., чието излъчване е било забранено от 2 март, съобщиха турските медии.Нареждането на ръководството на компанията е разпратено до всичките 11 тв канала, които са в системата на MBC Group. В официалното изявление се посочва,че \"турските тв сериали са много скъпи продукции. Производството на местни арабски сериали е значително по-икономично, поради което компанията ще се насочи към заснемане на арабски продукции\", заяви говорителят на компанията Мазен Хайек, цитиран от Асошиейтед прес.Според турски източници обаче забраната на турските сериали e заради проблемите между Анкара и Рияд, предава Ройтерс.\"MBC е базирана в Дубай. Преди време по заповед на наследника на саудитския престол принц Бин Салман бе арестуван бизнесменът Велид ал Ибрахим, за който се твърди, че притежава 40 процента от акциите на компанията MBC. След като бизнесменът бе освободен от ареста, от ръководството на компанията забраниха излъчването на турските тв сериали по 11-те канала.Този факт навежда на мисълта, дали пък прицът не поиска да бъдат забранени турските сериали.Отношенията между Анкараи Рияд се обтегнаха заради политиката на Анкара в подкрепа на Катар. Смятам, че най-популярните тв сериали станаха последната жертва на напрегнатата политическа атмосфера в Близкия изток\", коментират анализатори.MBC Group е първата компания, която започва излъчване на арабски език от Лондон през 1991 г. През 2002 г. тя се премести в Дубай. Притежава 11 тв канала.Твърди се, че главният акционер на MBC Group е саудитската кралска фамилия.Междувременно от ръководството на Истанбулската търговско-промишлена палата реагираха срещу забраната на турските тв сериали в арабските канали.В официално изявление на Палатата, която е една от най-старите институции в Истанбул /основана е преди 135 години/, забраната бе осъдена.\"Това е сценарий, който цели да обтегне още повече отношенията. Подобна забрана изглежда странно, понеже живеем във век, когато благодарение на интернет и спътниците всеки може да гледа каквото и където иска, поради което осъждаме това решение\", се посочва в официалното изявление на Палатата. ", "date": "2018.03.06", "title": "Забраниха редица турски сериали заради напрежението в Близкия изток"}
{"url": "http://www.cross.bg/indeks-borsi-mita-1569440.html", "text": "/КРОСС/ Натискът върху администрацията на Тръмп по отношение на планираното налагане на вносни мита, както от страна на основни търговски партньори на САЩ като Европейския съюз, така и от видни представители на управляващата Републиканска партия, води до отслабване на притесненията за предстоящо реално въвеждана на подобни митнически тарифи и за разгаряне на световна търговска война, информира БНР.Това допринася за подновяване на инвеститорския риск-апетит на световните капиталови пазари след няколко дни на сериозно напрежение и спад на фондовите борси. Новината, че Пол Райън и други републикански лидери се противопоставят на идеята на Тръмп за въвеждане на високи мита за вноса на стомана и алуминий, доведе до солиден ръст на пазара на акции на Уолстрийт в края на търговията в понеделник, който е последван от силен подем на азиатските и европейските борси.Снощи индексът DJIA приключи търговията с повишение от 336 пункта (скок с 1,37%), широкият индекс S&P500 нарасна с 1,1%, а технологичният индекс Nasdaq Composite - с 1,0%. Азиатските борси също реагираха позитивно на сигналите, че плановете на Тръмп за въвеждането на мита срещат отпор от самите републиканци, като японският фондов индекс Nikkei нарасна с 1,79%, южнокорейският Kospi - с 1,53%, хонконгският Hang Seng - с 2,09% и китайският Shanghai Composite - с 1,0%.Европейските фондови пазари не изостават по-назад, отваряйки търговията във вторник с добри повишения, като общият индекс Stoxx Europe 600 нараства с 0,7%, след като вчера успя да отскочи от шестмесечно дъно, поскъпвайки с 1%. Германският фондов индекс DAX 30 добавя нови 1,13% към вчерашния си ръст с 1,5%, докато френският индекс CAC40 се повишава с 0,68%, а британският FTSE100 - с 0,92%, след като в понеделник основните индекси на борсите в Париж и Лондон нараснаха съответно с 0,6% и с 0,7%. Дори борсата в Милано се отърси доста бързо от негативния ефект на резултатите от неделните парламентарни избори в Италия, като днес индексът MIB нараства с 1,08% след вчерашно понижение с 0,42%.  ", "date": "2018.03.06", "title": "Ръст на фондови борси по цял свят "}
{"url": "http://www.cross.bg/mezdra-tehnika-razchistvaneto-1569441.html", "text": "/КРОСС/ Десетки тежкотоварни камиони се налага да чакат разчистването на участък от главния път Е-79 между Мездра и Ребърково, блокиран от свлачище. Тежка техника разчиства огромните камъни от часове, но склонът продължава да поддава.Чака се и тежка техника от Монтана за най-големите скални късове.За леките автомобили има алтернатива - през Искърското дефиле, Мездра, Роман, Златна Панега и АМ „Хемус\". Тировете обаче ще трябва да чакат.И в обедните часове продължаваше разчистването на пътя за Самоков край Кокаляне. Причина за свлачищата е обилното снеготопене, съобщи бТВ. ", "date": "2018.03.06", "title": "Свлачище затвори път Е-79 край Мездра"}
{"url": "http://www.cross.bg/oruzhiya-himicheski-gyta-1569439.html", "text": "/КРОСС/ Кремъл осъди \"неоснователните\" твърдения за използването на химически оръжия от страна на сирийското правителство, настоявайки, че запасите от химически оръжия на страната са били унищожени под международен надзор, съобщава \"Франс прес\".\"Провокациите продължават, като предизвикват подобни инсинуации и неоснователни обвинения срещу сирийското държавно ръководство\", изтъкна говорителят на Кремъл Дмитрий Песков пред журналисти.Той коментира, след като вчера Съветът на ООН по правата на човека разпореди на разследващи да проучат последната вълна от насилие в Сирия.Съветът по правата на човека на ООН осъди \"безразборното използване на тежки оръжия и въздушни удари срещу цивилни и предполагаемото използване на химически оръжия в Източна Гута\".\"В Сирия химическите оръжия бяха унищожени. Това беше потвърдено не само от руската страна, но и от ОЗХО (Организацията за забрана на химическите оръжия)\", настоя Песков.Дамаск и неговият основен съюзник Москва са изправени пред нарастващ натиск след информациите през миналия месец за предполагаема употреба на хлор в опустошения бунтовнически анклав Източна Гута, където сирийската армия предприе наземно и въздушно нападение.Сирийският център за наблюдение на човешките права, чието седалище е във Великобритания, заяви, че едно дете се е задушило до смърт, а 13 други са се разболели от предполагаемата атака с хлор в района на атаката в Източна Гута на 25 февруари.Лекар, който е лекувал пострадалите, е заявил пред \"Франс прес\", че има съмнения за използването на химическо оръжие и най-вероятно става въпрос за атака с хлор, като 3-годишно дете е починало от задушаване.Руският външен министър Сергей Лавров веднага реагира, че информациите били \"фалшиви\".Песков коментира, че за Русия подобни обвинения трябва да се основават на \"заключенията на международна комисия, международна работна група, само след безпристрастно разследване\".\"При липса на такова разследване, всички обвинения не са нищо друго освен инсинуации\", подчерта говорителят на Кремъл.Сирийското правителство отрече да притежава химически оръжия и заяви, че използването им е неприемливо.Досега бомбардировките на силите на сирийския режим в Източна Гута са причинили смъртта на повече от 700 цивилни, твърдят от Сирийския център за наблюдение на човешките права.  ", "date": "2018.03.06", "title": "Кремъл: Неоснователни са твърдения, че Асад използва химически оръжия"}
{"url": "http://www.cross.bg/dimitrov-dnes-protesti-1569442.html", "text": "/КРОСС/ Не съм убиец, трябваше или аз, или той. Така обясни действията си пловдивският рентгенолог д-р Иван Димитров, който днес излезе от ареста, след като беше арестуван за убийството на влязъл в имота му крадец. Медикът каза, че е бил наръган на две места в крака, съобщи бТВ.През последните дни бяха организирани мащабни протести в негова подкрепа, а ВМРО лансира промени, свързани с неизбежната отбрана.По-рано днес обаче от прокуратурата посочиха, че д-р Димитров е причакал рецидивиста Георги Джевизов, стрелял е по него с незаконно притежаваното си оръжие и след това с приятел е опитал да прикрие стрелбата.Редица тиражирани информации - за спящи на горния етаж съпруга и деца, за съучастник на крадеца и т.н. бяха опровергани от обвинителите на база на разпитаните свидетели, записите от камери и експертизи.Хиляди българи в цялата страна организират протести и подписки в защита на д-р Димитров. ", "date": "2018.03.06", "title": "Д-р Димитров: Не съм убиец"}
{"url": "http://www.cross.bg/sanofi-bulgariya-bykov-1569428.html", "text": "/КРОСС/ Персиан Буков e новият мениджър „Бизнес операции\" за България на бизнес подразделението за ваксини Sanofi Pasteur на фармацевтичната компания Sanofi.Той ще отговаря за разработването и изпълнението на бизнес стратегията на Sanofi Pasteur в България в унисон със заложените глобални цели на компанията. Д-р Персиан Буков ще работи за затвърждаването на имиджа на компанията като отговорен лидер в областта на ваксините, като ще подпомага поддържането на работещи и партньорски отношения със здравните институции.Д-р Буков има над 17 години опит във фармацевтичната индустрия, натрупан в  мултинационални компании като Schering AG, Bayer, Teva и Sandoz. Заемал е различни мениджърски позиции в България и чужбина в областта на маркетинга и продажбите. Ръководил е екипи и е разработвал и прилагал стратегии, както за прескриптивни лекарства, така и за продукти без лекарско предписание.Персиан Буков е завършил медицина в Медицинския университет в София през 1996 година, в последствие придобива магистърска степен по мениджмънт със специалност „Мениджмънт и бизнес администрация\" в City University, в Сиатъл.Sanofi е глобална биофармацевтична компания, отдадена да помага на хората по време на техните здравословни предизвикателства. Ние предпазваме от заболявания чрез ваксините ни, предоставяме иновативни лечения, за да победим болката и намалим страданията. Ние сме едновременно до хората, страдащи от редки заболявания, както и до милионите пациенти с дългогодишни хронични заболявания. С повече от 100 000 служители в 100 държави, Sanofi трансформира научните иновации в здравни решения по света.Компанията е лидер по продажби в България, като заема 5-то място и 4-то място сред иновативните компании в страната. Структурата на Sanofi включва пет глобални бизнес направления: „Диабет и сърдечно-съдови заболявания\", „Лекарства Обща медицина и бързоразвиващи се пазари\", „Sanofi Genzyme\", „Sanofi Pasteur\" и „Лекарства без лекарско предписание\".В България Sanofi се стреми да повиши качеството на живот на българите, осигурявайки достъп до иновативни здравни терапии и предлагайки диверсифицирано портфолио от фармацевтични продукти.Sanofi, Empowering Life ", "date": "2018.03.06", "title": "Персиан Буков е новият мениджър „Бизнес операции“ на Sanofi Pasteur за България "}
{"url": "http://www.cross.bg/dimitrov-bili-momenta-1569424.html", "text": "/КРОСС/ В дома на Иван Димитров са открити незаконни боеприпаси. Това стана ясно по време на брифинг на прокуратурата във връзка със Отвертката и ножа, с които е трябвало да бъде осъществен грабежът са били открити в дрехите на убития, каза окръжният прокурор Румен Попов.В момента прокуратурата отговаря на въпроси защо обвиняемият е задържан за 72 часа. Нямаме основание да кажем в рамките на 24 часа как върви едно разследване. Хората имат право да протестират, но и ние трябва да бъдем чути, посочи окръжният прокурор. Относно законите - те се правят в НС, не в прокуратурата. Неколегиално беше от страна на колеги юристи да дават изявления без да са запознати с разследването, каза още той.\"За 72 часа получихме какви ли не упреци. По \"фактите\", които уж бяха изнесени и се спекулираше ще кажа следното. Твърдеше се, че крадецът е влязъл в дома на обвиняемия. Твърдеше се, че е имал съучастник, че в жилището са били съпругата на обвиняемия и двете му деца. Твърдеше се, че оръжието е било притежание на крадеца и съучастника му. В рамките на тези 72 часа, включително и в късните часове снощи, бяха извършени множество процесуално-следствени действия. Бяха получени и много експертизи\", обясни Попов.\"Установи се, че към момента на извършването на деянието не са били нито съпругата, нито двете му деца. Това се установява от самите показания на съпругата на обвиняемия и от неговите обяснения. Не е имало какъвто и да било съучастник на крадеца. Опита за кражба в гаража, намиращ се в кооперацията, е извършено само от убития. Установено е от показанията на самия обвиняем\", заяви прокурорът.\"При така изнесената фактология, категорично е установено, че изстрелите и настъпилия сблъсък между двамата са били възпроизведени и сблъсъкът е бил в двора на кооперацията. Категорично се изключва жилището, което беше коментирано\", каза Попов.\"Обвиняемият е наблюдавал опита за кражба поне 30 минути, без да уведоми компетентните органи. При излизането от гаража и побягването от страна на крадеца настъпва сблъсък, при който обвиняемият е произвел един изстрел, за да възпре действията на крадеца. Крадецът е хвърлял по него различни предмети. На три пъти е променена версията какви са били те - първо метална тръба, после табела, а после нож, който е бил открит в дома на обвиняемия. Той е бил измит\", каза Попов.\"Според лелята на обвиняемия  негов приятел е съобщил, че първо е нападнат с метална тръба, захвърлена по крака му, след като е бягал, втори път, че по него е хвърлена метална табела и трети път, че по него е хвърлен нож, който е лично негова собственост\", каза той. \"След изпразване на целия пълнител на Валтер-а крадецът е успял да избяга до мястото, където е открит. Там е издъхнал от раните си\", заяви прокурорът.  ", "date": "2018.03.06", "title": "Д-р Иван Димитров излиза срещу \"подписка\""}
{"url": "http://www.cross.bg/skripal-beshe-kremul-1569422.html", "text": "/КРОСС/ Обвиненията за участие на Москва във  не са закъснели, заяви пред журналистите прессекретарят на руския президент Дмитрий Песков, цитиран от РИА Новости.„Не мога да коментирам това. Както се казва на руски, не ни накараха да чакаме дълго. Разбирам, че това не се превежда лесно на английски, но, все пак...\", заяви Песков, отговаряйки на въпрос, как се отнасят в Кремъл към коментарите в западните медии, че Русия е участвала в инцидента.Той подчерта, че Кремъл не разполага с никаква информация по повод на това, с какво се е занимавал Скрипал и с какво може да е свързана трагичната ситуация.„Вие знаете как той се оказа на Запад, в резултат от какви действия и решения. Няма да го повтарям\", добави прессекретарят на Путин, като отбеляза, че Москва винаги е готова за сътрудничество в разследването.РИА припомня как се разви историята с отравянето на Скрипал.През 2006 година Скрипал беше осъден в Русия на 13 години лишаване от свобода за шпионаж в полза на Лондон. Той се оказа във Великобритания четири години, след като беше помилван и обменен за десет души, задържани в САЩ.В понеделник, на Скрипал и на младата жена, която е била с него, им е прилошало на пейката пред търговски център в Солсбъри. Според данни на медиите, 66-годишният Скрипал в момента е в интензивното отделение на болница, а неговата 33-годишна спътница също се намира в критично състояние.На мястото на инцидента полицията е открила неизвестен предмет, който е бил забелязан и прибран от полицията. Към момента не е известно какво вещество е предизвикало отравянето.Членът на комисията на руската Държавна дума за сигурност и противодействие на корупцията Андрей Луговой коментира специално за РИА Новости, че информацията за отравянето на Скрипал е пропагандистка клевета.„Отчитайки, че във Великобритания постоянно се случват различни истории с избягали от Русия джентълмени, едва ли някой е особено впечатлен\", заяви депутатът.„По законите на този жанр, конфликтът е изчерпан, защото Скрипал беше арестуван, беше осъден, понесе наказанието си, а след това бе помилван и предаден\", добави той.", "date": "2018.03.06", "title": " Кремъл отговори на обвиненията за отравяне на бившия офицер от ГРУ"}
{"url": "http://www.cross.bg/film-vesela-zhivot-1569423.html", "text": "/КРОСС/ „Търсенето на щастие е взело повече жертви, отколкото можете да си представите.\" - така звучи една от първите сцени в първия снимачен ден на „Доза Щастие\". Дебютният за Яна Титова пълнометражен филм се очаква да излезе по екраните в страната в края на 2019-а година, но още с анонса си предизвика вълнение, не само заради невероятния актьорски състав, отзовал се на поканата на Яна и NO BLINK Studios, но и заради каузата - \"Искаме да направим красив и вдъхновяващ филм, способен да предаде послание на надежда, че спасение има.Но и в същото време да информираме, и родителите, и подрастващите, за последиците от пристрастяването към различните зависимости.\", заявява режисьорът на филма.Действието се развива през 90-те години, когато наркотиците започват да стават широко достъпни в България, а историята представя битката на Весела със зависимостта в продължение на осем години. Под влиянието на своя любовник и с помощта на бившия си съпруг, главната героиня накрая намира сили в дъщеря си.В двамата мъже ще се превъплътят талантливите актьори Димитър Николов, познат от  „Безкрайната градина\" и „Христо\", и Александър Алексиев, любим на публиката от „Възвишение\" и „Откраднат живот\". Интересен факт е, че основната роля е поверена на актрисата Валентина Каролева, която е завършила актьорско майсторство в Лондон и всъщност е дъщеря на Весела Тотева в реалния живот.Зад камерата застава един от най-добрите и опитни оператори в България, Мартин Балкански, снимал редица български и международни продукции като главен или асистент оператор, сред които „Откраднат живот\". „Тилт\", „Кецове\". Сценарият е дело на Яна Титова.Очаква се снимките да продължат до края на пролетта, а завършеният филм да се появи по родните киносалони през зимата на 2019 година. ", "date": "2018.03.06", "title": "Започнаха снимките на най-новия български филм  „Доза Щастие“"}
{"url": "http://www.cross.bg/lageri-tyrtziya-klonka-1569425.html", "text": "/КРОСС/ Турските власти ще създадат лагери за сирийци в девет точки в провинция Идлиб и в зоната на провеждането на операцията „Маслинена клонка\" в Северна Сирия. Това съобщи говорителят на турското външнополитическо ведомство Хами Аксой, цитиран от Ройтерс.„В региона на Идлиб и в зоната на провеждането на операцията „Маслинена клонка\" се създават лагери на девет места с общ капацитет 170 000 души\", каза той.Тези лагери се изграждат за нуждите на временно разселените лица в тези региони, които са напуснали своите домове заради бойните действия. Турция по-рано вече създаде няколко палаткови градове за сирийците в близост до границата от страна на Сирия.Лагерите ще се намират на контролираните от Анкара територии: в района на Африн, където от 20 януари се провежда „Маслинова клонка\", както и в северната част на Идлиб, където Турция наблюдава режима на прекратяване на огъня като гарант на споразуменията от Астана. ", "date": "2018.03.06", "title": "Турция създава лагери за 170 хил. души в Сирия"}
{"url": "http://www.cross.bg/tzska-godini-poshtenska-1569426.html", "text": "/КРОСС/ На 07.03.2018 г., от 10.30 ч., в Музея на спортната слава на ЦСКА, стадион Българска армия, гр. София, бул. „Драган Цанков\" № 3, главният изпълнителен директор на „Български пощи\" ЕАД Деян Дънешки ще пусне в употреба издание на тема: „70 години футболен клуб ЦСКА\" -  една пощенска марка в блок и специален пощенски печат.Изданието е в тираж от 11 000 екземпляра, от които 5000 са отпечатани на хартия с У ВЕ-нишка и са номерирани.Автор на проекта е художника Стоян Бунджулов. ", "date": "2018.03.06", "title": "Пускат пощенска марка на тема 70 години ЦСКА"}
{"url": "http://www.cross.bg/varna-avtomobil-postradali-1569431.html", "text": "/КРОСС/ Автобус от градския транспорт във Варна и лек автомобил се удариха снощи, съобщи bTV.Инцидентът станал около 20.30 часа на булевард \"Сливница\" в областния град.Вследствие на удара са пострадали двама души - кондукторът в рейса и пътник от лекия автомобил. Те са отведени в здравно заведение за преглед.По първоначална информация автобусът е предизвикал произшествието. Рейсът направил ляв завой, отнемайки предимството на леката кола. Версията обаче все още се уточнява.Работата по случая продължава.  ", "date": "2018.03.06", "title": "Двама пострадали след удар на автобус и кола във Варна"}
{"url": "http://www.cross.bg/yalta-mart-club-1569429.html", "text": "/КРОСС/През втората седмица на месец март YALTA CLUB ще ни срещне с още атрактивни имена от световната сцена. В петъчната вечер, на 9 март, wAFF - един от най-ангажираните и търсени клубни артисти в последно време, ще осигури голяма доза качествена музика в своя специален удължен сет в Room 1.Оригиналният му почерк нямаше как да остане незабелязан от най-големите в бранша, което съвсем естествено го превърна в част от влиятелното семейство на Hot Creations/ Paradise и резидент в DC-10 заедно с Jamie Jones.Сингълът Vibrationz, издаден от лейбъла на Adam Beyer, както и Freaks, издаден от лейбъла на Sven Vath, са само някои от хитовите тракове на wAFF.  Сетът му ще е дълъг и вълнуващ, а откриващия сет ще е поверен във вещите ръце на RUNO.Събота, 10 март, ще отбележи второто за годината NO ORDERS парти в клуба. Oсвен дийп и тек хаус звученето с грууви елементи и разтърсващи вокали, поднесено ни от DIASS, ще можем да чуем и хипнотизиращия сет на Luca Musto, с неговите грууви битове, разкриващи страстта му към слоу хауса със соул, джаз и блус елементи.Пътят на wAFF започва от Северен Йоркшир, като единствената му връзка с глобалния нощен живот е невъобразимото му влечение към музиката, а успехът му се дължи на много часове слушане, изследване и изпробване.След като прекарва три сезона на партита в Ибиза, открива своя собствен вкус и стил, който е оценен от най-големите като Sven Vath, Adam Beyer, Loco Dice, Joseph Capriati, Marco Carola и много други. Колаборациите му го свързват с Masters At Work, Eats Everything, Cuartero and Argy, а ремиксите му на Groove Armada (Final Shakedown), Fur Coat ( There's No Time), Hot Since 82 (Plane and Trains) и други са истински сензации.Като бивш танцьор и актьор, за него себеизявата и търсенето на начини за изразяване идват съвсем естествено. Перфекционизмът му обаче е пословичен и го води към върха, тъй като wAFF никога не издава нещо, преди да е убеден, че то е наистина качествено и по някакъв начин новаторско. В ранните си години се вдъхновява от Marco Carola, Tania Volcano, Loco Dice и Luciano, а срещата му в Ибиза с Richy Ahmed завърта колелото на неговия успех, като го отвежда при Hot Creations А&R.Доказано и от лейбълите, с които работи в хаус и техно сферата, няма съмнение, че музиката му е емоционална и дълбока. Ben Clock, Marcel Fengler, Fred P, Marcel Dettman & Oliver Deutchmann са сред вдъхновяващите за него майстори на комбинирането на по-груби бийтове и дълбоки нежни мелодии. Той е различен, успешен и незабравим, ще го чуем на 9-и март в YALTA CLUB.За 9 март, YALTA CLUB отново предлага Discount Guestlist. Всеки, попаднал в този списък, получава 50% отстъпка от цената на входа. За да бъдете включени в Discount Guestlist, трябва да изпратите имената си до 24 часа преди партито на info@yaltaclub.com.Билети за уикенда могат да бъдат закупени на входа на YALTA CLUB на цена от 20 лв за 9 март и 10 март.Повече поробности за програмата на YALTA CLUB може да намерите на официалната страница във Facebook, както и на yaltaclub.com.", "date": "2018.03.06", "title": "wAFF пристига в YALTA CLUB за петъчно парти"}
{"url": "http://www.cross.bg/ezeroto-izgrazhdaneto-nivoto-1569430.html", "text": "/КРОСС/ Край езерото Вая в Бургас започна изграждането на пясъчни диги заради опасност от преливане и заливане на пътното платно съобщи bTV.Системата за ранно предупреждение е показала червен код за язовир „Хур дере\" до с. Извор и оранжев код за повишаване на нивото на канала на Вая.Три реки се вливат в езерото и опасността идва главно от топенето на снеговете.От сутринта нивото на водата се покачва с по около 1 см на час. ", "date": "2018.03.06", "title": "Започна изграждането на диги край езерото Вая в Бургас"}
{"url": "http://www.cross.bg/vario-elmarit-f-leica-1569433.html", "text": "/КРОСС/ Днес Panasonic представя новия цифров сменяем варио телеобектив LEICA DG VARIO-ELMARIT 50-200mm / F2.8-4.0 ASPH. (приравнено към 35mm фотоапарат: 100-400 mm), трети пореден модел от серията LEICA DG VARIO-ELMARIT F2.8-4.0.Покривайки фокусни разстояния от ултра широк ъгъл до супер телефото, новата серия обективи LEICA DG VARIO-ELMARIT F2.8-4.0 се характеризира с изключително качество на образа както за снимки, така и за видео, и същевременно е с компактни размери.Всички модели използват предимствата на технологията на Panasonic с нано покритие за минимизиране на отблясъците и фантомните изображения. Обективите имат здрава конструкция, която е предназначена за професионална употреба при тежки условия и е устойчива на прах, водни пръски и дори на замръзване до -10℃. Обезпечаването на висококачествен запис на видео също е едно от предимствата на тези обективи.Новият LEICA DG VARIO-ELMARIT 50-200mm / F2.8-4.0 ASPH. има обхват на вариото от 100mm до супер телефото 400mm (приравнено към 35mm фотоапарат).Той покрива разнообразни ежедневни ситуации, от снимки сред дивата природа и спортни събития до портретни снимки, предлагайки всички предимства на оптиката с F2.8-4.0 и голямото бързодействие. Нещо повече, 1.4x телеконверторът DMW-TC14*3 увеличава фокусното разстояние до 560mm (приравнено към 35mm фотоапарат), а 2.0x телеконверторът DMW-TC20*3 - до 800mm (приравнено към 35mm фотоапарат) за още по-голямо приближаване.Оптичният стабилизатор на образа POWER O.I.S. (Optical Image Stabilizer) ефективно компенсира треперенето на ръката, правейки възможно дори снимане без статив. Обективът работи със системите за двойна стабилизация на образа Dual I.S.*1 (Image Stabilizer) и Dual.I.S.2*2, когато е поставен на съвместим цифров безогледален DSLM (Digital Single Lens Mirrorless) фотоапарат Panasonic LUMIX.Състояща се от общо 21 елемента в 15 групи, оптичната конфигурация на обектива съдържа две UED (Ultra Extra-low Dispersion) лещи, две ED (Extra-low Dispersion) лещи и две асферични лещи. Използването на тези лещи ефективно намалява сферичните изкривявания и хроматичната аберация, в резултат на което се постига висока разделителна способност и контраст на целия образ - от центъра до периферията.Обективът може да бъде управляван от заснемащия сензор с максимална скорост 240 fps, благодарение на което се използват всички предимства на високоскоростния и високопрецизен контрастен автофокус на фотоапарата. Това спомага също така за намаляване на потрепването на образа. По отношение на видео записа, превъзходството на новия обектив също е много изразително.В допълнение към тихата работа, постигната чрез вградената система за фокусиране, микро-стъпкова система в контролния модул на диафрагмата спомага фотоапаратът да реагира гладко на промените в яркостта при използване на варио или панорамиране.Оптичната структура на обектива има изключителна барицентрична стабилност за гладко и стабилно варио с минимално изместване на образа. Ефективността на следенето при автофокус също е подобрена, благодарение на високоскоростния анализ на кадрите за контрол на фокусирането.Възможността за поставяне на филтър (67mm), като ND или PL, позволява този обектив да придава различна изразителност както на снимките, така и на видеозаписите.Предлаган в изразителен метално-черен цвят, обективът се съчетава перфектно със стилните безогледални фотоапарати със сменяема оптика (DSLM) LUMIX G.Серията LEICA DG VARIO-ELMARIT F2.8-4.0 покрива фокусни разстояния общо от 16 до 400mm (приравнено към 35mm фотоапарат) с три отлични обектива, за да осигури максимална гъвкавост при употреба и превъзходно качество на образа:•\tLEICA DG VARIO-ELMARIT 8-18mm / F2.8-4.0 ASPH. (H-E08018) •\tLEICA DG VARIO-ELMARIT 12-60mm/F2.8-4.0 ASPH. (H-ES12060) •\tLEICA DG VARIO-ELMARIT 50-200mm / F2.8-4.0 ASPH. (H-ES50200).*1 Dual I.S. може да се използва с LUMIX GX9, GX8 и GX80/85.*2 Dual I.S.2 може да се използва с LUMIX G9, GH5, G80/G81/G85.*3 Продава се отделно, като опционален аксесоар.• Конструкцията и техническите характеристики могат да бъдат променяни без предупреждение.• LEICA е регистрирана търговска марка на Leica Microsystems IR GmbH.• ELMARIT е регистрирана търговска марка на Leica Camera AG.", "date": "2018.03.06", "title": "Panasonic представя новия цифров сменяем варио телеобектив LEICA "}
{"url": "http://www.cross.bg/orkestur-somov-izpulnenie-1569414.html", "text": "/КРОСС/ Огнена феерия ви очаква в концерта на Симфоничния оркестър на БНР с диригент Марк Кадин. Концертът ще започне с изпълнение на „Conga del Fuеgo Nuevo\" от мексиканския композитор Артуро Маркес. Произведението е написано през 2005 година, но бързо става предпочитано от редица диригенти по света. В него намират отражение детските спомени на композитора от афро-кубинските ритми и мелодии.Стилът на Маркес се характеризира с вплитането на типични за Латинска Америка фолклорни мотиви в симфонични пиеси.В програмата ще чуете и музика към балета „Fancy free\" от американския композитор, пианист и диригент Ленард Бърнстейн. Финалът ще е Концерт за виолончело и духови инструменти от Фридрих Гулда в изпълнение на талантливия български виолончелист Александър Сомов.Сомов е водач-солист на Филхармоничния оркестър и професор в Консерваторията в Страсбург. Той е чест гост на Лондонска филхармония, Лондонския симфоничен оркестър и Шотландския камерен оркестър. Гастролира в Европа, Япония и Китай. Има издадени компактдискове за музикалните компании Naxos и Gega New, както и много записи за архивните фондове на BBC Radio, БНР, радиата на Полша и Валенсия.Концертът ще се състои на 9 март 2018 г. в 19:30 часа в зала „България\"!", "date": "2018.03.06", "title": "Огнена феерия в концерт на Радиосимфониците в зала „България\""}
{"url": "http://www.cross.bg/pytin-sutrydnichestvo-dolara-1569418.html", "text": "/КРОСС/ През 2017 г. обемът на оръжейния износ от Руската федерация е надхвърлил 15 милиарда долара. Това обяви държавният глава на страната Владимир Путин, предава TACC.Русия ще развива военно-техническото сътрудничество с всяка заинтересована страна, въпреки натиска упражняван върху тях от трети страни. Също така Москва стриктно ще спазва международноправните си задължения, като няма да поставя търговските ползи пред глобалната сигурност. Това бяха уверенията на лидера на Кремъл, които даде в рамките нна първото заседание за годината заседание на Комисията за военно-техническо сътрудничество между Русия и други страни.„Опитът в съвременните войни и конфликти показват, че е недопустимо пренебрегването на средствата за защита на държавния суверенитет и сигурността на гражданите. Русия ще развива активно военно- техническото сътрудничество с всяка заинтересована страна\", подчерта Путин. Путин благодарил на колектива предприятия от ВПК за ефективната работа.„Този успех е особено ценен при жестоките, неконкурентни условия, в които са принудени да работят руските предприятия\", счита той. „Не е тайна, че на страните, които искат сътрудничество с Русия във военно- техническата сфера се оказва безпрецедентно и неприкрито влияние, чиято цел е не само да отстранят конкурента от световния оръжеен пазар, но и да подкопаят отбранителните способности на отделните държави, като увеличат изоставането им във военната област.Умението ефективно да се работи в условията на политически провокации и икономически диверсии подчертава силните страни на вътрешната система на военно- техническото сътрудничество, нейната устойчивост и огромен потенциал\", изрази увереност президентът на Руската Федерация. Откривайки срещата, Путин отбелязва, че „Русия потвърждава статуса си на един от водещите износители на световния пазар\". „Обемът на износ на въоръжение и военна техника расте трета година поред, като за миналата година е повече от 15 милиарда долара\", поясни руският президент. „Обемът на подписаните сделки (от резултатите за 2017 г.), нарасна почти два пъти и прехвърли 16 милиарда долара\", обясни Путин, като същевременно поясни, че стойността на получените, но все още неизпълнени поръчки е повече от 45 млрд. долара.ВПК имат поръчки за няколко години напред, а броят на партньорите на Москва надвишава 100 държави, допълни още руският президент.", "date": "2018.03.06", "title": "Владимир Путин: Оръжейния износ през 2017 г. надхвърля 15 милиарда долара"}
{"url": "http://www.cross.bg/haradinaii-kosovo-ramysh-1569413.html", "text": "/КРОСС/ Премиерът на Косово Рамуш Харадинай присъства в понеделник на военната церемония на Косовските сили за сигурност (КСС) в казармите „Адем Яшари\" в Прищина, организирана по повод отбелязването на 20-ата годишнина от смъртта на патрона на „Армията за освобождение на Косово\" (АОК) Адем Яшари и членовете на семейството му, пише базираното в Прищина албанско издание Gazeta Express.В хода на мероприятията, Харадинай заяви, че КСС ще бъдат трансформирани в косовска армия и ще станат член на НАТО с помощта на стратегическите съюзници. ", "date": "2018.03.06", "title": "Рамуш Харадинай: Косово ще има своя армия и ще влезе в НАТО"}
{"url": "http://www.cross.bg/nikolaii-nikolaev-godina-1569416.html", "text": "/КРОСС/ Почина актьорът Николай Николаев - Бате Николай, съобщиха в \"Преди обед\" по Би Ти Ви. Актьорът бе на 77 години.Той е родом от Силистра, син на българския художник Стефан Николаев, внук на поп Никола, свещеник от Русе и родственик на Васил Левски, и брат на илюзиониста Васил Николаев-Орфи. Завършва ВИТИЗ „Кръстьо Сарафов\" през 1965 година в класа на проф. д-р Кръстьо Мирски. Звездата му изгрява като „Бате Николай\" в детското тв предаване „Сладкарница Захарно петле\".Заедно с актьора Марин Неделчев влизат в трупата на италианския цирк „Нандо Орфей\" и правят големи турнета, като клоуни-фокусници. Учавства в Коледна програма за телевизията - „Манежа на сънищата\", с участието на Елизабет Тейлър. Николаев беше актьор в Народен театър „Иван Вазов\", а през 2002 година той се пенсионира. ", "date": "2018.03.06", "title": "Почина актьорът Николай Николаев - Бате Николай"}
{"url": "http://www.cross.bg/izteglyane-rysiya-boiitzite-1569417.html", "text": "/КРОСС/ Руските военни са предложили безопасно изтегляне от сирийския район Източна Гута на бойците от „умерената\" опозиция и техните семейства, предава Ройтерс.В съобщение от Министерството на отбраната на Русия се каза, че на бойците ще бъде уреден транспорт и безопасен коридор за изтегляне и ще им бъде гарантиран имунитет от съдебно преследване.Там се добавя още, че те може да напуснат като вземат със себе си семействата и личното си оръжие.", "date": "2018.03.06", "title": "Русия предложи на „умерената“ опозиция да напусне безопасно Източна Гута"}
{"url": "http://www.cross.bg/sofiya-samokov-dvizhenieto-1569415.html", "text": "/КРОСС/ Екип от алпинисти обрушва скалите, блокирали движението по път II-82 София - Самоков в района на Дяволския мост, вследствие на обилните валежи от дъжд и сняг. На обекта се работи максимално мобилизирано, за да може движението да се възстанови колкото се може по-бързо през светлата част от деня.Очаква се от ската да падне около 20 куб. метра скална маса. Специализирана техника на пътноподдържащата фирма е на терен за разчистване на платното. Участъкът от второкласния път остава затворен докато се съборят всички опасни скални късове.Трафикът преминава по следните обходни маршрути: •\tпо път III-181 София - Бистрица - Ярема;•\tпо път III-822 Ново село - Живково - гр. Ихтиман - АМ „Тракия\";•\tили II-62 Самоков - Дупница - АМ „Струма\". ", "date": "2018.03.06", "title": "Продължава разчистването на пътя София - Самоков"}
{"url": "http://www.cross.bg/akyli-zhiveyat-grenlandskite-1569409.html", "text": "/КРОСС/ Канадски учени заснеха загадъчните гренландски акули - най-дълголетните гръбначни на планетата ни, които могат да живеят до 500 години, съобщи в. \"Дейли мейл\".Тези внушителни животни живеят в студените води на Северния Атлантически океан. Въпреки дълголетието си обаче, те са пословично неуловими. Повечето информация за тях досега беше стара, от времето когато преди 1960 г. е бил разрешен уловът им.Учени от Мемориалния университет на Нюфаундленд успяха да заснемат гренландските акули в естествения им хабитат в Канадския арктик. От записите те почерпиха информация за размера, разпределението и поведението на животните. Учените са направили повече от 250 часа видеозаписи от 31 места. Общо са идентифицирали 142 акули.Въпреки че се движат много бавно и на практика са слепи, гренландските акули са върховен хищник в Арктика. Те се хранят главно с дънни риби, но могат да улавят и тюлени. Как успяват да го направят, е загадка.Гренландските акули растат изключително бавно - с по-малко от сантиметър годишно. Зрялост достигат при дължина 4,5 м за женските и 3 м за мъжките.Продължителността на живота на гренландските акули е забележителна. С радиовъглеродно датиране на лещата на един екземпляр специалисти са установили, че те могат да живеят повече от 272 години. Това ги прави най-дълголетните гръбначни на планетата ни. ", "date": "2018.03.06", "title": "Учени заснеха загадъчните гренландски акули"}
{"url": "http://www.cross.bg/rysiya-taka-balkanite-1569420.html", "text": "/КРОСС/ - Учудва ли ви това?- Аз съм го казвал и друг път, че не обичам до обсъждам актуални вътрешнополитически теми, тъй като изхождам от необходимото допускане, че в България няма политика. В България няма политически живот, така че да се прилагат политически критерии, изисквания и оценки за борбата за власт в България, това са съвсем различни неща и става нещо, което е съвсем недопустимо... Второ, аз въобще не се учудвам. Можете да проверите, още от конструирането на този парламент казах, че той ще изкара година. Имам дълбоки опасения, че може би ще се окажа прав.- Нека се обърнем към темата за Западните Балкани. Тези дни външният министър на Сърбия заяви, че страната му няма намерение да си прави харакири с влизането в ЕС - не се отказва нито от Косово, нито от Метохия. Също така постави остро въпроса за двойния стандарт, прилаган от ЕС във връзка с Крим. А от ЕК бяха категорични, че страните от региона трябва да се откажат от всичките си претенции - териториални и други - да не говорим за името Македония...- Разбрах ви. Цялата тази история със Западните Балкани е политическо клише. Това не е нещо измислено в лабораторията на българския политически живот, българските управляващи нито имат необходимия политически капацитет, нито интелектуален капацитет, нито геополитически кураж - става въпрос за външна поръчка. Тази поръчка се изразява в това, че тъй наречените Западни Балкани - тук говорим за бивша Югославия, Албания и България, би следвало да създадат блок - политически, военен и вероятно икономически, който да блокира трима ключови играчи, с които в момента Америка е влязла в тежък сблъсък. Първият е Русия, вторият Китай и косвено Турция. За тази цел така наречените Западни Балкани играят огромна роля - това е роля на държави, поддържави и държавици с подмандатна военна територия - Косово и Босна са точно това, така наречените \"несъстояли се държави\". Те ще имат следните задачи: първо, да не се допуска руско влияние, то вече се е свило до Сърбия и донякъде Македония; второ - вкарване на целия регион в НАТО - военния и политически съюз на САЩ. Затова е хипер акцентът върху т.нар. Коридор щ8 - всички онези връзки, които са с посока Запад-Изток. От Адриатика към Черно море, а не север-юг и не изток-запад. Защо това е така? Много просто! Китай в момента държи най-голямото пристанище на Балканите - Пирея, и има огромни планове за създаване на високоскоростни железници, които са вече в оперативна фаза за създаване. Това е пътят, който Китай изгражда по посока Сърбия-Унгария и оттам Централна Европа. Китай прониква в Европа и Балканите са този вход и зона за проникване към европейския пазар, разбирайте към Германия. Американският геополитически интерес обаче не може да допусне това и по тази причина Балканите трябва да бъдат фрагментаризирани, лесно управляеми и чрез това да блокират всякакъв опит на друг геополитически играч да влезе в ловната зона за американския геополитически интерес. Западните Балкани са американски военен протекторат.- Той не е имал никога собствено мнение, той по принцип не е създаден, за да има мнения. ЕС е един политически смокинов лист, който трябва прикрива истинската ситуация.- Бях поразена от едно Брюкселско мнение в една статия, в която еднозначно се казва, че в центъра на ЕС имало две дупки - едната красива като швейцарско сирене, защото швейцарските граждани са щастливи и си живеят добре и без да са в Европейския съюз, а другата - грозна като насред асфалтирана улица, която трябвало да бъде запълнена от ЕС, за да не се появят инфраструктурните проекти на Китай, енергопроектите на Русия и изкривеният ислям на Катар, който нямал нищо общо с традиционния в региона.- Това няма да се случи. Първо. Турция има мощен интерес на Балканите - тя разполага с реален ресурс да го осъществи. Тази държава се базира на три неща - турското и особено мюсюлманските малцинства на Балканите, които гледат на Турция като на гарант и защитник на техните интереси - прочутият план \"Зелена дъга\", т.нар. план \"Баязид\". Тоест от Босна през санджак Косово, Албания, Македония, българските Родопи, гръцката Западна Тракия и Източна Тракия - има една почти непрекъсваема ивица от мюсюлмански малцинства, които са демографска и човешка основа за турската претенция. Второ. Турция мощно е влязла икономически, особено в Босна, частично в Косово и в Черна гора, Албания. Там тя строи летища, строи инфраструктура, строи магистрала... Така, че турските претенции там не са продукт на въображение, а на реалности. Трето - Турция започна да играе самостоятелна геополитическа роля, а това е проблем, защото се откъсва от западния, разбирайте американския геополитически хор. Това е изключително опасно както за целия наш регион, така и за така наречения \"натовски проект\". Защо? Може да се стигне до това Турция да бъде взривена отвътре, да бъде инсценирана вътрешна гражданска война, за което вече има предпоставки. И тогава цялата сага с бежанците ще ни се стори просто оперета... Вторият геополитически интерес е, разбира се, на Русия. Ще бъда максимално откровен -  Русия лошо защитава своите геополитически интереси на Балканите. Да не кажа много лошо...- Естествено, че има проблеми. В момента Русия е в дефанзивно състояние - тя трябва да защитава своя собствен периметър.- Казвали сте, че който спечели битката за технологиите, той ще владее света. В този смисъл ли можем да оценим речта на Путин преди няколко дни?- Абсолютно. Анонсът на Путин е за технологичния скок, който Русия е направила - при това тайно, без да разбере прословутото западно разузнаване. По своето технологично значение този анонс е равен на изстрелването на първия изкуствен спътник през 1957 г. Това е съвършено ново технологично ниво, на нови технически принципи, по нов начин - да подчертаем, на базата на съветски разработки, които са били развити след 2000 г. Всъщност, Путин каза, че Русия е в състояние да елиминира всяка една военна заплаха и предложи все пак това да не бъде средство за раздор, а да бъде средство за успокояване на така наречените западни партньори с цел конструктивни преговори за нов стратегически баланс.- Предполагам, че са потресени и нямат какво да кажат. При тях има една изключителна комбинация между расова ненавист, презрение и арогантност, която се основава само на голата сила. В момента най-важният аргумент - аргументтът на силата, им е избит изпод краката. А те други аргументи нямат.- На Русия бе нанесено изключително тежко геополитическо поражение в Украйна. Това е страна с 45 милиона население - рускоговорящо население. Страна, която, така да се каже, е една от опорните точки на Русия; страна, създадена от руската кръв, пот и руските усилия, и бих казал и исторически претенции. Язвата Украйна е болезнено забита в руското геополитическо тяло и има задачата да поддържа ниво на контролирано напрежение и самоубийствено активиране, където и когато това стане нужно. Това е един много тежък удар, който Русия още трудно амортизира. Русия още разчита на старите сантименти, а именно на Сърбия, в която има военно-политическо и частично икономическо влияние, на България, където все още има икономическо влияние, говоря за енергетиката и някои други области, на Гърция също. Така че сблъсъкът на Русия с Америка е очевидно ясен на Балканите и тя може да даде тази битка тук.Следващото, което трябва да се има предвид, е, разбира се, казах вече, китайският интерес. Китай е готов да даде тази битка, тъй като за него транспортните коридори минават през Балканите, съответно това е и политическо, и икономическо влияние - това е въпрос на геополитическо оцеляване. Тоест, Балканите стават втората контактна зона на потенциален и реален конфликт заедно с Близкия изток - те са като скачени съдове. Предстоят ни много интересни времена! България обаче се намира в една от най-лошите си кондиции въобще за цялата си 140-годишна история след Освобождението! И ако това е така, то ние не можем да направим в момента нищо, освен да наблюдаваме събитията, въпреки приказките, че сме модератори и генератори на събития. България не е субект, а е обект на геополитиката, което непрекъснато съм казвал.- Това пак е панически ход на правителството, което бе хванато в крачка. Сега те ще се опитат, както се казва, да превърнат загубите в победа. Аз подозирам - опровергайте ме, че правителството ще придължи да рапортува как мъжки, геройски се е преборило ЧЕЗ да бъде върнато на българската държава и че защитава българския национален и държавен интерес. ", "date": "2018.03.06", "title": "Проф. Иво Христов: България е не субект, а обект на геополитиката"}
{"url": "http://www.cross.bg/izvodi-obvineniya-mezhdynarodna-1569419.html", "text": "/КРОСС/ Москва е уверена, че само международните експерти могат да правят изводи за наличието на химическо оръжие в Сирия, а в отсъствието на такива доказателства подобни съобщения са инсинуация, предава ТАСС.„Смятаме, че единственото, което може да стане причина за каквито и да е обвинения са изводи на международна комисия, изводи на международна работна група. Не важно как ще се нарича, но това трябва да е резултат от безпристрастно разследване\", заяви пред журналистите пресскекретарят на руския президент Дмитрий Песков.Според неговите думи, „в отсъствието на такова разследване всички обвинения не са нищо друго освен инсинуации\". ", "date": "2018.03.06", "title": "Москва смята съобщенията за използване на химическо оръжие в Сирия за инсинуация"}
{"url": "http://www.cross.bg/anastacia-bulgariya-zvezdata-1569421.html", "text": "/КРОСС/ Американската дива Anastacia идва за втория си концерт в България на 1-ви юли в зала 1 на НДК.  С над 30 милиона продадени албума, звездата продължава да твори и да впечатлява феновете си по цял свят. В България Anastacia се очаква да изпълни най-големите си хитове, като Left Outside Alone, Not That Kind, Paid My Dues, Sick and Tired и I'm Outta Love, а концертът ще започне с някои от новите ѝ песни от чисто новия албум EVOLUTION.Така е озаглавено и турнето на звездата, което ще обиколи голяма част от европейските градове, като София ще е единствената дата на Балканите. Албумът е записан в Стокхолм от продуцента Anders Bagge, работил със звезди като Селин Дион, Джанет Джаксън и Мадона. EVOLUTION е високо оценен както от критиката, така и от публиката, попадайки в ТОП 10 на най-големите музикални пазари в Европа - Германия, Италия и Великобритания.Anastacia е една от най-харесваните певици у нас, като при първата си визита през 2015 година разпродаде залата далеч преди концерта.Билетите за концерта ще са на цени от 55 до 130 лева и тръгват в продажба от 7 март, точно в 10:00 часа в мрежата на Eventim.bg и касите в бензиностанции OMV. ", "date": "2018.03.06", "title": "Поп звездата Anastacia идва в България през юли"}
{"url": "http://www.cross.bg/koreya-severna-suveta-1569446.html", "text": "/КРОСС/ Северна Корея е готова да наложи мораториум над ядрените и ракетните опити, ако САЩ се съгласят на преговори с нея, предава Ройтерс .Припомняме,че през изминалата година напрежението между Вашингтон и Пхенян стигна до критична точка. Лидерите на двете държави си размениха много нападки. На няколко пъти режимът в Пхенян обеща, че ще \"унищожи\" САЩ.Решението на Северна Корея идва, след като през 2017-та година международната общност в лицето на Съвета за сигурност на ООН единодушно реши да наложи санкции на режима в Пхенян.Въпреки това, преди няколко дни в Съвета за сигурност Китай блокира поредното американско предложение за още санкции срещу изолирания режим. ", "date": "2018.03.06", "title": "Северна Корея готова да се откаже от ядрените опити"}
{"url": "http://www.cross.bg/gradysa-duzhd-ymeren-1569402.html", "text": "/КРОСС/ Днес ще преобладава облачно време със слаби превалявания от дъжд. Следобед ще има и временни разкъсвания на облачността. Ще духа слаб до умерен вятър от юг-югозапад, в северните райони - от изток. Максималните температури ще са в широки граници - между 3 и 8 градуса в Северна България, между 11 и 16 градуса в Южна България, в София -около 13 градуса.Над планините ще е предимно облачно с превалявания от дъжд, над 1800-2000 метра- от сняг. Ще духа умерен югозападен вятър, който вечерта ще се усили. Ще е по-топло с максимална температура на височина 1200 метра около 10 градуса, на 2000 метра - около 3 градуса.В сряда температурите ще са все още в доста широки граници, дневните покрай Дунав - под 10 градуса, в останалата част от страната максималните ще са между 14 и 19 градуса. Облачността ще е променлива, на отделни места ще превали дъжд. Ще духа слаб, в Източна България умерен югозападен вятър, който през деня ще се ориентира от запад.В четвъртък ще преобладава облачно време, на повече места ще превали дъжд, над 900-1000 метра - сняг. По-голяма вероятност за по-съществени количества има в източните райони, а в югоизточните са възможни и гръмотевици.Вятърът ще се ориентира от северозапад, ще се усили и с него за кратко ще нахлуе студен въздух. В петък вятърът ще отслабне, облачността ще се разкъса и ще намалее до слънчево. Ще се затопля и през почивните дни максималните температури ще достигат, а в отделни райони и ще надхвърлят 20 градуса. ", "date": "2018.03.06", "title": "Слаб дъжд над страната днес"}
{"url": "http://www.cross.bg/nachin-semeiistva-petrova-1569404.html", "text": "/КРОСС/ В дома на три семейства нахълтал Жоро- Плъха преди осем години. Това разказа една от жертвите му Милена Петрова в студиото на Нова телевизия.\"Твърде много факти са неизвестни, от които зависи съдбата на д-р Димитров. Може да е действал извън пределите на неизбежна отбрана. Според мен при тази ситуация, с тези протести, беше нормално прокуратурата да излезе с някаква информация през тези два дни, но това не се случи. Надявам се това да стане ясно днес\", обясни журналистът Слави Ангелов, който също бе гост в предаването.Той поясни, че все още не е ясно къде е станало убийството, тъй като има спекулации, че то може да е станало и в гараж, собственост на д-р Димитров.\"Протестите по никакъв начин не могат да повлияят. Проблемът е, че този закон не е достатъчно добър и се тълкува по различен начин от съда. Оказва се, че имат значение много неща\", обяснява още Ангелов.\"Преди осем години, през лятото на 2010 бях летен отпуск. Върнах се от море в Равда и последните два дни реших да отида при вуйчо и вуйна в Асеновград.Лятото, жега, отворена врата. И при трите семейства в различни квартали по информация на разследващите станало по един и същи начин. Влязъл, докато спя в стаята. Служебният ми телефон беше на тоалетката, заедно с бижутата на вуйна ми. Само тези две неща бяха откраднати. Прескочил е, има от къде да се повдигне\", обяснява Милена Петрова, жертва на Жоро- Плъха.\"Сравнително бързо мина съдебното дело. Тогава млад съдия, това е единствения път, когато съм видял господин Девизов, му даде четири годишна присъда при строг режим и му каза: \"Ако много ви хареса следващият път ще е по-тежко\". Вероятно е направил самопризнания, защото и трите семейства бяхме призовани по делото\", допълва Петрова. И обяснява, че разбрала, че е някой е влязъл, защото комарникът бил отворен.\"Проблемът е в закона. Можеш да се защитиш в дома ти само, ако е влязъл с взлом и насилие. Те обаче влизат тихо, с цел никой да не ги чуе и да не ги види. Фактът, че е вътре не е достатъчен да се защитиш. Ако отвори с шперц или по друг начин, но не строши вратата, нямаме влизане с взлом\", допълни Ангелов. ", "date": "2018.03.06", "title": "Жоро Плъха действал по един и същи начин, нахлул в домовете на 3 семейства преди 8 г."}
{"url": "http://www.cross.bg/penkov-nzok-boiiko-1569406.html", "text": "/КРОСС/ В НЗОК има сбъркана счетоводна политика. При положение, че всички знаят колко са задълженията към чужди здравноосигурителни институции, в официалния отчет на НЗОК фигурираше числото 7 млн. и половина, което е категорично невярно. А дали задълженията са платими е друг въпрос. Това коментира в студиото на \"Денят започва\" заместник-министърът на здравеопазването Бойко Пенков.По думите на Пенков, тази година в бюджета на НЗОК има предвидени 73 млн. лв. Това са парите, за които българската национална осигурителна институция е предложила на сдружението на германските каси и на другите да бъдат разплатени. Те са разсрочени задължения, които са платими към тази година. Ще има поредица от срещи, за да може да се планира с чуждите осигурителни институции темпа на разплащане, така че да се изчистят всички задължения, каза още Бойко Пенков.\"Това го имаше преди 15 години в Европа....Някои хора отиваха да получат лечение в съседна държава. Това наложи да се освободи движението на хората да могат да получават медицинска и друг вид помощ в рамките на съюза. Цените и консултациите, които плащаме ние са по-различни от тези, които са като възможност\", заяви той.За пръв път в последните години имаме такова нарастване на приходите в бюджета на касата. Това са над 400 млн. Това ни даде възможност преговаряйки с лекарския съюз да променим някои цени, които не бяха пипани десетилетие, допълни още Бойко Пенков.\"От тук нататък означава, че вече ще имаме основанието да търсим работата да бъде добре свършена. Повече пари по-добро качество. Това, което може да се направи за извънболничната помощ, няма смисъл да плащаме за скъп болничен престой, когато нещо може да се случи вътре. Трябва да се направи преустойностяване на тази услуга навън\", каза още той. ", "date": "2018.03.06", "title": "Бойко Пенков: В НЗОК има сбъркана счетоводна политика"}
{"url": "http://www.cross.bg/planinite-loshi-chasti-1569410.html", "text": "/КРОСС/ Лоши са условията за туризъм във високите части на планините. Това съобщиха за Агенция „Фокус\" от Планинската спасителна служба (ПСС) при БЧК. Духа силен вятър.Времето е с разкъсана облачност, променливо до слънчево. В повечето места в Стара планина и Витоша вали дъжд. Снежната покривка варира между 20 см и 1 метър. Лифтовите съоръжения в курортите за момента работят.", "date": "2018.03.06", "title": "Лоши са условията за туризъм във високите части на планините"}
{"url": "http://www.cross.bg/ayditoriya-miliona-shoyto-1569405.html", "text": "/КРОСС/ Рекордно малка телевизионна аудитория е привлякла тазгодишната церемония за раздаването на наградите „Оскар\". Общо 26,5 милиона зрители са наблюдавали шоуто в „Долби Тиътър\" с водещ Джими Кимъл. За първи път в историята на шоуто броят на зрителите пада под 30 милиона.Телевизионната аудитория е спаднала с 20% в сравнение с 2017 г., сочат данни на рейтинговата фирма „Нилсен\". Обикновено церемонията с наградите на Академията е най-гледаното телевизионно шоу след футболното първенство за Суперкупата. ", "date": "2018.03.06", "title": "„Оскар”-ите привлекли рекордно малка аудитория"}
{"url": "http://www.cross.bg/siriya-vzaimodeiistvieto-iran-1569407.html", "text": "/КРОСС/ Министрите на външните работи на Русия, Турция и Иран Сергей Лавров, Мевлют Чавушоглу и Мохамед Джавад Зариф ще проведат среща на 16 март в Астана, където ще обсъдят взаимодействието си поразрешаването на ситуацията в Сирия, съобщиха във вторник от МВнР на Казахстан, предава РИА Новости.„Съгласно информацията, получена от страните-гаранти на астанинския процес по Сирия, министрите на външните работи на Иран, Русия и Турция имат намерение да се срещнат в столицата на Казахстан на 16 март 2018 година\", се казва в съобщението.От Астана отбелязват още, че участниците планират да направят анализ на резултатите, постигнати през първата година на взаимодействието за разрешаване на ситуацията в Сирия, както и да набележат по-нататъшните си съвместни действия.", "date": "2018.03.06", "title": "Външните министри на Русия, Турция и Иран ще обсъдят взаимодействието си в Сирия"}
{"url": "http://www.cross.bg/fitzo-kiska-destabilizira-1569408.html", "text": "/КРОСС/ Политическата буря в Словакия се разрази с още по-голяма сила вчера, след като премиерът Роберт Фицо обвини президента Андрей Киска, че дестабилизира държавата с призива за промени в правителството или за предсрочни избори, предаде Асошиейтед прес.Президентът отправи този призив след убийството на разследващия журналист Ян Куциак и приятелката му и каза, че това са според него възможните начини за преодоляване на сериозната политическа криза, предаде Ройтерс.В телевизионно обръщение вчера Фицо не само обвини президента, че се опитва да дестабилизира страната, но и че може би американският милиардер от унгарски произход Джордж Сорос е замесен по някакъв начин, посочва АП. Фицо каза, че Киска и Сорос са се срещнали в Ню Йорк на 20 септември и поиска президентът да обясни защо се е срещнал със Сорос, за какво са говорили и защо не е взел на срещата представител на словашкото външно министерство.Киска победи Фицо на президентските избори през 2014 г., напомня.Президентът отвърна на премиера с изявление на кабинета му, че Фицо използва конспиративни теории, за да отвлече вниманието от политическата криза.В последното си недовършено разследване Куциак разкриваше влиянието на италианската мафия в Словакия и възможните й връзки с приближени на Фицо. Журналистът и приятелката му бяха намерени убити на 25 февруари. ", "date": "2018.03.06", "title": "Премиерът на Словакия: Президентът дестабилизира държавата"}
{"url": "http://www.cross.bg/durzhavata-manolova-kevr-1569403.html", "text": "/КРОСС/ Належащо е държавата да си върне възможността за контрол върху такива сделки чрез законодателни промени. Това каза омбудсманът на Р България Мая Манолова за сделката за продажба на ЧЕЗ в предаването „Тази сутрин\" по бТВ. „В момента оплакванията на потребителите и срещу другите електроразпредителни дружества са многобройни и основателни, по отношение на цени и на качество на услугата\", изтъкна тя.„Не става дума за национализация на дружеството, би могло да се приемат текстове, които да дават възможност държавата да бъде предпочетена за купувач\", посочи омбудсманът. „Независимо кой е собственик цената на електроенергията се определя от КЕВР\", уточни Мая Манолова.„Даже държавата да стане 100% собственик на електроразпределителното дружество, ако КЕВР продължава да не поема отговорност, ситуацията няма да се промени особено\", заяви Мая Манолова. „Апелирам държавата, контролните органи и институциите да си свършат работата, така че да защитят потребителите\", каза още тя.", "date": "2018.03.06", "title": "Мая Манолова: Държавата да си върне възможността за контрол върху сделки като тази за ЧЕЗ"}
{"url": "http://www.cross.bg/izbori-predsrochni-cholakov-1569412.html", "text": "/КРОСС/  Управляващата коалиция скърца много и няма шанс да изкара пълен мандат. Това е мнението на политолога Петър Чолаков. По думите му правителството генерира прекалено много скандали и въпросът е не дали ще има предсрочни парламентарни избори, а кога ще бъдат те.\"Аз бих поставил като една относително късна дата май месец следващата година, когато има европейски избори, а вероятно ще бъдат доста по-рано\", категоричен бе Петър Чолаков в студиото на „България он ер\".Колегата му Димитър Ганев пък е на мнение, че в сегашната политическа ситуация Бойко Борисов много по-трудно би подал оставка. \"Ако подадеш оставка една година, след като са те избрали за премиер, тогава рухва основната ти теза за стабилността\", подчерта политологът.Ганев обясни също, че при положение, че сега в президентството Бойко Борисов има явен политически опонент и премиерът не би заложил на нови и бързи избори, за да се прелегитимира управлението. Политологът обясни също, че от гледната точка на \"Обединени патриоти\", те в момента са в много добра позиция във властта и не биха могли да застанат в по-добра при евентуални предсрочни избори.Петър Чолаков пък каза, че подкрепата за патриотичните партии намалява и за самите патриоти не е сигурно какво трябва да направят.  \"Ако има предсрочни избори не е сигурно дали ще влязат или няма да влязат, но оставайки във властта, да не се окаже, че фактически ще сложат край на политическите си кариери\", обясни Чолаков. ", "date": "2018.03.06", "title": "Политолози в спор ще има ли предсрочни избори"}
{"url": "http://www.cross.bg/mart-slyzhitelite-zatvorite-1569393.html", "text": "/КРОСС/ Отворено писмо с искания изпрати Синдикат на служителите в затворите в България, преди протеста на 10 март. Писмото е адресирано до министър - председателя Бойко Борисов, министъра на финансите Владислав Горанов и министъра на правосъдието Цецка Цачева.Исканията са за среща в деня на протест - 10 март, за цивилизовани преговори и продуктивно решение, каквото до настоящият момент няма. От Синдиката на служителите в затворите в България намират финансирането на Сектор „Сигурност\" за скандално, а правата и интересите на служителите на ГД „Изпълнение на наказанията\" и ГД „Охрана\" за погазени.Това те ще покажат и на протеста на 10 март 2018 г. от 13.00 ч., който ще премине като митинг - шествие, което ще премине от Министерството на правосъдието, през Министерство на финансите до Министерския съвет. Протестът е под надслов „Европа и за нас\".", "date": "2018.03.06", "title": "Синдиката на служителите в затворите кани Борисов на протеста на 10 март"}
{"url": "http://www.cross.bg/voiinov-yazoviri-problem-1569394.html", "text": "/КРОСС/ Съвсем отговорно искам да кажа, че към този момент на територията на България няма проблем с язовирите. Това заяви в предаването „Тази сутрин\" по bTV директорът на ГД „Надзор на язовирните стени и съоръженията\" ген. Кирил Войнов.Той обаче подчерта, че още миналата седмица е задействан оперативният щаб на Агенцията, пуснато е разпореждане до собствениците на язовири -  областните управители, кметовете „Напоителни системи\", да поддържат свободен обем, който да поеме дъждовете и снеготопенето.Започнахме да товарим реките, но беше поносимо, както виждате, нямаме проблем по поречието на реките, каза гостът.При топенето на снега най-критични са били язовирите „Елешница\" във Варненска област, който и в момента прелива, яз. „Бързина\", община Криводол, „Ясна поляна\", „Камчия\", но нещата са нормални, посочи Войнов. На територията на Пловдив, Хасково, Кърджали е имало малки язовири със земно-насипни стени, които са преливали, но кметовете са организирали дежурства на стените и всички основни изпускватели са били отворени.По думите на ген. Войнов има много голяма разлика между разликата между 2016 г. и сега -  кметовете вече започват да се чувстват собственици и отговорни. Но и политиката на държавата е различна, обръща се повече внимание.За язовир „Бели Искър\" той посочи, че „в момента няма проблем никакъв, защото язовирната стена така е разчетена, че може да издържи земетресение от 9-а степен\".След последните земетресения от последните седмици са проверени всички язовирни стени в тези области, но и собствениците на язовири вече трябва да монтират контролно-измервателните системи, които дават по-точна и ясна представа за състоянието на язовира.Ген. Войнов добави, че има кметове с по над 20 акта заради неподдържането на язовири. ", "date": "2018.03.06", "title": "Ген. Кирил Войнов: Към този момент няма проблем с язовирите"}
{"url": "http://www.cross.bg/koreya-severna-vurha-1569395.html", "text": "/КРОСС/ Лидерът на Северна Корея Ким Чен-ун се е договорил с членовете на делегацията на Сеул за провеждане на среща на върха между двете държави на полуострова, предава Reuters, като се позовава на централна новинарска агенция на Северна Корея (KCNA).Севернокорейският лидер проведе първата по рода си среща с високопоставени представители на правителството на Южна Корея, в рамките на която е подчертал неговата „твърда воля за енергичен напредък\" на междурегионалните връзки и обединение, предаде официалната агенция на Пхенян във вторник, предаде \"Фокус\".Десетчленна южнокорейска делегация, водена от ръководителя на Службата за национална сигурност пристигна в столицата на Северна Корея с надеждата да насърчи диалога между Пхенян и Вашингтон.Напрежението между САЩ и Северна Корея се изостри през последните месеци на ожесточена реторика на Доналд Тръмп и Ким Чен-ун. Същевременно се наблюдаваше затопляне на отношенията между Пхенян и Сеул, които се явиха под един флаг на Зимните олимпийски игри в Пьончан, където президентът на Южна Корея Мун Дже-ин бе домакин на севернокорейска делегация на високо равнище. „Изслушвайки намерението на президента Мун Дже-ин за срещата на върха от специалния пратеник на Юга, Ким Чен-ун обмени мнения и постигна задоволително споразумение\", гласи съобщението на KCNA.Севернокорейската агенция не предоставя подробности за това какво точно предвижда споменатото споразумение, но представител на Президентството в Сеул заяви, че отчасти то се отнася за предложението за провеждане на среща на върха ", "date": "2018.03.06", "title": "Ким Чен-ун се договори с Южна Корея за среща на върха"}
{"url": "http://www.cross.bg/mart-vulchev-konsyl-1569397.html", "text": "/КРОСС/ Министерството на външните работи поиска обяснение от генералния консул в Одрин Васил Вълчев относно решението му да отмени празничната културна програма на 3 март. Това съобщиха от пресцентъра на МВнР.Във връзка с медийни публикации относно отбелязването на Националния празник 3 март в Одрин, Министерството на външните работи заяви, че не е съгласувало речта на генералния консул Васил Вълчев и отмяната на участието на танцовия състав.От там припомнят, че в посолството ни в Анкара беше проведен прием на 1 март с представителство на най- високо ниво от приемащата държава начело с вицепремиера Фикри Ъшък.В Генералното консулство в Истанбул на 2 март близо 600 души уважиха тържествата по случай националния ни празник, които завършиха с голямо хоро. МВнР изиска обяснения от генералния консул Васил Вълчев, като той е аргументирал решението си така: „В памет на загиналите на 1 март турски войници в операция „Маслинова клонка\", на 3 и 4 март в Република Турция са били отменени всички културни прояви, а в джамиите са отслужени заупокойни литургии, затова съгласно дипломатическия протокол реших да призова за минута мълчание и да отменя културната програма. По отношение на боевете на Шипка призовах единствено за почитане на паметта на загиналите наши сънародници.\"Всички обстоятелства ще бъдат изяснени в следващите дни в тясна комуникация с Вълчев, отбелязват от МВнР. ", "date": "2018.03.06", "title": "Външно иска обяснение от консула в Одрин, отменил програмата за 3 март"}
{"url": "http://www.cross.bg/sedmitza-sdelkata-beshe-1569396.html", "text": "/КРОСС/ Тази седмица се очаква да бъде обявена номинацията за министър на енергетиката, след като Теменужка Петкова депозира оставката си заради сделката за продажбата на активите на ЧЕЗ у нас.Първоначално беше обявено, че това ще се случи миналата седмица, но впоследствие коалиционните партньори се събраха при премиера Бойко Борисов и се разбраха решението да бъде отложено за тази седмица.Целта беше първо ще мине съвместното заседание на енергийната комисия и комисията за контрол на службите, за да се изчистят всички неясноти около сделката за енергодружеството.  ", "date": "2018.03.06", "title": "Новият енергиен министър трябва да е ясен тази седмица"}
{"url": "http://www.cross.bg/dimitrov-myarka-dnes-1569392.html", "text": "/КРОСС/ Днес изтича 72-часовата мярка за задържане на пловдивския рентгенолог д-р Иван Димитров, арестуван по обвинение в убийство на крадец, нахлул в дома му. Прокуратурата може да реши да  наложи и друга мярка с оглед доказателствата - да го пусне под домашен арест или да наложи мярка подписка.Недоволството срещу задържането на д-р Димитров продължава да расте. Вчера за втори път граждани се събраха пред сградата на Второ РПУ в Пловдив, за да изкажат подкрепата си за него.Протести имаше и в други градове - София, Варна и Стара Загора. Навсякъде хората се подписваха в подписка с искане за освобождаване на д-р Димитров, а също и за промени в Наказателния кодекс, касаещи неизбежната самоотбрана.Днес пловдивчани отново излизат на протест в защита на рентгенолога.Те ще се съберат от 17:30 пред паметника на Съединението. ", "date": "2018.03.06", "title": "Днес става ясно дали д-р Иван Димитров ще остане в ареста"}
{"url": "http://www.cross.bg/real-park-polychi-1569398.html", "text": "/КРОСС/ Грандовете Пари Сен Жермен и Реал (Мадрид) се изправят един срещу друг в епичен мач реванш от осминафиналната фаза в Шампионската лига. \"Кралете\" спечелиха първата среща на свой терен с резултат 3:1.Домакините на \"Парк де Пренс\" имат да решават и още един голям проблем. Той е свързан с отсъствието на звездата на тима Неймар, който трябваше да бъде лидерът, който да поведе парижани към обрат срещу Реал. Бразилецът обаче получи контузия на стъпалото и се наложи да бъде опериран. Така той отпада от сметките на тима до края на сезона. Мястото на Неймар в предни позиции трябва да бъде заето от Анхел ди Мария, който напоследък се намира в изключително добра форма.Проблем в последните дни имаше и с другата голяма звезда на ПСЖ - Килиан Мбапе. Той получи травма по време на срещата за Купата на Франция миналата седмица. Треньорът Унай Емери обаче е уверен, че младокът ще е напълно готов да се изправи срещу Реал довечера. Другата добра новина за наставника е, че опитните Тиаго Мота и Ласана Диара вече са здрави и на негово разположение.Битката тази вечер може да се определи като \"мача на сезона\" за Реал, който изгуби шансове за трофей в Испания и ще направи всичко по силите си, за да направи втора поредна защита на европейската си клубна титла.Треньорът Зинедин Зидан получи добри новини преди сблъсъка на \"Парк де Пренс\". Халфовете Лука Модрич и Тони Кроос подновиха тренировки, след като се възстановиха от контузиите, които ги мъчеха. Те обаче едва ли ще са в оптимална форма и участието им в мача остава под въпрос. ", "date": "2018.03.06", "title": "ПСЖ и Реал (Мадрид) ще решават всичко на \"Парк де Пренс\""}
{"url": "http://www.cross.bg/glada-hlebno-izpolzvat-1569399.html", "text": "/КРОСС/ Британски учени посочиха плода на индийското хлебно дърво като най-доброто решение за ликвидирането на глада в много страни по света, съобщава вестник \"Дейли мейл\".Растението е известно също като джакфрут. То може да замени много видове зърнени култури, като по своята енергийна стойност може да се пребори дори със свинското месо.По мнението на специалистите зърната на индийското хлебно дърво съдържат голямо количество желязо, белтъци и калций, необходими за пълноценното функциониране на организма.Плодовете на джакфрута имат отвратителен вкус, който няма нищо общо с екзотичните си събратя. Те миришат на изгнило и за употребата им в ястията могат да се използват само частично.Но въпреки този недостатък британските учени са на мнение, че джакфрутът ще стане уникално средство за борба с глада. Тези плодове могат да се приготвят по различни начини, да се пекат, пържат и да се използват като компонент от салати. ", "date": "2018.03.06", "title": "Вълшебен плод може да реши въпроса с глада в много страни по света"}
{"url": "http://www.cross.bg/predi-vzriv-golemiya-1569400.html", "text": "/КРОСС/ Световноизвестният британски учен Стивън Хокинг твърди, че знае какво се е случило преди Големия взрив и зараждането на Вселената. В интервю пред \"Нешънъл джиографик\" той заяви:Нищо не е имало преди Големия взрив. Според Общата теория на относителността на Айнщайн времето и пространството се сливат и образуват единен пространствено-времеви континуум, извит от енергията и материята в него. Аз използвам Евклидовия подход към квантовата гравитация, за да опиша началото на Вселената. Така обикновеното време е заменено от въображаемо време, което играе ролята на четвъртата посока на пространството. Евклидовото пространство-време е затворено пространство без край, като повърхността на Земята. Може да се приеме, че въображаемото и реалното време започват в Южния полюс. Няма нищо на юг от Южния полюс, така че не е имало нищо преди Големия взрив.Хокинг смята, че при Големия взрив, който се е състоял преди 13,8 милиарда години, е възникнало и времето. Преди това явление нищо не е било в съответствие с нашите представи за съществуване.Професор Хокинг отново спомена за опасностите, пред които човечеството се изправя с развитието на изкуствения интелект и нуждата от намирането на нова планета за продължаването на човешкия вид. ", "date": "2018.03.06", "title": "Стивън Хокинг твърди, че знае какво се е случило преди Големия взрив"}
{"url": "http://www.cross.bg/velikobritaniya-ryski-razyznavane-1569401.html", "text": "/КРОСС/ Критично остава състоянието на бившия руски шпионин, който е бил подложен на въздействието на неизвестно отровно вещество във Великобритания. 65-годишният пенсиониран полковник от руското разузнаване Сергей Скрипал и една жена са пострадали при инцидент в търговски център в Солсбъри.Двамата били намерени в безсъзнание на пейка, без видими наранявания. През 2006-та разузнавачът бил осъден на 13 години затвор в родината си, защото издал самоличността на руски агенти под прикритие в Европа на британското външно разузнаване през 2010 г. Скрипал получил убежище във Великобритания след размяна на шпиони между САЩ и Русия. ", "date": "2018.03.06", "title": "Бивш руски шпионин отровен във Великобритания"}
{"url": "http://www.cross.bg/bili-amoriya-vsichki-1569383.html", "text": "/КРОСС/ Тези християнски мъченици, на брой четиридесет и двама, били военачалници и пострадали за вярата през 840 година в гр. Амория, в малоазийската област Фригия.Град Амория бил дълго обсаждан от мохамеданите в началото на IX век, при византийския император Теофил (829-842 г.) Християните се защищавали мъжествено и врагът вероятно щял да отстъпи, ако между жителите на града не се намерил предател.Очаквайки голяма награда за предателството, той показал на мохамеданите уязвимата страна на крепостната градска стена и по такъв начин градът бил превзет и предаден на огън.По-голямата част от жителите и войниците, които защищавали града, били избити или отведени в робство. Победителят заповядал да затворят в тъмница главните военачалници. Те били 42 души. Църквата почита еднакво паметта на всички тия мъжествени вождове, които се оказали и добри войници, и верни служители на Христа.За тях предстояло тежко изпитание. Напразно император Теофил предлагал за тях богат откуп. Победителят отхвърлял всякакъв откуп: той искал най-вече да принуди християните да се отрекат от вярата си и за тази цел употребил всички средства. В мрачната тъмница на пленниците постоянно дохождали пратеници от мохамеданския началник, за да ги убеждават да признаят Мохамед.Врагът действал ту чрез заплахи и строгост, ту чрез ласкави думи и обещания. Но християните, понасяйки жестокото изпитание, все повече и повече укрепвали духом.Те търсели сила и утеха в постоянната молитва, благодарели на Бога, Който им пратил страдания и чрез това им посочил средство да загладят прегрешенията на предишния си живот. Те всички радостно и спокойно очаквали смъртта, за да се съединят с Иисуса Христа и да придобият вечните блага на бъдещия по-добър живот. Военачалниците-християни били осъдени на смърт и посечени с меч.", "date": "2018.03.06", "title": "Св. Четиридесет и два мъченици от Амория"}
{"url": "http://www.cross.bg/zapochva-subranie-sistema-1569384.html", "text": "/КРОСС/  1521 г. - Фернандо Магелан открива островите Гуам и Рота.1810 г. - Илинойс става първият щат на САЩ, в които е въведена задължителна ваксинация на населението.1834 г. - В Канада град Йорк е преименуван на Торонто.1837 г. - Руският император Николай I възстановява на Зографския манастир имотите му в Бесарабия дава компенсация от руското правителство в размер на 400 хил. рубли.1853 г. - Във Венеция се състои премиерата на операта „Травиата\" на Джузепе Верди.1869 г. - Дмитрий Менделеев представя първата Периодична система на елементите.1888 г. - Експедицията на унгарския граф Шамуел Телеки открива езерото Рудолф (Басо Нарок) в Африка.1899 г. - Немският химик Феликс Хофман получава патент за аспирина.1902 г. - Основан е футболен клуб „Реал Мадрид\".1911 г. - Българското книжовно дружество е преименувано в Българска академия на науките.1913 г. - В Сан Франциско за първи път започва да се използва думата джаз за определяне на музикален стил.1933 г. - Американските банки са затворени за осем дни поради финансова криза в банковата система на САЩ.1938 г. - Започват изборите за XXIV Народно събрание в България. За пръв път в тях гласуват и жените.1945 г. - Втората световна война: Българската армия започва Дравската операция.1948 г. - Народното събрание приема закон за национализация на горите в България.1951 г. - В САЩ започва процесът срещу съпрузите Джулиус и Етел Розенберг по обвинение в шпионаж в полза на СССР.1953 г. - На мястото на починалия Сталин, за министър-председател на СССР и генерален секретар на КПСС е избран Георгий Маленков.1957 г. - Гана обявява национална независимост.1964 г. - Умира гръцкият крал Павел и престолът заема синът му Константинос II.1983 г. - Компанията „Моторола\" представя първия в света преносим клетъчен телефон.1994 г. - На референдум населението на Молдова решава да бъде обявена национална независимост.", "date": "2018.03.06", "title": "6 март в историята"}
{"url": "http://www.cross.bg/chovek-litzeto-zimata-1569382.html", "text": "/КРОСС/ Смехът е слънцето, което пропъжда зимата от лицето на човек.Виктор Юго", "date": "2018.03.06", "title": "... е слънцето, което пропъжда зимата от лицето на човек"}
{"url": "http://www.cross.bg/srok-dvizhenieto-ogranicheno-1569387.html", "text": "/КРОСС/ І. МЕТЕОРОЛОГИЧНА ОБСТАНОВКА:Температурите са в интервала от - 5° до 9°. Времето над страната е облачно.Слаб до умерен е вятърът в областите Силистра, Търговище, Добрич, Разград, Русе, Шумен, Сливен, София и Смолян. Дъжд вали в областите Видин, Ямбол, Хасково,Търговище, Разград, Пловдив, Пазарджик, Смолян, Благоевград, Перник, Кърджали и в районите на Дупница и Долна Диканя /обл. Кюстендил/; Вълчаново ханче Драганци, Кръстина, Ловна ханче Прилеп, Пода и Босна /обл. Бургас/; Дерманци /обл.Ловеч/; Павликени и Полски Тръмбеш /обл. В.Търново/; АМ „Хемус\" /обл. Шумен/; Деков, Левски и Гулянци /обл. Плевен/. Сняг вали в района на прохода „Шипка\"Пътните настилки са преобладаващо мокри, а по усойните и планински места - заледени и обработени.Намалена видимост поради мъгла:- до 30 м има в районите на Боровец и АМ „Хемус\" /обл. София/;- до 50 м има в районите на пр. „Шипка\"; Вакарел /обл. София/; Кнежа, Българене и Вълчитрън /обл. Плевен/.- до 100 м има в областите Видин, Ловеч и районите на Главан и Гълъбово /обл. Добрич/; Скравена, Гълъбец, Саранци и АМ „Тракия\" /обл. София/; Долно Вършило и Лозен /обл. Пазарджик; Чомаковци и Телиш /обл.Плевен/.- до 150 м има в районите на Люляк, Гривица и Муселиево /обл. Плевен/.ІІ. СЪСТОЯНИЕ НА АВТОМАГИСТРАЛИТЕ:АМ „Тракия\":Участък на София: до 30.04.2018 г. е ограничено е движението по пътната връзка София-Костенец на пътен възел „Мухово\" на АМ „Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел „Ихтиман\" при км 34+000.- за направленията Ихтиман - Пловдив и Костенец - Пловдив през пътен възел „Церово\" при км 69+167.Движението по АМ „Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.АМ „Хемус\": няма ограничения.АМ „Струма\": няма ограничения.АМ „Марица\": няма ограничения.АМ „Черно море\": няма ограничения.АМ „Люлин\": няма ограничения.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- „Върбишки\" - целогодишно е затворен за всички МПС;- „Златишки\" - целогодишно е затворен за всички МПС;- „Троянски\" - забранен за всички МПС;- „Котленски\" - отворен за всички МПС;- „Айтоски\" - отворен за всички МПС;- „Обзорски\" - отворен за всички МПС;- „Печинско\" - отворен за всички МПС;- „Превала\" - отворен за всички МПС;- „Предел\" - отворен за всички МПС;- „Републиката\" - отворен за всички МПС;- „Ришки\" - отворен за всички МПС;- „Рожен\" - отворен за всички МПС;- „Вратник\" - забранен за МПС над 10 т. Срок: целогодишно;- „Дюлински\" - забранен за МПС над 3,5 т. Срок: целогодишно;- „Пампорово\" - забранен за МПС над 3,5 т. Срок: целогодишно;- „Петрохан\" - забранен за МПС над 12 т;- „Твърдишки\" - забранен за МПС над 10 т. Срок: целогодишно;- „Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.;Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от СофияПрез останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г.Област Перник: ограничено е движението за тежкотоварни автомобили с тегло над 15 т в участъка от пътен възел „Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция „Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока СофияПрез останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград:Област София: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. „Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус\" /за п.в. „Правец\"/-път ІІ-17 (Мездра-Ботевград)-п.в. І-3-п.в. „Ботевград\" на АМ „Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция:Област Кърджали: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас:Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:Област София: Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.;Област Хасково: от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. „Свиленград\"-АМ „Марица\"-п.в. „Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:Област Варна: Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище.Област Бургас: Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:1. Ремонтни дейности и временна организация на движението /ВОД/:ОПУ-Благоевград:Временно са въведени следните ограничения за движение на МПС: няма ограничения.ОПУ-Бургас:Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г.ОПУ-Варна:Временно са въведени следните ограничения за движение на МПС: няма ограничения.ОПУ-В. Търново:Временно са въведени следните ограничения за движение на МПС:Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.ОПУ-Видин:Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г.Път III-1102: Движението по път III-1102 с. Извор - гр. Димово се осъществява в една лента поради намален габарит на пътното тяло.Обходен маршрут за МПС над 5 тона: път III-1102 с. Извор-с. Арчар, път II-11 с. Арчар - п.к. гр Дунавци и път Е-79 п.к. гр. Дунавци - гр. Димово.ОПУ-Враца:Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.Път III-1002: Движението по път III-1002 Враца-Леденика се осъществява при стесняване на една от лентите за движение:- от км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- от км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г.ОПУ-Габрово:Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.ОПУ-Добрич:Временно са въведени следните ограничения за движение на МПС: няма ограничения.ОПУ-Кюстендил:Временно са въведени следните ограничения за движение на МПС:Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.Път ІІІ-6224: Временно движението по път ІІІ-6224 Четирци - Слокощица в района Слокощица - Ново село е ограничено в едната лента, поради пропадане и срутване на земна маса. Мястото е обезопасено с пътни знаци. Срок до 09.03.2018 г.ОПУ-Кърджали:Временно са въведени следните ограничения за движение на МПС:Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.ОПУ-Ловеч:Временно са въведени следните ограничения за движение на МПС:Път III-358: Ограничено е движението за всички МПС по път III-358 Шипково - Рибарица поради снегонавявания. Срок до 06.03.2018 г.Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.ОПУ-Монтана:Временно са въведени следните ограничения за движение на МПС:Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.ОПУ-Пазарджик:Временно са въведени следните ограничения за движение на МПС:Път III-842: Движението по път III-842 Юндола - Белово е ограничено за МПС над 12 т. с ремаркета и полуремаркета. Срок до 31.03.2018 г.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.ОПУ-Перник:Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.ОПУ-Плевен:Временно са въведени следните ограничения за движение на МПС:Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.ОПУ-Пловдив:Временно са въведени следните ограничения за движение на МПС:Път II-86: Движението по път II-86 Пловдив - Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018 г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.ОПУ-Разград:Временно са въведени следните ограничения за движение на МПС: няма ограничение.ОПУ-Русе:Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона.Обходен маршрут: през гр. Бяла. Срок до 26.04.2018 г.ОПУ-Силистра:Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.ОПУ-Сливен:Временно са въведени следните ограничения за движение на МПС: няма ограничения.ОПУ-Смолян:Временно са въведени следните ограничения за движение на МПС:Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-861: Движението по път ІІІ-861 гр. Лъки - местност „Момина вода\" от км 31+040 до км 36+000 е ограничено за движение на МПС без вериги, а автомобилите с маса над 12 т. трябва да са задължително без ремаркета и полуремаркета. Срок до 31.03.2018 г.Път ІІІ-8631: Движението по път III-8631 Момчиловци - проход Рожен е забранено за МПС над 12 т с ремаркета и полуремаркета, а всички МПС задължително да се движат с вериги. Срок до 06.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.ОПУ-София:Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит. Срок до 30.09.2018 г.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Срок до 30.09.2018 г.ОПУ-Стара Загора:Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал мост над р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66. Срок до 31.03.2018 г.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т.Обходен маршрут: път І-5 Стара Загора - Димитровград и път ІІІ-554 Раднево - Гълъбово.ОПУ-Търговище:Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.ОПУ-Хасково:Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.ОПУ-Шумен:Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси.Обходен маршрут: Шумен - Овчарово - Друмево. Срок до 21.05.2018 г.ОПУ-Ямбол:Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.2. Опасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница\" и „Стражата\"; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски\"; път ІІІ-8611 Белица-Загражден, всички пътища на област Смолян; път II-55 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци. ", "date": "2018.03.06", "title": "Актуална пътна обстановка в страната към 05.30 часа"}
{"url": "http://www.cross.bg/tema-stydioto-plovdiv-1569386.html", "text": "/КРОСС/ БНТ, „Денят започва\"Тема: Бързи и лесни спортни трикове за сутрешна тренировка - гледайте преди 7Тема: Каква е опасността от лавини в планините?Тема: Институциите нащрек за нивата на язовирите. На живо - какво показват проверките?Тема: Как са разпределени парите на здравеопазването в новия Национален рамков договор? Гост заместник-министър Бойко ПенковТема: Политика и дипломация - думата на президента Петър СтояновТема: Бас китаристът на Уайтснейк Марко Мендоса в студиото на \"Денят започва\" преди участието си пред софийска публикаТема: Спортни стипендии за ученици ще раздава Столична община - кои деца ще могат да кандидатстват и при какви условия?БТВ, \"Тази сутрин\" Тема: Масова подкрепа за доктор Иван Димитров. На живо от Пловдив - какво ще реши съдът за мярката му за неотклонение?Тема: Кога убийството е при неизбежна самоотбрана? Дискусия в студиотоТема: Как ще се отрази продажбата на ЧЕЗ на потребителите? Гост - националният омбудсман Мая МаноловаТема: Опасни ли са язовирите след рязкото затопляне и топенето на снеговете? В студиото - ген. Кирил ВойновТема: Защо Десислава Радева и Илияна Йотова се появиха с подобни рокли? Дуел на дизайнери или гаф на протокола? Коментар на проф. Любомир СтойковНова телевизия, „Здравей, България\"Тема: След гнева и протестите, предизвикани от  ареста на лекаря, прострелял крадец в Пловдив в студиото гостуват една от жертвите на Жоро Джевизов - Плъха и разследващият журналист Слави АнгеловТема: ДПС с ключови послания към властта. В студиото - Рамадан АталайТема: \"Българският Роналдо\" в ареста. Защо Даниел Златков е разследван за жесток побой?Тема: Мами ли полицай с болестта си? И къде отиват събраните за лечението му пари?Тема: Измамени в Интернет. Десетки българи - жертви на сайтове за пазаруване-фантоми. Темата - в \"На твоя страна\" с Георги ГеоргиевТема: Актьорът Стоян Алексиев празнува рождения си ден с Никол Станкулова ", "date": "2018.03.06", "title": "В сутрешните блокове днес"}
{"url": "http://www.cross.bg/chasa-sofiya-provede-1569385.html", "text": "/КРОСС/ София. От 12.00 часа в зала „Запад\" на Народното събрание Комисията за борба с корупцията, конфликт на интереси и парламентарна етика ще проведе открито заседание, на което ще се проведе изслушване на допуснатите кандидати за председател на Комисията за противодействие на корупцията и за отнемане на незаконно придобитото имущество.***София. От 14.00 часа в зала „Изток\" на Народното събрание ще се проведе обсъждане на тема: „Предстоящите промени в Закона за енергетиката - стъпка към пълна либерализация на електроенергийния пазар в България\". Участие в кръглата маса ще вземат председателят на Комисията по енергетика в 44-то Народно събрание Делян Добрев, министърът на енергетика Теменужка Петкова, председателят на КЕВР доц. д-р Иван Иванов, представители на работодателските организации и енергийни експерти.***София. В Националния дворец на културата ще се проведе Конференция, посветена на възможностите за осигуряване на по-добър достъп до лекарствени продукти за всички европейски граждани.***София. От 9.30 часа 18 състав на Специализирания наказателен съд ще гледа делото срещу Бисер Хр. и Ивайло И., обвинени в организиране и ръководене на организирана престъпна група.***София. От 10.00 часа 10 състав на Специализирания наказателен съд ще гледа делото срещу Цветелин Цв., Тихомир В., Пламен А., Емил И. и др., обвинени в организиране и ръководене на организирана престъпна група.***София. От 10.00 часа в Национален пресклуб на БТА ще се проведе премиера на късометражното филмче \"Пенсионната схема\" и представяне на икономически доклад за състоянието на системата в момента и предизвикателствата пред пенсионното осигуряване в полза на настоящите млади и работещи хора.***София. От 10.00 в Изложбена зала ЦУМ ще се проведе Мартенски базар-Всичко за жената.***София. От 10.00 часа, в хотел „Риу Правец Ризорт\", в близост до София, Съюзът на транспортните синдикати в България (СТСБ) ще събере над 100 синдикални активисти и лидери на Европейски форум по равнопоставеност и на заключителната конференция по проекта „Жените в транспорта - обучение за стойностна заетост (EVE)\", изпълняван с финансовата подкрепа на Европейския съюз.***София. От 10.30 часа в зала 7 на Cinema City Mall of Sofia ще се състои медийната прожекция на филма „Лично правосъдие\".***София. От 11.00 часа в Българската академия на науките Институтът за космически изследвания и технологии ще представи изложба „Освобождението - поглед от Космоса\" по повод 140 години от Освобождението на България.***София. От 12.30 часа в сградата на Специализирания наказателен съд, ул. „Черковна\" 90, ще се проведе пресконференция, на която ще бъде представен Доклад за дейността на Специализирания наказателен съд през 2017г.***София. От 12.30 часа 3 състав на Специализирания наказателен съд ще гледа делото срещу Илко Е. и Калоян Н., чл. 65 НПК-молба за изменение на мярка за неотклонение.***София. От 13.00 часа в Националния прекслуб на БТА ще се проведе пресконференция на ПП „Възраждане\".***София. От 13.30 часа 18 състав на Специализирания наказателен съд ще гледа делото срещу Атанас М., Ивайло Г. и др., обвинени в организиране и ръководене на организирана престъпна група.***София. От 14.00 часа 14 състав на Специализирания наказателен съд ще гледа делото срещу бисер Г., Владимир В. и др., обвинени в организиране и ръководене на организирана престъпна група.***София. От 14.30 часа 6 състав на Специализирания наказателен съд ще гледа делото срещу Шерго А., Теодор Д. и др., обвинени в организиране и ръководене на организирана престъпна група.***София. От 15.00 часа в постоянната приемна на БСП - София на ул. \"Леге\" №10, етаж 1, зам.-председателят на Столичен общински съвет Милка Христова и народният представител от „БСП за България\" проф. Георги Михайлов ще проведат приемна за граждани.***София. От 17.30 часа в Галерия Арте ще бъдат представени най-новите творби на Николай Янакиев.***София. От 18.00 часа в София тех парк, сграда „Бизнес инкубатор\", ще бъда представена първата безплатна платформа за обучение и кариерно развитие на млади хора „Дай старт на успеха\" - Youth Empowered.***София. От 18.00 часа в Унгарски културен институт ще бъде открита изложбата на унгарския фотограф Дорон Ритер \"От древната в новата родина\".***София. От 18.00 часа в къща музей „Петко и Пенчо Славейкови\" ще се проведе музикално-поетичен рецитал „За нов живот ще се родя...\" с участието на известни наши поетеси.***София. От 18.00 часа в залите на Националния Етнографски музей при БАН ще бъде официално открита изложбата „Поздрави от... Италия и България\".***София. От 18.30 часа в ателие-книжарница „Къща за птици\" (София, ул. Проф. Асен Златаров 22) Интернет портал Православие България ще проведе мартенската среща от поредицата беседи и дискусии под надслов „Православие и съвремие\".***София. От 19.00 часа в Литературен клуб „Перото\" в НДК ще се състои премиерата на мемоарната книга на режисьора Николай Волев „Девствената проститутка\".***София. От 19.30 часа в Червената къща ХаХаХа ИмПро театър ще представи най-новото си комедийно шоу „Авангард\".***Благоевград. От 11.00 часа в Регионален исторически музей - Благоевград ще се проведе награждаване на учениците, участвали в конкурса „Свободата на България\".***Варна. От 13.00 часа в зала Варна в Община Варна, ЦПЛР-ЛЦ-Варна ще даде пресконференция послучай 6-ти март - Европейския ден на логопедията и Празника на центъра.*** Горна Оряховица. От 18.00 часа в Зала 1 на Общината ще гостува Стоянка Мутафова. Ще бъде представена биографичната книга „Добър вечер, столетие мое!\", посветена на легендата на българския театър Стоянка Мутафова, с автор Мария Грубешлиева.*** Горна Оряховица. От 9.00 часа в Спортна зала „Никола Петров\" ще се проведе Областно първенство по баскетбол за момичета и момчета 5 - 7 клас от ученически игри 2017/2018 година.***Кюстендил. От 14.00 часа в залата на Областна администрацията ще се проведе заседание на Асоциацията по ВиК.***Пловдив. От 9.00 часа пред общината в Пловдив ще гостува пътуващо читалище „Бащино огнище\".***Пловдив.От 09.00 часа в зала 10 на Окръжен съд Пловдив ще се гледа делото срещу подсъдимия Венцеслав К., който е с повдигнато обвинение в това, че на 15.05.2016 г. в гр. Пловдив умишлено е умъртвил повече от едно лице***Пловдив.От 10.00 часа, в новия офис на НФСБ, пресконференция ще направят народният представител от „Обединени патриоти\" Славчо Атанасов, председателят на групата общински съветници на „Патриотичен фронт\" в ОбС - Пловдив Слави Георгиев и бившият кмет на район „Западен\" в Пловдив Десислава Желязкова.***Пловдив. От 16.30 часа в председателят на Парламентарната комисия по въпросите на децата, младежта и спорта Славчо Атанасов ще даде старт на Пролетните игри в Университета по хранителни технологии.***Пловдив.От 17.30 часа пред сградата на Второ районно полицейско управление в града ще се проведе протест в подкрепа на д-р Иван Димитров, обвинен в убийството на 38-годишен мъж.***Пловдив. От 18.00 часа в обновените Зали за временни експозиции на Градската галерия на ул. „Княз Александър I\"№15 ще бъде представена изложба на Янко Ненов.***Русе. От 18.30 часа в зала \"Русе\" на Историческия музей ще бъде открита фотографската изложба \"Мила моя\" - проект на актрисата Евгения Явашева и фотографа Явор Седянков.***Русе. От 19.00 часа в Канев Център ще се проведе концерт на Русенска филхармония и рок група „Фондацията\". ", "date": "2018.03.06", "title": "Предстоящи събития на 6 март 2018"}
{"url": "http://www.cross.bg/pazar-energien-promenite-1569391.html", "text": "/КРОСС/ Свободният енергиен пазар ще бъде тема на кръгла маса, която ще се състои във вторник в парламента.Депутатите и председателят на енергийния регулатор ще обсъждат промените в основния енергиен закон, с които системата да достигне пълна либерализация.Според вносителите на промените от ГЕРБ новите текстове ще дадат възможност продавачите на енергия на българската независима борса да станат близо 100. Предвижда се на свободния пазар да излязат производители, които до сега имаха преференциални условия. Това, според управляващите, щяло да покаже, че цената на борсата е пазарна. ", "date": "2018.03.06", "title": "Обсъждат либерализацията на енергийният пазар"}
{"url": "http://www.cross.bg/produlzhavat-protestite-v-zashtita-na-lekar-1569390.html", "text": "/КРОСС/ Прокуратурата решава дали доктор Иван Димитров да остане в ареста. Той беше обвинен в предумишлено . Това предизвика вълна от протести в страната.Според протестиращите лекарят трябва да бъде освободен, защото е действал при неизбежна самоотбрана. Според близките на Георги Джевизев по прякор Плъха - той не е влизал в дома на лекаря и не е искал да краде. Въпреки това, протестите в защита на доктора продължават и днес. ", "date": "2018.03.06", "title": "Продължават протестите в защита на лекар"}
{"url": "http://www.cross.bg/rodeni-na-mart-1569388.html", "text": "/КРОСС/ Огнян Златев, ръководител на представителството на ЕК в БългарияДоц. Николай Доганов, акушер-гинеколог в УАГБ \"Майчин дом\"Ивайло Диманов, журналист, поет и писателИлия Дживондов, лекоатлетИчко Лозев, съдийски наблюдател на УЕФА, бивш футболен реферО.з. ген. Леонид Кацамунски, адвокатКалин Поповски, депутат от Обединени патриотиНиколай Станков, председател на Камарата на строителите в България ", "date": "2018.03.06", "title": "Родени на 6 март"}
{"url": "http://www.cross.bg/godina-pishe-vestnik-1569389.html", "text": "/КРОСС/ Телешкото месо поскъпва, зеленчуците поевтиняват, информира \"Труд\". Вестникът цитира прогноза на Центъра за икономически изследвания в селското стопанство, според която тази година цените на доматите, краставиците и чушките ще са по-ниски в сравнение с миналата година. Намаленото предлагане на говеждо и телешко месо обаче спрямо 2017-та повишава цената му, казват икономистите, цитирани от изданието.На всеки 70 българи един е престъпник, пише вестник \"Сега\".Миналата година са регистрирани над сто хиляди престъпления, разкрити са само 25 процента от обирите на домовете, уточнява публикацията, в която е поместена и снимка от протеста в столицата срещу ареста на пловдивския лекар, убил крадец пред дома си.\"Виновен ли е д-р Димитров?\" - Това пита, на първата си страница \"24 часа\". Политици и специалисти спорят дали е правилен текстът в Наказателния кодекс за подобни инциденти като този в Пловдив. 22 на сто от българите декларират, че ще се защитят сами при битови нападения дори и ако трябва да е с насилие, пише вестникът.\"България защити лекаря, опазил семейството си\", обобщава темата вестник \"Земя\" и цитира юристи, според които няма основание лекарят да бъде съден за убийство.\"Борисов и Путин се чуха за газ и АЕЦ\", пише \"Стандарт\" за проведения телефонен разговор между българския премиер и руския президент, за който съобщиха от правителствената пресслужба, от където уточняват, че разговорът е бил посветен на бъдещето на АЕЦ \"Белене\" и газовия хъб \"Балкан\".Всеки трети у нас е даден на събирач на дългове, информира \"24 часа\". За една година броят на прехвърлените към колекторски фирми длъжници почти се е удвоил до милион 940 хиляди души. Най-често не са плащани битови сметки и вноски по бързи кредити, уточнява публикацията.Бившият министър на вътрешните работи Веселин Вучков коментира във вестник \"Сега\", че промените в системата, приети преди три години, са довели до повсеместна и всепроникваща демотивация. Става дума за изискването за осигурителен стаж и минимална възраст за пенсия на полицаите. \"Пролетни вируси сменят грипа\", предупреждава \"Стандарт\". Заболелите нямат усложнения,заразата преминава за една седмица. Предпазването от вирусите е със спазване на добра хигиена, съветва изданието. Прочутият украински режисьор, сценарист и продуцент от арменски произход Роман Балаян ще получи наградата на София по време на започващият утре София филм фест, информира \"Дума\".", "date": "2018.03.06", "title": "Акценти в пресата"}
{"url": "http://www.cross.bg/dybaii-purvite-minibyscheta-1569411.html", "text": "/КРОСС/ Дубай тества първите автономни минибусчета на американската компания Некст фючър транспортнейшън.Търговският и туристически център на Залива се надява това да му помогне да се превърне в един от \"най-умните\" градове в света, предаде Ройтерс.Представители на дубайската \"Пътна и автомобилна служба\" представиха две шестместни превозни средства, подобни на кубчета. Те са произведени от американската компания Некст фючър транспортнейшън (Next Future Transportation) в Италия.Службата уточни, че са заделени 1,5 милиона дирхама (410 000 долара) за бъдещи проучвания и разработки на автомобили, които Дубай се надява да използва за местния транспорт.От пътната служба посочиха, че автономните минибусчета ще се движат по предварително зададени маршрути през първите няколко години, но след това ще могат да се вземат и от дома, след като са повикани чрез мобилно приложение.Автономните автомобили се захранват с електричество и развиват максимална скорост 80 км в час.Миналата година Дубай представи планове за \"летящо такси\". ", "date": "2018.03.06", "title": "Дубай тества първите безпилотни минибусчета"}
