{"url": "http://www.cross.bg/honkong-yhan-vlasti-1621893.html", "text": "/КРОСС/  Хонконгските власти заявиха днес, че ще предприемат мерки срещу мистериозна епидемия, предаде Асошиейтед прес.Предполага се, че болестта е пренесена от хонконгци, които са посетили град в Китай. В Хонконг са регистрирани пет случая на епидемията, а в китайския град Ухан, разположен на запад от Шанхай и на около 900 км северно от Хонконг, заразените са 44.Избухналата миналия месец епидемия съживи спомените за вируса на Тежкия остър респираторен синдром (ТОРС), който през 2002-2003 г. отне живота на над 700 души в Китай, Хонконг и други страни.Здравните власти на бившата британска колония внедриха вчера на градското летище допълнителна система за следене на температурата на пристигащите пътници. Лидерката на Хонконг Кари Лам, която посети хонконгската влакова гара, призова всички пътници, при които се проявят симптоми на заболяването, да носят хирургически маски, да потърсят медицинска помощ и да съобщят на лекарите къде са били.Здравните власти на Ухан съобщиха, че вчера 11 от 44-мата заразени са били в критично състояние. За всички болни се полагат медицински грижи при условията на карантина. Други 121 души, които са били в близък контакт с болните, са поставени под наблюдение.Повечето от случаите в Ухан се свързват с местния пазар за морски дарове, където за ядене се предлагат диви животни, които могат да пренасят вируси, опасни за хората. Пазарът е дезинфекциран.Най-често срещаният симптом на заболяването е треската. По-редките симптоми са трудности при вдишване и инфекции на дробовете.Най-скорошните случаи в Хонконг са две жени, които са посетили Ухан през последните 14 дни, но за които няма информация да са посетили пазара за морски дарове. ", "date": "2020.01.04", "title": "Хонконгските власти с крути мерки срещу мистериозна епидемия "}
{"url": "http://www.cross.bg/tyristi-sardiniya-pyasuk-1621888.html", "text": "/КРОСС/  Повече от 10 тона пясък са били конфискувани през миналата година само на три летища в Сардиния, съобщава РИА Новости, като цитира местни природозащитници.Оказва се, че много туристи отнасят със себе си като сувенири от Сардиния тонове красив пясък, камъчета и мидени черупки, като по този начин причиняват огромни щети на уникалната природна италианския  остров.Пясъкът там е наистина уникален: цветът му варира от снежнобял до тъмнорозов, а размерът му - от най-фин прах до оризови зърна.Въпреки забраната за износ на тези естествени материали и солените глоби от 500 до 3 хиляди евро, властите все още  не могат  да овладеят ситуацията. Една от причините е, че по-голямата част от този нелегален трафик е дело на туристи, които пътуват с автомобили. ", "date": "2020.01.04", "title": "Сардиния конфискува над 10 тона пясък от туристи "}
{"url": "http://www.cross.bg/stranata-pozhari-avstraliya-1621895.html", "text": "/КРОСС/  Рекламната кампания на най-новата песен на певицата Кайли Миноуг - \"Matedong\", бе прекратена заради горските пожари, обхванали страната, съобщи РИА Новости.Клипът с известната певица е направен през септември миналата година, когато започват първите пожари, но много преди те да станат опустошителни.Във видеото участват и олимпийският медалист Иън Торпе, тенисистката Ашли Барти, както и комикът Адам Хилс. Действието се развива на фона на идилични пейзажи, които не са засегнати от пожари. Клипът е финансиран от Министерството на туризма в Австралия като идея за популяризиране на страната.Според Сали Коуп от Австралийската туристическа организация във Великобритания, разпространението на рекламния клип е спряно от уважение към пострадалите, към доброволците и към стотиците хиляди загинали животни в огъня.Въпреки че бедствието продължава, много райони не са засегнати, и повечето туристически компании продължават да посрещат и изпращат туристи.Властите призоваха всички пътуващи и пристигащи в Австралия да потърсят най-новата информация за ситуацията преди заминаването и по време на престоя им в страната. ", "date": "2020.01.04", "title": "Кайли Миноуг свали своя песен заради пожарите в Австралия "}
{"url": "http://www.cross.bg/zelenchytzi-rasteniya-hora-1621889.html", "text": "/КРОСС/  Южноафрикански учени установиха, че овъглените парчета, открити в пепел на 170 000 години в местна пещера, са от печени кореноплодни зеленчуци, съобщи изданието „Ню сайънтист\", цитирано от БТА.Откритието показва, че в автентичната палеодиета, е имало много печени зеленчуци, които са богати на въглехидрати, като съвременните картофи.„Мисля, че хората са се хранели много балансирано, съчетавайки въглехидрати и протеини\", каза ръководителят на екипа Лин Уодли от университета на Витватерсранд.Нейният екип открива през 2016 г. десетки овъглени парчета в слой пепел в пещерата Бордър. Такъв слой остава от огнищата на ранните хора. Изследвайки след това овъглените останки от стотици съвременни растения под микроскоп, учените успяват да определят, че парчетата въглени са ризоми - подземните стебла, на растение от рода Xypoxis.Семена от кореноплодни зеленчуци и други растения бяха намерени на обект на 800 000 години в Израел, но според Уодли това е най-ранното ясно доказателство за печенето им.Изобилието на парчета ризоми показват, че печените зеленчуци са били обичайни в храната, за разлика от разпространеното схващане, че ранните хора са яли много месо. Повечето версии на популярната палеодиета, за която се предполага, че имитира храната на предшествениците ни, препоръчват да се избягват картофите и зърнените храни.Представите ни какво са яли ранните хора може да са неправилни, защото останките от растения оцеляват по-трудно от животинските кости, а и специалистите рядко търсят точно такива следи. ", "date": "2020.01.04", "title": "Южноафрикански учени установиха, че хората пекат зеленчуци поне от 170 000 години "}
{"url": "http://www.cross.bg/naii-dobur-rezhisyor-filma-1621885.html", "text": "/КРОСС/  Австралийската академия за филмово и телевизионно изкуство (AACTA) връчи на Куентин Тарантино наградата за най-добър режисьор за филма \"Once upon a time in Hollywood\", съобщава Hollywood Reporter. Наградата за най-добър сценарий отиде при новозеландския актьор, режисьор, сценарист и комик Тайк Уейтити за филма „Заекът на Джоджо\".Призът за най-добра мъжка роля получи актьорът Адам Драйвър, а Саоирсе Ронан бе наградена за превъплъщението си в най-добра женска роля.Филмите \"Жокерът\" и \"Паразити\" спечелиха четири номинации за AACTA International Awards.Церемонията по награждаването се проведе в петък вечер в Лос Анджелис. ", "date": "2020.01.04", "title": "Австралия призна Куентин Тарантино за най-добър режисьор"}
{"url": "http://www.cross.bg/dyma-dialektite-dryzhestvo-1621897.html", "text": "/КРОСС/  Американското дружество по диалектите избра за дума на десетилетието 2010 г. - 2019 г. неутралното местоимение \"те\", използвано от все повече хора, които отказват да приемат за себе си категориите мъж или жена, съобщи АФП.Други финалисти за дума на десетилетието бяха \"климат\", \"Аз също\", \"Черният живот също е важен\".Местоимението \"те\" вече беше избрано за дума на 2019 г. от речника \"Мериам-Уебстър\". То се използва в единствено число от все повече американци, които се определят като \"небинарни\".\"Когато основна част на речта като местоименията стават важен показател за тенденциите в обществото, лингвистите наострят уши\" - каза лингвистът Бен Зимър, който председателства вчера гласуването в Ню Орлиънс.\"Те\" е и дума на годината на Американското дружество по диалектите през 2015 г.Американското дружество по диалектите е основано през 1889 г. Състои се предимно от лингвисти и университетски преподаватели, но членството е открито.За дума на десетилетието 2000 г. - 2009 г. Американското дружество по диалектите избра \"гугъл\", а на 1990 г. - 1999 г. - \"уеб\".Все повече знаменитости се определят като небинарни, например певецът Сам Смит и Индя Мур от сериала \"поза\". Показателно за нарастващата значимост на това явление в обществото е и все по-широкото присъствие на такива образи в сериалите и шоубизнеса. ", "date": "2020.01.04", "title": "Полово неутралното местоимение \"те\" стана дума на десетилетието в САЩ"}
{"url": "http://www.cross.bg/f-kompanii-proizvodstvoto-1621896.html", "text": "/КРОСС/  Турски оръжейни компании, изработващи части за изтребителя F-35, смятат да преместят производството си в България, съобщава всекидневникът \"Дюня\", цитиран от bTV.Целта им е да избегнат възможни американски санкции, след като бе прекратено участието на Турция от съвместната програма за създаването на самолета.Югоизточната ни съседка бе суспендирана от програмата за F-35, след като получи първата доставка с руските ракети С-400 през юли 2019 г. САЩ възприемат присъствието на руско военно оборудване в отбранителната система на НАТО като възможна заплаха за сигурността, припомня изданието \"Ахвал\".Турция рискува върху нея да бъдат наложени още американски санкции по силата на закона, замислен да окаже натиск на трети страни, работещи с руския военно-промишлен комплекс.\"Дюня\" съобщи в четвъртък, цитирайки свой източник от турската оръжейна индустрия, че отбранителни компании от централната анадолска провинция Ескишехир обмислят алтернативни места за преместването на своето производство предвид възможността от нови американски санкции.Осем турски компании произвеждат 937 части за новия американски изтребител и са директно засегнати от решението на Вашингтон да изключи Анкара от програмата за съвместно производство на F-35.Някои компании дори са започнали да разглеждат възможни производствени площадки в България, където да продължат производството на части за F-35.Отношението на турското правителство към идеята на компаниите да преместят производството на авиочастите в чужбина било положително, казва източникът на \"Дюня\", който допълва, че се търсят алтернативни производствени площадки, за да не се пропилява опитът, придобит в изработването на частите за F-35.Американските санкции са насочени към Турция, но не и към турските компании, ето защо преместването на производството в България може да помогне на Анкара да запази придобивките от участието ѝ в програмата за производството на F-35, обяснява източникът на \"Дюня\". ", "date": "2020.01.04", "title": "Турски компании обмислят да произвеждат части за F-35 у нас"}
{"url": "http://www.cross.bg/hurvatiya-grabar-kitarovich-nedelya-1621880.html", "text": "/КРОСС/  Консервативният президент на Хърватия Колинда Грабар-Китарович се опитва да привлече на своя страна националисти преди балотажа в неделя срещу левия бивш премиер Зоран Миланович, който има лека преднина според социологическите проучвания, предаде АФП.На първия тур на 22 декември м.г. Миланович взе 29,55% срещу 26,65% за настоящия държавен глава.Балотажът идва само дни, след като Хърватия пое ротационното председателство на ЕС.В неделя 3,8 млн. гласоподаватели са призовани да изберат между две съпернически визии за страната - „истинската Хърватия\", която дясноцентристката Колинда Грабар-Китарович заявява, че представлява, и „нормална Хърватия\", обещана от социалдемократа Зоран Миланович.Президентският пост е предимно церемониален - държавният глава представлява страната на световната сцена, координира външната политика с правителството и е главнокомандващ въоръжените сили.Според анализатори преизбирането на Грабар-Китарович зависи от способността ѝ да привлече привържениците на националиста фолк-певец Мирослав Шкоро, който отпадна от надпреварата на първи тур.Неуспех да обедини десницата ще разклати и партията ѝ ХДО (Хърватска демократична общност). Настоящият премиер Андрей Пленкович от ХДО води умерена политика с поглед към предстоящите тази есен парламентарни избори. ", "date": "2020.01.04", "title": "Хърватия избира президент на балотаж в неделя"}
{"url": "http://www.cross.bg/pernik-kvartal-nankov-1621891.html", "text": "КРОСС/  Министърът на икономиката Емил Караниколов и заместник- министърът на регионалното развитие и благоустройството Николай Нанков инспектираха днес ремонтите на водопреносната мрежа в квартал „Църква\" в Перник.До обяд аварийни екипи отстраниха една от двете големи аварии в квартала и водата бе пусната. Продължава работата по отстраняването на другата авария с помощта на екипи от други градове.„С 30-те милиона лева, които правителството отпусна спешно предстои ремонт на водопроводната мрежа в този квартал, както и на други части на града\", каза при проверката заместник - министър Нанков.На среща с кмета на Перник Станислав Владимиров беше обсъдена и нуждата общината да ускори процедурите по избор на изпълнители на аварийните дейности.Кметът увери представителите на изпълнителната власт, че преди края на следващата седмица вече ще бъде възложен ремонтът на квартал \"Църква\". А поетапно общината ще възлага аварийните ремонти и по останалата част от ВиК мрежата, за които правителството, на 31 декември 2019 г., преведе на община Перник над 30 млн.лв.Вече има резултати от мерките, които бяха предприети, заедно със спелеолога Русев, по добив на вода отпещерите.  Дебитът  е нисък, но се полагат усилия за неговото увеличаване.Заради аварията в квартал \"Църква\" днес беше раздадена и част от минералната вода, която се осигурява на бедстващия град в координация с Главна дирекция „Пожарна безопасност и защита на населението\" и се разпространява по график на община Перник. ", "date": "2020.01.04", "title": "Министър Караниколов и зам.-министър Нанков инспектираха аварийните дейности в Перник"}
{"url": "http://www.cross.bg/zatvaryat-granitzata-s-gurtziya-v-nedelya-zaradi-loshoto-vreme-1621879.html", "text": "/КРОСС/  Поради очакваното влошаване на метеорологичната обстановка (обилен снеговалеж), по решение на гръцките власти от 6:00 часа утре няма да се пропускат автомобили с товароносимост над 1,5 т през ГКПП \"Кулата\"-\"Промахон\", ГКПП \"Илинден\"-\"Ексохи\" и ГКПП \"Капитан Петко Войвода\"-\"Орменион\".", "date": "2020.01.04", "title": "Затварят границата с Гърция в неделя заради лошото време"}
{"url": "http://www.cross.bg/nato-irak-bagdad-1621878.html", "text": "/КРОСС/  НАТО прекратява тренировъчните мисии в Ирак, съобщи говорител на Организацията пред АФП.Това става след убийството на иранския военен генерал Касем Солеймани, който бе ликвидиран с американски дрон на летището в Багдад в петък.Мисията на НАТО в Ирак, която наброява стотици военнослужещи от различни държави, обучава силите за сигурност на страната по искане на правителството на Багдад. Основна цел е да бъде предотвратено завръщането на групировката Ислямска държава. ", "date": "2020.01.04", "title": "НАТО прекратява мисията си в Ирак"}
{"url": "http://www.cross.bg/microsoft-potrebitelite-windows-1621882.html", "text": "/КРОСС/  На 14 януари, точно десет години след старта на операционната система Windows 7, компанията Microsoft спира нейната техническа поддръжка, става ясно от съобщение на сайта на компанията.В съобщението до потребителите си от Microsoft уточняват, че компютрите, работещи под Windows 7, няма да спрат да работят, но техническата поддръжка и актуализациите на софтуера ще спрат окончателно. Освен актуалицации и поддръжка на софтуера, потребителите няма да получават и актуализации и корекции на защитата на операционната система. А това автоматично застрашава потребителите от вируси и зловреден софтуер.Компанията препоръчва на потребителите да преминат към Windows 10. Не всички операционни системи, обаче, поддържат по-високата версия на операционната система, напомнят от Microsoft. ", "date": "2020.01.04", "title": "Microsoft спира поддръжката на Windows 7"}
{"url": "http://www.cross.bg/tyristi-veliko-turnovo-1621886.html", "text": "/КРОСС/  Осем процента увеличение на чуждестранните туристи във Велико Търново отчете Регионалният исторически музей. Американци и азиатци преоткриват града за културно-исторически туризъм.218 400 чужденци са разгледали културно-историческите забележителности на Велико Търново, Арбанаси и античния град Никололис ад Иструм през миналата година.Най-голям е ръстът на американските туристи - с над 30 на сто, посочи директорът на Историческия музей във Велико Търново Иван Църов.„Напоследък се увеличиха азиатците - туристи от Китай, от Малайзия, от Индонезия, от Филипините. Също така имаме и посетители от Африка\", добави той.Най-много остават европейските туристи, като при посещенията от испанци има увеличение от 20 %. Най-многобройни са румънските и френските туристи. Увеличават се и посетителите от Австралия. ", "date": "2020.01.04", "title": "Ръст от 8% на чуждестранните туристи във Велико Търново"}
{"url": "http://www.cross.bg/svoboda-sofiya-dobreva-1621892.html", "text": "/КРОСС/  Свободата е най-висша ценност, тя не ни се дава даром. Това каза в словото си проф. Ваня Добрева, заместник-председател на Градския съвет на БСП - София и на Сдружението на приятелите на Русия \"Александър Невски\". Тя говори по време на тържественото честване на 142-ата годишнина от освобождението на София от османско робство. Венци и цветя на паметника на Българския опълченец поднесоха лидерът на БСП - София и председател на групата на социалистите в СОС Калоян Паргов, заместник-председателят на ГС на БСП - София и на ПГ на БСП за България Христо Проданов, заместник-председателят на групата на социалистите в СОС Иван Таков, както и народни представители и общински съветници от БСП.Проф. Ваня Добрева нарече 500-те години османско иго \"български апокалипсис\". \"Истински подвиг през тези пет века е опазването на българското ни име и духовните скрижали на нацията, каза още тя. - Въпреки поругаването на честта на семействата и децата, въпреки ширещите се емоционални състояния на страх и страдание, българинът запазва свещения спомен за своя произход, за рода и вярата си. И неслучайно робското безвремие ражда примерите на върховен български героизъм - чрез подвига на хилядите български хайдути, четници, революционери\".Заместник-председателят на Градския съвет на БСП - София припомни събитията около 4-ти януари от преди 142 години. Тя добави, че от съвременна гледна точка е необяснима тази невероятна издръжливост, воля и всеотдайност, проявени от руските воини-освободители и от българските опълченци, преодолели извънредно тежките препятствия в името на освобождението на София.\"Свободата се отстоява, за нея се води всекидневна битка. Свобода означава да не навеждаш гръб пред всеки чужд господар, заради временни политически облаги. Свобода означава да работиш в името на това държавата да просперира икономически, а гражданите да живеят по-добре, каза още проф. Ваня Добрева. - Свобода е на висок глас да кажеш, че всяка геополитическа ориентация се превръща в окови, щом народът тъне в мизерия и бедност. Свобода е да се бориш за истината, независимо от цената й. Да не премълчаваш събития и факти от своето минало. Да пазиш културната си памет, спомена за славянско-православния си род, за величието на делото на светите братя Кирил и Методий, за цивилизационния избор, направен от княз Борис I.Свобода е да може да извисиш ръст и достойнство пред всеки, който дръзне да отрича националната ти култура, грубо да се намесва в същината на образованието на децата ти, безпардонно да диктува историята и съдбата ти. Свобода е да рецитираш Ботев, Яворов, Далчев, Вапцаров, да знаеш стиховете на Петко Славейков и Любен Каравелов, да четеш и пазиш словото на Иван Вазов. Свобода е децата ти да учат Климент Охридски и Йоан Екзарх, Паисий и Софроний, д-р Петър Берон, Неофит Бозвели и Найден Геров, Войников и Друмев, Раковски и Левски. Свобода е да помниш, че \"под игото\" не е метафора, а жестока реалност и че всеки опит да се редактира удобно българската класика е крачка към ново робство. Свобода е да заявиш, че ние, българите, ще сме вечно признателни за безкористния подвиг на Русия, за саможертвата на десетките хиляди руски воини в името на България. Свобода е да защитиш мира и да не допуснеш въвличането на България в братоубийствени конфликти и войни. Свободата означава да помним, да пазим паметта и да я предаваме на децата си - истинска и неомърсена\". ", "date": "2020.01.04", "title": "Проф. Ваня Добрева: Свободата е най-висша ценност, тя не ни се дава даром"}
{"url": "http://www.cross.bg/evropa-shtata-iztochna-1621884.html", "text": "/КРОСС/  Батальон на Националната гвардия на САЩ беше изпратен за Европа на летището на военновъздушната база Стед, северно от град Рино, щата Невада, предаде Асошиейтед прес.Около 70 войници от щата се насочват към Форт Худ, щата Тексас, за едномесечно допълнително обучение. След това те ще бъдат разположени в Полша и други страни от Източна Европа, включително България, Естония, Латвия, Литва, Румъния и Унгария.Това е първият случай, при който национални гвардейци от щата Невада ще бъдат разположени в Европа в период на мир, отбелязва АП.Те ще работят заедно с други роти, включени в 757-и логистичен батальон, в рамките на усилията на САЩ и НАТО да гарантират сигурността на Източна Европа след руската намеса в Украйна преди шест години. ", "date": "2020.01.04", "title": "Националната гвардия на САЩ идва в България за едномесечно обучение "}
{"url": "http://www.cross.bg/mlad-shofyor-blusna-zhena-v-panagyurishte-pochinala-e-v-bolnitzata-1621883.html", "text": "/КРОСС/  Пешеходка е починала в резултат на тежък пътен инцидент в Панагюрище. Катастрофата е станала снощи около 23.00 ч. на една от улиците на средногорския град. 18-годишен панагюрец с лек автомобил „Фолксваген\" е блъснал преминаващата през пътното платно своя съгражданка, която е на 45 години. Пострадалата е транспортирана и настанена в панагюрската болница в тежко състояние и за съжаление малко по-късно е починала.На местопроизшествието е извършен оглед от екип на полицейското управление в Панагюрище. Пробите за употреба на алкохол и наркотични вещества от страна на водача са отрицателни. Той е задържан в ареста за срок от 24 часа, а по случая се води дознание. ", "date": "2020.01.04", "title": "Млад шофьор блъсна жена в Панагюрище, починала е в болницата "}
{"url": "http://www.cross.bg/kalofer-botev-igralen-1621869.html", "text": "/КРОСС/  През април в Калофер започват снимките на игрален филм за поета-революционер Христо Ботев, съобщи кметът на града Румен Стоянов.Преди месец в Калофер бе учреден инициативен комитет, който започна национална кампания за събиране на средства за игрален филм за Христо Ботев. Членовете му непрекъснато се увеличават и вече са повече от двадесет, а в разкритата дарителска сметка до момента са събрани над 20 000 лева, каза Румен Стоянов.\"Важно е всеки българин да почувства тази инициатива в сърцето си. Средствата не са толкова много. След филма за Левски, жителите на Калофер искат да бъде направен игрален филм и за великия син на нашия град Христо Ботев\", посочи Стоянов. Той добави, че идеята за заснемането на игрален филм за Ботев е подкрепена от много родолюбиви българи и организации в страната.По думите на кметът, режисьор на филма ще бъде Максим Генчев. Сценарият е почти завършен и е по оригиналните разкази на Захари Стоянов. По-голямата част от филма, почти 70%, ще бъде сниман в Калофер. Само някои от сцените ще са изнесени в Козлодуй и средновековната крепост във Видин.По думите на Румен Стоянов вече има и избран изпълнител за главната роля. Бюджета на филма ще е около 500 000 лева. ", "date": "2020.01.04", "title": "Снимат игрален филм за Христо Ботев в Калофер "}
{"url": "http://www.cross.bg/grip-byrgas-svinski-1621870.html", "text": "/КРОСС/  Възрастна жена е заболяла от грип в Бургас. Това е трети доказан случай на свински грип, съобщиха от Районната здравна инспекция в Бургас.Референтната лаборатория е потвърдила, че става дума за вируса H1N1, популярен като свински грип. Според медицинските специалисти по-сериозна вълна на заболяването се очаква през февруари.„Заболялата е жена на 85 години от община Средец, която е хоспитализирана в инфекциозно отделение на МБАЛ Бургас. Пациентката се подобрява, провежда се адекватно лечение. Жената е изследвана навреме, хоспитализирана е и в началото на другата седмица предполагам, че ще бъде изписана\", заяви д-р Величка Григорова от РЗИ-Бургас. ", "date": "2020.01.04", "title": "Трети случай на свински грип в Бургас"}
{"url": "http://www.cross.bg/samoleti-aviokompaniya-obyavi-1621868.html", "text": "/КРОСС/  Продължават да изплуват детайли около мистериозното бягство от Япония на Карлос Гон, бившия шеф на алианса \"Рено Нисан\". Турска авиокомпания обяви, че два от нейните самолети са използвани неправомерно за придвижването на Карлос Гон.Компанията Ем Ен Джи е започнала вътрешно разследване и е подала жалба пред турските власти.В петък, седем души бяха изправени пред съд в Истанбул. Предполага се, че те са помогнали на Гон да избяга в Бейрут през истанбулското летище Ататюрк.", "date": "2020.01.04", "title": " Турска авиокомпания обяви, че Гон е използвал за бягството си два от техните самолети"}
{"url": "http://www.cross.bg/koalitziya-prividno-aslanov-1621874.html", "text": "/КРОСС/  Управляващата коалиция ще остане привидно стабилна. Това каза в интервю за Агенция „Фокус\" социологът Юрий Асланов по повод предстоящото начало на новия политически сезон.„Във всеки случай управляващата коалиция няма да се разпадне заради поискан вот на недоверие. Ако се случи такъв разпад, той ще се случи по вътрешни причини, а не под външни. Като под външни имам предвид атаките на опозицията. Според мен коалицията към този моменти поне в обозримо бъдеще в предстоящата година ще остане привидно стабилна. Под привидно имам предвид, че вътрешно ще има спойка, която ще я задържи цяла. Привидността е в това, че управляващата коалиция не се ползва с масово доверие на гражданите\", каза още Асланов.Според него и това няма да доведе до нейния разпад и падане на правителството. „Що се отнася до това кой би могъл да предизвика големи трусове в политиката, това са основно две политически сили. Това е водещата управляваща формация ГЕРБ и ДПС, защото стабилността на сегашната управляваща коалиция зависи от тези два фактора. Втората формация не влиза в управляващата коалиция поне формално, но очевидно я поддържа\", допълни още социологът. ", "date": "2020.01.04", "title": "Юрий Асланов: Управляващата коалиция ще остане привидно стабилна"}
{"url": "http://www.cross.bg/pirotehnicheski-izdeliya-narysheniya-1621873.html", "text": "/КРОСС/  Не са допуснати сериозни нарушения и инциденти с пиротехнически изделия по време на празниците, сочат полицейски проверки с цел недопускане на нерегламентираната продажба на пиротехника.3990 проверки са направени от служители на Охранителна полиция за недопускане на нерегламентирана продажба на пиротехнически изделия преди и по време на коледните и новогодишните празници.Заради неправилно боравене с пиротехнически изделия са пострадали 8 души, сред които и едно дете, няма допуснат смъртен случай.Констатирани са 40 нарушения - 34 от тях са за нерегламентирана търговска дейност, а 6 за неправомерна употреба на пиротехнически изделия. За съответните нарушения са съставени 39 акта и е образувано едно досъдебно производство. В хода на инспекциите полицейските органи са издали 445 разпореждания, предупредени са 1277 лица, изпратени са 329 уведомителни писма. Иззети са и 7958 стандартни опаковки с пиротехнически изделия. ", "date": "2020.01.04", "title": "8 души са пострадали от пиротехника по време на празниците"}
{"url": "http://www.cross.bg/nikola-kozlevo-stana-1621871.html", "text": "/КРОСС/  Всички животни в свинекомплекса в село Никола Козлево, Шуменско ще бъдат умъртвени и загробени. Това стана ясно по време на извънредната епизоотична комисия в Областна администрация. След втората положителна проба, на място пристигнаха изпълнителният директор на Агенцията по безопасност на храните и прокуриста на засегнатия холдинг.По време на заседанието стана ясно че през последният месец 50 са новите огнища на АЧС в страната. Едно от тя е в индустриално предприятие. Става дума за свинекомплекс в Никола Козлево. Там има 24 000 свине, които предстоят да бъдат умъртвени и загробени. За съжаление не може да приложим някакви мерки да отделим заразените от болните прасета, защото просто инфекцията така е проникнала в обекта, че не позволява това да се направи и ние нямаме право да го правим съгласно нормативните документи, каза директорът на БАБХ проф. Паскал Желязков. Той посочи, че няма яснота как заразата е проникнала в предприятието и ще се търси \"пробойната\".", "date": "2020.01.04", "title": "Умъртвяват всички 24 000 прасета в свинекомплекса в Никола Козлево "}
{"url": "http://www.cross.bg/sredstva-avtomobili-registratziya-1621872.html", "text": "/КРОСС/  Броят на регистрираните автомобили в Русия достигна над 60.5 милиона превозни средства, съобщиха за ТАСС от пресцентъра на руското вътрешно министерство.Статистиката сочи, че руснаците купуват най-често коли през пролетта и началото на лятото, тъй като тогава е пикът на регистрациите.В сравнение с година по-рано, броят на превозните средства е нараснал с 1.3%.Най-много автомобили са регистрирани на собственици с адресна регистрация в Москва или околностите й.От първи януари в Русия влезе в сила Законът за държавна регистрация на превозни средства в Руската федерация, според който собствениците на нови автомобили ще могат да регистрират автомобилите си и да получават регистрационни табели в автокъщи в деня на покупката.Ако автомобилът не е купен от автокъща, то той ще подлежи на регистрация в автокъщи, които са включени в специален регистър на организациите, участващи в регистрацията на превозни средства. ", "date": "2020.01.04", "title": "Руснаците имат над 60 милиона коли "}
{"url": "http://www.cross.bg/protzesa-senata-liderut-1621876.html", "text": "/КРОСС/  Сенатът на САЩ не успя да постигне решение за процедурните правила, които ще се прилагат в процеса по импийчмънт на президента Доналд Тръмп, предаде Ройтерс.Лидерите на групите на сенаторите от двете водещи партии не успяха да се споразумеят снощи дали помощници на Белия дом могат да бъдат призовавани като свидетели. Лидерът на демократите в Сената Чък Шумър призова сенатори от републиканската партия да помогнат за излизане от затрудненото положение.Лидерът на републиканското мнозинство в Сената на САЩ Мич Макконъл подчерта, че процесът все едно не може да започне, преди председателката на Камарата на представителите Нанси Пелоси да предаде процеса на Сената. Едва след това горната камара на Конгреса ще може да започне процеса и да разреши спора за свидетелите \"в движение\", добави той. ", "date": "2020.01.04", "title": "Сенатът на САЩ не взе решение за правилата при процеса по импийчмънт на Тръмп "}
{"url": "http://www.cross.bg/godina-rust-kraya-1621877.html", "text": "/КРОСС/ Ръст на заплатите през 2020 година прогнозират анализатори въз основа на икономическите показатели в България през изминалата година. А от Министерството на финансите отчитат забавяне на растежа на БВП през трето тримесечие до 3,1% на годишна база. Според краткосрочната бизнес статистика в края на предходната година строителната продукция и търговията на дребно се забавили своя темп, на фона на ръст в производството и оборота в промишлеността. Инфлацията е била 2,2% или с процент повече спрямо края на 2018 година, заради поскъпването с около половин процент на промишлените стоки и на преработените храни. На този фон българинът е теглил повече кредити през миналата година, над 7 на сто от предходната, като по този начин е гласувал доверие на икономическата перспектива у нас. Само в края на 2019 г. жилищните банкови заеми са нараснали с 14 на сто, потребителските с малко над 10%, а фирмените с над 7%.Държавната хазна също се е радвала на добро финансово здраве с ръст от над 11 на сто бюджетни постъпления. Според анализа те се дължат на увеличените в края на годината с 8,7 % данъчни приходи, 11 на сто здравноосигурителни вноски и на 25% неданъчни приходи.На базата на сравнително позитивните показатели през 2019 г. анализаторите прогнозират ръст на заплатите през новата година и дефицит на работна сила.Лъчезар Богданов, анализатор от Институт за пазарна икономика: Вероятно и през следващата година ще продължи ръстът на възнагражденията с относително бързи темпове. Вероятно над 8, може би 10%. Това не е изолиран процес в България. В голяма част от страните от Централна и Източна Европа се случва. Работодателите ще трябва да свикват с това и основният начин да се спарвят е увеличение на производителността на труда, т. е. със същите хора, плащайки им повече, но те трябва и да произвеждат повече, за да може българският бизнес да остане конкурентоспособен.  ", "date": "2020.01.04", "title": " Анализатори прогнозират ръст на заплатите през 2020 г. "}
{"url": "http://www.cross.bg/printz-portret-kralitza-1621875.html", "text": "/КРОСС/  Бъкингамският дворец разпространи нов портрет на кралица Елизабет Втора, сина й принц Чарлз, внука й принц Уилям и правнука й принц Джордж, за да отбележи началото на новото десетилетие, съобщи Ройтерс.Подобен официален портрет на кралицата и тримата бъдещи монарси се издава едва за втори път, уточниха от двореца.На снимката кралицата е с бяла рокля и черна чанта. Принц Чарлз и принц Уилям са в костюми, а принц Джордж носи бяла риза и зелени карирани панталони. Портретът е заснет в Тронната зала на Бъкингамския дворец миналия месец. Автор на снимката е Ранълд Макечни.Предишният официален портрет на кралица Елизабет Втора с тримата преки престолонаследници беше разпространен през април 2016 г. за 90-ия й рожден ден. Той също е заснет от Ранълд Макечни. Портретът беше използван за издаването на юбилейни марки.  ", "date": "2020.01.04", "title": "Принц Джордж редом до кралица Елизабет II на исторически портрет"}
{"url": "http://www.cross.bg/voda-pernik-litra-1621857.html", "text": "/КРОСС/  Трето дарение от вода за пернишкото село Люлин бе направено от гражданската платформа \"Изправи се.БГ\". Хората там нямат вода от което от две седмици.Дарението от 3600 литра минерална и трапезна вода е третото от кампанията „Вода за Перник, вода за България\".Вчера председателят на гражданската платформа Мая Манолова и представители на сдружението доставиха в пернишкия квартал „Църква\", където от четири дни нямат вода, 11 000 литра вода.Дарението бе прието от кмета на квартала.В свое видео Манолова заяви, че „хората бедстват заради безхаберието на управляващите във ВиК-сектора.\"„Водата, която доставихме, е нашият жест за съпричастност и ще продължим с кампаниите за доставяне на вода. Управляващите да обяснят на хората кога ще им бъде възстановена водата\", каза още тя.На 30 декември представители на граждаснкото сдружение дариха 2730 литра вода в Перник. Днес ще бъде третата поред доставка с вода за хора, които са на воден режим. До момента са дарени 13 730 литра вода. В неделя ще има четвърто дарение за друго пернишко село - Мещица.От петък Перник е на още по-строг воден режим. Вместо 8 часа, от чешмите вода тече по 7. Заради режима всеки ден в различни часове и точки в града се раздава вода, дарена на Общината.Перничаните няма да плащат повече, за и без това малкото вода, която ползват. Понякога хора чакат с часове и признават, че има напрежение между тях.Регионалната здравна инспекция в Перник пък издаде предписание за затваряне на филиала на детска градина номер 9 \"Калина Малина\". От днес ВИК дружеството започва смяна на водопреносната мрежа от главния водопровод до детската градина.От РЗИ Перник увериха, че няма други сигнали за некачествена вода в града. А перничани вече се готвят за пореден протест заради водния режим в града. ", "date": "2020.01.04", "title": "Трето дарение с питейна вода получи село Люлин"}
{"url": "http://www.cross.bg/madun-kamerun-maiika-1621859.html", "text": "/КРОСС/  Камерън Диас започна годината със споделянето на прекрасна новина в своя Инстаграм профил. Тя и Бенджи Мадън са станали родители на момиченце.Ето какво е написала щастливата майка:\"Честита Нова година от семейство Мадън!Много сме щастливи, благословени и благодарни, че започваме това ново десетилетие с новината за раждането на нашата дъщеря Радикс Мадън.Тя мигновено завладя сърцата ни и направи семейството ни цяло. И макар да сме силно развълнувани да споделим тази новина, изпитваме нужда да опазим нейното лично пространство, затова няма да публикуваме никакви нейни снимки или повече подробности, освен факта, че тя е наистина страхотна.Най-добри пожелания от нашето семейство за вашите! Щастлива Нова година и ново десетилетие!Както са написали в поста си, Камерън Диас и Бендждамин Мадън не са публикували снимки на дъщеря си, не са споделили и повече подробности около раждането ѝ.Актрисата става майка за първи път. Тя е на 47 години, а нейният съпруг Бенджамин Мадън е на 40. Той е музикант и част от бандата Good Charlotte. Двамата се ожениха през 2015 г. ", "date": "2020.01.04", "title": "Камерън Диас стана майка "}
{"url": "http://www.cross.bg/pernik-kmetut-vladimirov-1621861.html", "text": "/КРОСС/  „Да влагаме политика в тази кризисна ситуация не смятам, че е правилно, но да направим дебат за проблемите във ВиК сектора, е изключително належащо\". Това каза в интервю за предаването „Тази събота\" по БТВ кметът на Перник Станислав Владимиров. „Не мисля, че БСП се заиграва със страховете на хората. Ролята на опозицията е да постави даден проблем, особено в парламента. Аз се надявам да нямаме лични нападки и лични сблъсъци, да има дебат по същество за това, което не сме свършили назад във времето, защото само глупаците винаги започват отначало. Аз се надявам тази криза да направи така че ВиК-секторът да бъде доста по-подреден\", заяви той.Кметът на Перник посочи, че един от сериозните проблеми на местното ВиК е не само остарялата инфраструктура, но и липсата на квалифицирани кадри, които да работят за разрешаването на проблема. Той подчерта, че затягането на режима в Перник е краткосрочна и необходима мярка, за да падне подаването под 300 литра в секунда. Относно дългосрочните мерки за решаването на проблема, Станислав Владимиров припомни, че правителството отпусна 35 милиона за справяне с водната криза в Перник, които бъдат вложени в нов водопровод, довеждане на вода, ремонт на пречиствателните станции, ремонт на канализацията на града.", "date": "2020.01.04", "title": "Кметът на Перник: Не трябва да правим политика от кризата"}
{"url": "http://www.cross.bg/napravi-hora-profili-1621860.html", "text": "/КРОСС/  Всички сме наясно, че животът на популярните личности е публично достояние и се развива в центъра на медийното внимание, под ярките светлини на прожекторите и... в социалните мрежи. Ако днес някой иска да надникне в ежедневието на определена звезда, всичко, което трябва да направи, е да отвори Иснтаграм или Фейсбук приложението на телефона си и да напише името ѝ. След това човек може да разбере почти всичко от снимките, историите, статусите, отбелязванията и т.н. А онова, за което тези платформи не са наясно, то Google със сигурност го знае... Във времето, в което живеем, информацията е само на един клик разстояние, особено ако касае известните лица.Много хора обаче не подозират, че знаменитостите също обичат да надзъртат в живота на другите, при това инкогнито. За целта някои от тях са си направили фалшиви профили, посредством които \"хвърлят по едно око\" на страниците на останалите потребители. Вярно е, че звучи странно, например, сутрин с чаша кафе Дженифър Анистън да шпионира обикновените хора и колегите си, но е факт.Във времето част от тези \"тайни\" акаунти бяха разкрити и почитателите на известните останаха изненадани да научат, че... общо взето и те са просто хора, подобно на всички останали.През октомври актрисата официално се присъедини в социалната мрежа, предизвиквайки толкова голям фурор, че сайтът за фотосподеляне временно се срина. Проблемът бе толкова голям, че до отстраняването му никой не можеше да последва профила на Анистън. По-късно това беше една от темите, които засегна интервюто ѝ с тв водещия Джими Кимъл. Във вечерното шоу тя призна, че преди да си направи да се регистрира със собственото си име, е имала фалшив акаунт, но така и не издаде името му. Причината, която посочи, е, че е искала да разбере по-добре света на социалните мрежи.В хитовия сериал \"Игра на тронове\" съпругата на Джо Джонас влиза в образа на Санса Старк, която командва цели армии, но в реалния живот, далеч от обектива на камерата, тя предпочита да... пише ревюта за наденички. Колкото и налудничаво да звучи, това е самата истина. Очевидно независимо коя дестинация посети актрисата, тя обича да си поръчва от месните продукти, които снима за фалшивата си страница, след което им дава оценка. Интересно е, че дори Ник Джонъс е последвал страницата ѝ. Явно и той е любител на скарата.Една от любимите дестинации на модела, обявен за най-красива жена на планетата, е Япония. През април миналата година тя дори сподели снимки от пътуването си до Страната на изгряващото слънце, но го направи в профила на нейното второ \"аз\" - блондинката Ребека Хараджуку. По-късно тя качи същите кадри и в официалната си страница, като съвсем случайно (поне така се твърди) отбеляза на тях и акаунта на фалшивата си самоличност. Тогава тайната ѝ бе разкрита.Изпълнителката на \"7 Rings\" избра странен начин да се скрие в социалната мрежа, в Инстаграм тя направи профил на домашния си любимец - Piggy Smallz, който е кафяво прасенце. Но при положение, че то участва във видео клипа ѝ към песента \"Breatin\"\", а и често се появява сред снимките на личната ѝ страница, феновете ѝ бързо разбраха кой стои зад акаунта Realpiggysmallz.Певецът също е част от звездите, използващи неофициални профили, с чиято помощ шпионират другите хора. Забавното име на \"втората му самоличност\" е Скайларк Тайларк, но канадецът отдавна не използва този акаунт, тъй като още през миналата година феновете му се натъкнаха на него и бързо го разконспирираха. ", "date": "2020.01.04", "title": "Звездите, използващи фалшиви профили в Инстаграм"}
{"url": "http://www.cross.bg/politicheskite-po-dobroto-izbirateli-1621862.html", "text": "/КРОСС/  „Първо, двата избора през 2019 г. показаха, че това са политическите баланси и реалности. Българските избиратели два пъти подред през тази година подредиха първите четири-пет политически сили точно така, както са подредени в парламента в момента. Не виждам смисъл изобщо да се говори за предсрочни избори при положение, че хората ясно показаха, че това са в момента балансите и политическите предпочитания на българските избиратели\", посочи още Харизанов.Той заяви, че много би се радвал в критиките за търсене на слабости на управлението да се подхожда експертно и с фактология, а не емоционално и с епитети. „Това не допринася за по-доброто управление и по-доброто качество на живот\", допълни политическият анализатор. ", "date": "2020.01.04", "title": "Политически анализатор: Не прогнозирам предсрочни парламентарни избори през 2020 г. "}
{"url": "http://www.cross.bg/plovdiv-avtomobila-opasnost-1621865.html", "text": "/КРОСС/  Челен сблъсък на два автомобила на главния път Пловдив - Хасково. Катастрофата се е случила около 8.20 тази сутрин на 1 км от изхода на Пловдив в посока Садово.Лек автомобил се блъска челно в джип, който се движи срещу него. В автомобила е пътувал 22-годишен мъж от град Садово. По информация на полицията той е заспал и се е блъснал в джипа. Наложило се е екип на пожарната да реже ламарините, за да извади младия мъж.Той е откаран в болница с множество наранявания, но няма опасност за живота му. Водачът на джипа също е без опасност за живота, няма наранявания. Алкохолната му проба е отрицателна.Движението в района е затруднено. ", "date": "2020.01.04", "title": "Челен сблъсък на два автомобила край Пловдив, има пострадал"}
{"url": "http://www.cross.bg/izmami-avgyst-telefonni-1621864.html", "text": "/КРОСС/  24-годишен от Кресна, обявен за издирване във връзка с телефонни измами, е задържан от служители на ГДГП и ГДНП на столичната аерогара при пристигане от Германия. Мъжът е привлечен като обвиняем по досъдебното производство за организирана престъпна група, извършвала телефонни измами. Седем от участниците в групата бяха задържани след операцията на ГДНП и Спецпрокуратурата на 30 август 2019 г., проведена в градовете Левски и София.24-годишният е привлечен в качеството на обвиняем за участие в организирана престъпна група, заедно с останалите 7 задържани по време на операцията на 30 август. В хода на досъдебното производство са събрани доказателства за съпричастността му към извършена на 1 август в София телефонна измама. В схемата той е участвал като куриер, като е взел от млада жена инкриминираната сума от 11 000 лв. в района на Семинарията. След това заминал за Германия със семейството си, където се е укривал.Мъжът е с наложена от прокуратурата мярка за задържане под стража за срок до 72 часа. Работата продължава под надзора на Специализираната прокуратура. ", "date": "2020.01.04", "title": "Задържаха 24-годишен за телефонни измами"}
{"url": "http://www.cross.bg/sredstva-prevozni-prevozvachi-1621863.html", "text": "/КРОСС/  „Усилено се подготвяме за въвеждане на системата. Тя е много важна за нас, много важна за пътния сектор. И от тази гледна точка, всички усилия и действия, които са необходими, са реализирани\". Това каза в репортаж за предаването „Тази събота\" по БТВ членът на УС на АПИ проф. Олег Асенов от Централното управление на тол-системата. „Важното е  при определяне на окончателната дата да се има предвид, че потребителите на пътя трябва да имат достатъчно време да бъдат подготвени, защото промяната, особено за тежкотоварните автомобили е съществена\", добави той.„Бих казал, че за нас е много важно по-бързото въвеждане на системата от гледна точка на това, че пътната инфраструктура, като сектор е един от недофинансираните сектори\", подчерта още проф. Олег Асенов. В студиото на предаването темата коментираха и  Магдалена Милтенова, председател на Конфедерацията на автобусните превозвачи, и Йордан Арабаджиев, изпълнителен директор на Съюза на международните превозвачи. „Ние считаме, че първо, не са готови. Нито един превозвач не знае как да си закупи бордово устройство, от къде да го закупи, как се работи с джипиес-оператори, доставчици на декларирани данни и т. н. Но това не е най-същественият проблем\". Това каза изпълнителният директор на Съюза на междародните превозвачи Йордан Арабаджиев. „Според нас, най-същественият проблем е арогантното поведение от страна на министър Аврамова в целия този процес, по отношение на тол-таксите. Защото в процеса на обществено обсъждане, освен всички работодателски организации - КРИБ, АИКБ, Стопанската камара, всички транспортни организации, хранително-вкусовата промишленост, зърнопроизводители, дадоха един куп предложения и становища. И знаете ли колко бяха приети? Нула. Т. е., когато ти не се съобразиш с бизнеса, не чуеш нито едно неговот предложение, не го отчетеш като разумно, това за нас е арогантно отношение. Нула предложения са приети. И аз ще ви дам един пример, да речем за екологично чисти класове превозни средства. В Германия и Полша те са освободени от тол-такси. Ние предложихме такива превозни средства да плащат 50 процента от най-високия екологичен клас, защото те на практика са с нулеви въглеродни емисии. Няма реакция, не се прие\", изтъкна Йордан Арабаджиев и каза още, че на 13 януари от Съюза на международните превозвачи се готви национален протест, в който се очаква да участват и автобусни и таксиметрови превозвачи, и в който ще има две основни искания - оставката на регионалния министър Петя Аврамова и редуциране на таксите, както по отношение на тарифата, така и по отношение на обхвата, и съответно преференции. „В целия Европейски съюз има преференции за тези, които ползват пътната мрежа. Ние трябва по някакъв начин да защитим български транспортен бизнес, трябва да му дадем той да може да получи глътка въздух от това шоково налагане на тези такси\", каза още Йордан Арабаджиев. „Аз бих казала следното, като цяло, философията на въвеждането на тол-системата е сбъркана. Защото философията, към момента, към която се стреми Министерството на регионалното развитие и благоустройството е всъщност, да постигне събирането на едни суми, които да бъдат 290 млн. от леките автомобили и 400 и няколко млн. от камионите и от автобусите. Вие знаете ли какво е съотношението между едните и другите. Имаме 3 млн. леки автомобили и 100 хил. превозни средства, които са автобуси и камиони. Как 100 хил. превозни средства ще генерират повече приход от 3 млн. превозни средства, нека да го направи\", коментира от своя страна председателят на Конфедерацията на автобусните превозвачи Магдалена Милтенова. „Как ще се постигне на гърба на българския гражданин? Защото, това, което в момента се тиражира, че няма да увеличим винетката, защото виждате ли, ние имаме толеранс към българските данъкоплатци, извинявайте, няма да увеличим винетката, но какво ще направим? Ще увеличим всички стоки, доставки, услуги, защото тези 400 млн., които ние трябва да ги платим с тези 100 хил. превозни средства, някой дали може да направи анализ, колко хиляди лв. годишно, да не кажа милиони, ние трябва да плащаме на държавата в момента и от къде ще дойдат тези средства?\", риторично запита Милтенова. По думите й, начинът, по който в момента се коментира, че превозвачите не искат да плащат е изключително некоректен. „Защото тези средтва ще дойдат от българските граждани, от българските потребители на услугата. И това е арогантното. Защото това ни се каза в министерството - вие няма да плащате, ще плащат българският потребител. Е, извинявайте, ама този български потребител до кога ще плаща?\", коментира още Магдалена Милтенова. ", "date": "2020.01.04", "title": "Проф. Олег Асенов, АПИ: Усилено се подготвяме за въвеждане на системата"}
{"url": "http://www.cross.bg/dans-yanyari-praznik-1621847.html", "text": "/КРОСС/  На 4 януари служителите на ДАНС честват своя професионален празник, предаде БГНЕС.На 23 декември 2009 г. правителството реши Държавната агенция \"Национална сигурност\" да има териториални дирекции във всички областни градове, като районите им на действие ще обхващат териториите на съответните области.Изключение правеше софийската дирекция, която работи в София-град, и в Софийска област. Новата структура оптимизира организацията, ръководството и контрола върху дейността на териториалните дирекции на ДАНС.На 4 януари 1907 г. е обнародван Законът за столичната полиция, който за пръв път регламентира контраразузнавателната дейност в България. ", "date": "2020.01.04", "title": "4 януари - професионален празник на служителите от ДАНС "}
{"url": "http://www.cross.bg/koleda-bulgarka-arest-1621867.html", "text": "/КРОСС/  Известният в Нидерландия валиумен изнасилвач е бил задържан в София, но е бил пуснат под домашен арест. Йохан Фредерик Стелингверф е бил арестуван у нас по Коледа. Сигнал е подала 32-годишна българка.Тя разказала, че се запознали в бар и той предложил да я заведе на вечеря в дома му.  Направил напитка, от която тя се замаяла. Последвало и брутално изнасилване. Софийската районна прокуратура е издала забрана стелинг-верф да напуска България. ", "date": "2020.01.04", "title": "Пуснаха под домашен арест чужденецът, изнасилил българка на Коледа"}
{"url": "http://www.cross.bg/gripa-kantardzhiev-prof-1621848.html", "text": "/КРОСС/  „В края на годината най-много случаи има в южните области на България - Ямбол, Хасково, Бургас\". Това каза в интервю за предавнето „Събуди се\" по Нова телевизия директорът на Националния център по заразни и паразитни болести проф. д-р Тодор Кантарджиев. „Имаме около 30 процента по-малко болни за същия период от миналата година\", допълни той. По думите му, вчера са били потвърдени 4 случая на грип у нас, а епидемията сред хората започва, когато имунитетът е нисък. \"Очакваме епидемично разпространение във втората половина на януари, а пикът на грипа ще бъде през втората половина на февруари. От грипа боледуват много хора и трябва да се пазим от усложнения\", подчерта проф. Кантарджиев. \"Вече си мием ръцете и ползваме кърпички. При настъпване на грипа хората трябва да избягват здрависването, за да не се стигне до заболяване\", каза още проф. д-р Тодор Кантарджиев.", "date": "2020.01.04", "title": "Най-много случаи на грип има в Южна България"}
{"url": "http://www.cross.bg/migranti-nelegalni-zaginaha-1621849.html", "text": "/КРОСС/  Осем нелегални мигранти загинаха, а други седем са безследно изчезнали, след като лодката, която ги е превозвала, потъна край бреговете на Фетхие, област в югозападната турска провинция Мугла. Мигрантите, чиито националности не бяха разкрити, са пътували към близките гръцки острови, когато лодката им започнала да се пълни с вода.Спасителните екипажи са пристигнали в района след инцидента. Телата на някои мигранти, включително на три жени, са намерени от спасителите. Полагат се усилия за намирането на изчезналите.През последните пет години 654 нелегални мигранти са загубили живота си или поради удавяне, или от хипотермия. Смъртността на мигрантите е била най-висока през 2015 г., когато са загинали 279 души. Броят е спаднал до 192 през 2016 г. и 56 през 2017 г., преди да нарасне до 93 през 2018 г.През 2019 г. в морето са загинали 34 нелегални мигранти. На 26 декември седем мигранти загинаха, когато лодката им потъна край бреговете на езерото Ван в източна Турция, докато се опитваха да избегнат контролно-пропускателен пункт за сигурност. ", "date": "2020.01.04", "title": "8 мигранти загинаха, 7 са изчезнали край бреговете на Турция "}
{"url": "http://www.cross.bg/kamioni-prokyratyrata-turnovo-1621850.html", "text": "/КРОСС/  Прокуратурата решава дали да повдигне обвинение на задържания началник на сектор \"Регистрации\" в КАТ- Велико Търново Пламен Демирев.В града беше разбита схема за фалшиви регистрации на тежкотоварни автомобили. Полицейският служител е покровителствал фирма от село Поликраище и е оказвал натиск върху подчинените си да регистрират стари камиони, чиито регистрационни табели след това се сваляли и били изпращани за нови или все още непроизведени камиони в Гент, Белгия.Сигналът за злоупотреби е за регистрациите на 15 камиона и 15 ремаркета.Схемата се е ползвала, за да се избегне плащане на ДДС.Предстоят проверки и в други звена на \"Пътна полиция\" в още три дирекции на МВР в страната. ", "date": "2020.01.04", "title": " Прокуратурата решава дали да повдигне обвинение на полицая от КАТ-Велико Търново "}
{"url": "http://www.cross.bg/mrezhata-tochka-grigor-1621853.html", "text": "/КРОСС/  Играещият капитан - Григор Димитров постигна първа победа за отбора на България срещу Даниел Еванс от Великобритания от група \"С\" на АТП къп. По-рано през деня Великобритания поведе с 1:0, след като Камерън Нори сломи съпротивата на Димитър Кузманов с 2:6, 6:3, 2:6.Григор започна уверено първото си подаване в мача, дръпвайки с 30:0. 2 поредни непредизвикани грешки обаче изравниха бързо резултата на таблото. След форхенд по правата в ъгъла обаче Григор излезе на мрежата завърши безпогрешно. Геймът бе затворен без проблем, след като Гришо натисна съперника на бекхенда и това доведе до грешка - 1:0.Две бързи акции на мрежата позволиха на британеца да изгради аванс от 30:0. Еванс пласира дълбока топка след дълго разиграване, което изтласка нашият представител назад и сгреши - 40:0. Устремът продължи и геймът бе безметежно затворен.Хасковлията бързо поведе с 30:0 след сгрешен бекхенд на Еванс и точка на мрежата от Григор. Екстремен обратен удар в мрежата обаче доведе до 30:15. Последва невърнат сервис и 40:15. Това обаче не краят на гейма. Григор вкара хубав сервис и излезе на мрежата, но Даниел Евънс го контрира за 40:30. Пресилен форхенд направи резултата 40 равни. Нов отличен сервис за Гришо, но плиткият ретур го принуди да излезе на мрежата, където обаче сгреши форхенда. След продължително разиграване, Еванс показа по-стабилна игра от дъното на корта и принуди българина да изпрати бекхенда си в аут.Липсата на ритъм продължи и в този гейм, след като Еванс изкова бърза преднина от 40:0 след ас. Прибързан форхенд след сервиса обаче направи 40:15. Слайс ретур принуди британеца да навлезе в корта и изпрати топката в аут. Все пак 42-ия в световната ранглиста удържа и затвори гейма за 1:3.Нервната игра на българина отявлено се забелязва и този гейм след 2 поредни непредизвикани грешки. При третата точка той все пак разходи добре опонента по корта за 15:30. При следващото разиграване Еванс имаше инициативата, но избърза с форхенд по правата и намери мрежата - 30 равни. Плитък форхенд от българска страна прикани съперника на мрежата и Григор прати топката далеч в аут за 30:40. Краят на гейма завърши по кошмарен начин - с двойна грешка и пасив от 1:4.Димитров започна отлично следващия гейм след бърз ретур по правата, след които Еванс не успя да прехвърли мрежката. Нова скоростна атака, този път на мрежата позволи на нашенеца да поведе с 0:30. След рисково излизане на мрежата британецът успя трудно, но успешно да спечели точката за 15:30. Следващото му излизане на мрежата обаче се оказа фатално, тъй като прати форхенда си в мрежата. Отчаянието му доведе до сервис-мрежа, което бе усетено от съперника и българският представител върна единия пробив с минаващ удар по правата от форхенд за 2:4.Двамата си размениха по 1 точка в началото на седмия гейм. Непостоянната игра с крака накара Григор да прати форхенда си по диагонала с малко в аут. Нова неточност от силния му удар пратиха топката в мрежата и 15:40. Първата бе спасена след страхотна акция първо с удар по правата, а след това излизане на мрежата. Следващото воле обаче не бе така акурантно и Еванс поведе с 2:5.Сервирайки за сета, втората ракета на Великобритания започна устремно с три бързи точки и 40:0. По-консистентната игра на Дан Еванс му донесоха успеха в първия сет с изключителен сервис в последния гейм - 2:6.Първият гейм от втората част започна позитивно след изпълнение на втори сервис и успешно излизане на мрежата. Рутинна грешка на Григор обаче направи резултата 15 равни. Последва двойна грешка и 15:30. Търпеливо следващо разиграване на топката доведе до печеливш удар от форхенд и 30 равни. Нашият представител най-сетне постигна първия си ас, а впоследствие затвори и гейма за 1:0.Еванс отговори с бързо 30:0, но третата точка бе на сметката на съперника му след сбъркан форхенд в аут. Плитък ретур на българина позволиха на опонента му да навлезе в корта и да завърши по обратния диагонал за 40:15. Григор взе рано топката след второто подаване на британеца и направи уинър от бекхенд. Все пак 42-ия в световната ранглиста си помогна чрез сервиса и изравни за 1:1.Липсата на постоянство при хасковлията отново е на показ и в този гейм. Все пак той стигна до 40:30 и гейм след 2 равенства преди това - 2:1.Увереността у британеца струи от всяко негово движение. След 23 разменени удара той завърши по правата с печеливш удар, въпреки отличната защита на Гришо. Нашето момче все пак заслужи следващата точка за 15 равни. Сбъркан слайс бекхенд в мрежата изведе по-ниско ранкирания играч напред - 30:15. Отличният сервис и последвалия плитък ретур на Григор позволиха на Еванс да вкара мощен форхенд по диагонала, който нашият представител не съумя да отрази - 40:15.Отново обаче Григор отговори на предизвикателството забивайки уинър по обратния диагонал от форхенд. След дълга размяна на бекхенди, този на островитянина се пропука - 40 равни. Следващото разиграване предложи още от същото, но с разменен успех - предимство за сервиращия. Великобритания изравни геймовете след точен първи сервис по правата за 2:2.Отлично конструктирана точка позволи на Димитров да разгърне форхенда си и да завърши по обратния диагонал за сетен път. След това обаче излезе на мрежата и сбърка рутинно воле за 15:15. Поправителният бе взе още в следващата точка, когато сви коленете ниско и от бекхенд завъри на мрежата за 30:15. Нов страхотен сервис изведе българина на мрежата и Еванс сгреши удара си - 40:15. Въпреки грешката в следващата точка, крайният успех в гейма бе за България след нов печеливш удар от форхенд - 3:2.Акурантно вкаран първи сервис по правата позволи на Еванс да излезе на мрежаа и да завърши с втория си удар. Бърз ретур на Григор обаче му позволи да притисне съперника си с форхенд по правата и невърнат удар - 15 равни. Нов отличен сервис и 30:15. Равенството бе възстановено след агресивен ретур на Григор при второ подаване. Екстремен удар по диагонала от родения в Бирминган му даде възможност да затвори гейма - 40:30. Въпреки рисковия втори сервис, Григор се справи с опасността и изравни за 40:40 с печеливш удар от бекхенд по правата. Въпреки хубавия вкаран сервис, Григор свали топката в краката на опонента си, което доведе до грешка на мрежата и точка за пробив. Търпението, постоянството и идеите възнаградиха Димитров, който показа хладнокръвие и постигна пробив с бекхенд уинър по правата - 4:2!Самочувствието започна да се прокрадва у Григор, който прати неотразима къса топка за 15:0. Отличен сервис по диагонала покачи на 30:0, а с нов печеливш удар по правата - 40:0. Още един невърнат сервис затвърди по-добрата игра на хасковлията във втория сет - 5:2!Ретур в краката даде инициативата на българина, който изпрати ултраекстремен форхенд по обратния диагонал за 0:15. Ново фамозно разиграване, включващо прехвърлящ удар от Григор и хотдог на Еванс направиха резултата 0:30. Все пак той се отчете в следващото разиграване за 15:30, а при последвалото отново британецът се мобилизира чрез излизане на мрежата за 30:30. Това даде сили и в крайна сметка вторият най-добър тенисист на Великобританция измъкна подаването си - 5:3.Перфектно начало на гейма с невърнат сервис по диагонала - 15:0. Сгрешен втори удар след сервиса обаче даде точката на Еванс. Консистентността за българина обаче продължи да се вижда - 30:15. Напрежението все пак започна да се прокрадва и позволи на съперника да изравни точките. Еванс игра ретур-мрежа и това му донесе успех - точка за връщане на пробива. Тя бе реализирана след поредица от дълбоки удари по основната линия от страна на Дан и това принуди Гришо да сгреши с топка в аут - 5:4.Еванс започна десетия гейм с втори сервис, който бе наказан по брутален начин от Григор с нов печеливш удар по правата. Сервисът му помогна в следващата точка, възстановявайки паритета в гейма. Началният удар отново се притече на помощ на бирмингамеца и въпреки че Гришо върна няколко топки, съперникът му завърши. Това обаче не бе последната дума на българска страна. Хасковлията установи натиск още от началото на разиграването и завърши отново по правата.Британецът излезе на мрежата при следващата точка и стигна до точка за 5 равни. Първата ни ракета отново се измъкна от трудната ситуация след нов печеливш удар по правата от обратния си удар. Въпреки че имаше инициативата, Еванс избърза с излизането си на мрежата и допусна грешка с форхенд в основата й. Вторият му сервис на бекхенда на Григор му донесе успех и ново равенство. Нов успешен втори сервис не позволи на нашият представител да направи подобаващ ретур.Светкавичен ретур обаче върна Гришо в гейма, но при следващата точка втората ракета на Великобритания излезе на мрежата и завърши по диагонала - предимство. Екстремен форхенд по правата матира Еванс и ново равенство. Все по-често най-добрият ни тенисист започна да държи топката вв корта и да разиграва опонента, което доведе и до грешка - точка за пробив. Темпово разиграване наложи първата ни ракета в оказалото се последно разиграване в сета и България изравнява за 1:1 сета!Трудно извоювана първа точка за Григор и 15:0 за начало на третата решителна част. Бекхенд уинър по правата, пласиран на основната линия спечели втората точка за Еванс. С третата си двойна грешка в мача, Гришо изостана с 15:30, но чрез систематичен натиск на бекхенда на съперника от форхенд, стигна до 30 равни. Уверен втори сервис донесе важната следваща точка за българина. Последва дълго разиграване, при което 20-я в света първи реши да смени темпото, изигра къса топка и това му спечели гейма - 1:0.Двамата започнаха втория гейм в сета с по една разменена точка преди Еванс да излезе на мрежата, но Григор издържа и прати топката в тялото на опонента, който не може да реагира и я изкара в аут. Подобен развой бе и в следващата точка, но късметът бе на страната на британеца. Трето поредно излизане на мрежата се оказа фатално, след като хасковлията го матира с минаващ удар по правата от бекхенд - 30:40. Това респектира втората най-добра ракета на Острова, който остана на остновната линия, но сгрешен бекхенд слайс даде пробив преднина на Димитров - 2:0.Носителят на титлата от Финалите на АТП за 2017 година бързо дръпна с 40:0 и въпреки следващата загубена точка, крайният успех в този трети гейм бе за българина.Пасивът не смути в този нов гейм британеца, който започна положително с 40:0. Григор обаче отвърна с минаващ удар от бекхенд и последвал печеливш отново от обратния си удар по правата. Тези отигравания респектираха Дан и той сгреши форхенда си, пращайки го малко в аут за 40 равни. Все пак началният му удар влезе в употреба и с 2 бързи невърнати сервиса, намали на 3:1.Пресилен форхенд по диагонала на Григор го остави назад в резултата, то това бе бързо променено след невърнат сервис. Прибързан бекхенд по правата на Евънс доведе до непредизвикана грешка - 30:15. Нов страхотен сервис с 200 километра в час и 40:15. Ретур-мрежа след втори сервис накараха Гришо да сгреши следващия си удар - 40:30. В този момент нашето момче допусна четвъртата си двойна грешка - 40 равни. Огромен шанс позволи на Еванс да стигне до точка за пробив, след грешка в мрежата.Следващата точка бе отлично констуктирана от Еванс, но последвният удар, когато излезе на мрежата му изневери и отиде в аут от форхенд - равенство. 42-я в световната ранглиста направи изненадващ уинър по правата, стигайки до нова точка за пробив. Григор обаче игра изключително смело с удар в ъгъла и последвала акция на мрежата - 40 равни. Натискът на най-добрия ни тенисист продължи и Еванс не успя да върне топката от бекхенд. В крайна сметка след силен първи сервис и излизане на мрежата, нашето момче затвори гейма за 4:1.Димитров започна силно шестия гейм, повеждайки с 0:30 след 2 отлични бекхенда - първо от ретур, а после след прехвърлящ удар. Въпреки че Еванс спечели следващата точка, Григор отново контрира от бекхенд уинър за 15:40. Първата точка за втори пробив бе спасена, след като британецът разтегна първата ни ракета по корта. Втората бе отразена след солиден първи сервис по правата, който не бе върнат. Нова страхотна акция на Григор му заслужи поредна точка за пробив. Търпението и постоянството се отплатиха за сетен път на Григор, който проби за 5:1 и сломи съпротивата на опонента.Григор сложи точка на спора в мача, след като поведе по безметежен начин с 40:0, благодарение на сервива си и отличното дирижиране на играта от основната линия. Последното разиграване в мача приключи след излизане на мрежата от страна на Даниел Еванс, който обаче не се справи с летящата към него топка, която изправи в аут и 6:2, 4:6, 6:1 ", "date": "2020.01.04", "title": "Григор възкръсна, сломи Еванс и донесе първа победа за България "}
{"url": "http://www.cross.bg/dekemvri-metra-ykraiina-1621855.html", "text": "/КРОСС/  Повече от пет пъти е намалял транзитът на руски газ през Украйна само за първия ден на новата година спрямо последните дни на декември, сочат данните на украинската компания, която управлява газопреносната система на страната.Така ако среднодневният транзит през декември е бил 261 милиона кубически метра, а на 31 декември през украинската газопреносна система са преминали 220 милиона кубически метра, то на 1 януари тази цифра възлиза само на 50 милиона кубически метра газ.На 2 януари транзитните обеми дори отбелязват още по-рязък спад - до около 40 милиона кубически метра.До момента от Газпром не са дали официална информация за причините, довели до срива в подаваните обеми газ.На 30 декември след неколкодневни непрекъснати преговори Русия и Украйна подписаха петгодишен договор за продължаване на транзита на газ през Украйна. ", "date": "2020.01.04", "title": "Рязък спад на транзита на руски газ през Украйна "}
{"url": "http://www.cross.bg/trump-takava-voiina-1621851.html", "text": "/КРОСС/  Президентът на САЩ Доналд Тръмп заяви, че е наредил Касем Солеймани да бъде ликвидиран, за да предотврати война, а не за да започва такава. Той допълни, че иранският военен командир е планирал непосредствено предстоящи нападения срещу американци, съобщават Ройтерс и БТА.„Солеймани планираше непосредствено предстоящи зловещи нападения срещу американски дипломати и военни, но ние го хванахме на местопрестъплението и го ликвидирахме\", каза Тръмп пред репортери в имението си Мар а Лаго в щата Флорида.„Снощи предприехме действия, за да предотвратим война, а не за да започваме такава\", заяви президентът на САЩ. Тръмп посочи, че САЩ не се стремят към смяна на режима в Иран. ", "date": "2020.01.04", "title": "Тръмп: Предприехме действия, за да предотвратим война, а не за да започваме такава"}
{"url": "http://www.cross.bg/bagdad-poletite-aviokompaniya-1621852.html", "text": "/КРОСС/  Две близкоизточни авиолинии заявиха, че прекратяват полетите си към и от Багдад, след като убийството на влиятелен ирански генерал при въздушен удар на САЩ на иракска територия доведе до засилване на геополитическото напрежение, предаде Асошиейтед прес.Националната йорданска авиокомпания \"Роял Джорданиън\" заяви днес, че спира всички полети между Аман и Багдад \"предвид обстановката в областта на сигурността в иракската столица и на международното летище в Багдад, мишена на удара, при който беше убит ген. Касем Солеймани\".\"Роял Джорданиън\" има 18 полета между Багдад и Аман всяка седмица. Авиолинията добави, че редовните полети до Наджаф, Басра, Ербил и Сулеймания ще се провеждат по график.Бахрейнската национална авиокомпания \"Гълф еър\" спира временно полетите до и от градовете Багдад и Наджаф. ", "date": "2020.01.04", "title": "Близкоизточни авиокомпании отмениха полетите си до Ирак заради ескалацията на напрежението "}
{"url": "http://www.cross.bg/soleiimani-smurt-amerika-1621854.html", "text": "/КРОСС/  С възгласи \"Смърт за Америка\" хиляди иракчани се присъединиха към погребалната процесия на поклоненията на иранския командир Касем Солеймани и високопоставеният военен ръководител Абу Махди ал-Муханди, които бяха убити при американски военни удари с дрон.Погребалният кортеж тръгна около Кадимия, шиитски поклоннически квартал на Багдад, преди да се насочи към правителството на Зелената зона и дипломатическото звено, където трябва да се проведат погребенията. ", "date": "2020.01.04", "title": "Хиляди скандираха \"Смърт за Америка\" на погребението на Солеймани "}
{"url": "http://www.cross.bg/palm-styuart-biiich-1621856.html", "text": "/КРОСС/  Британската рок звезда Род Стюарт е обвинен в пробив на сигурността на хотел по време на парти за Нова година във Флорида, гласи съобщение на полицията в Палм Бийч, съобщи АФП.74-годишният певец и семейството му са били в хотел „Брейкъри\" в Палм Бийч, когато им бил отказан достъп до парти, провеждащо се в \"детската\" секция на заведение. Род Стюарт е обвинен, че е ударил в ребрата охраната, наблюдаваща събитието, след като пазачът отказал да го допусне до Новогодишния купон.Певецът, разпознаващ се с характерния си дрезгав глас и руса коса бил арестуван за нападение, което във Флорида е леко престъпление, което като цяло се наказва с глоба. Предвижда се той да се яви в съда в Палм Бийч на 5 февруари ", "date": "2020.01.04", "title": "Род Стюарт обвинен, че е ударил охранител на Нова Година "}
{"url": "http://www.cross.bg/pozhar-dyshi-personala-1621866.html", "text": "/КРОСС/  Пожар евакуира гостите и персонала на хотел във Велинград в петък вечерта. Това съобщиха от пресцентъра на Главна дирекция \"Пожарна безопасност и защита на населението\".Сигналът за пожара е получен в 21.48 ч.  в оперативния център на РДПБЗН - Пазарджик. На място е изпратен един пожарен автомобил. Заради обгазяването са били евакуирани 169 души - 156 гости на хотела и 13 души от персонала.Изгоряла е помпа филтър, опушени са стените на помещението, в което е била помпата. При инцидента няма пострадали. ", "date": "2020.01.04", "title": "Пожар горя в хотел във Велинград"}
{"url": "http://www.cross.bg/vyaturut-gradysa-denya-1621841.html", "text": "/КРОСС/  В събота времето над страната ще бъде предимно слънчево, като следобед от северозапад облаците ще се увеличат. Валежи обаче все още не се очакват. През втората половина на деня вятърът ще се усили, най-вече в Дунавската равнина. Поривите на вятъра там привечер ще достигат 50-60 км/чУтрото ще е сравнително студено с температури между минус 6 и минус 1 градуса. През деня обаче ще се затопли и максималните температури ще достигат от 7 до 12 градуса.В планините до обяд ще бъде слънчево, но по-късно от запад ще се заоблачи. И тук следобед вятърът ще се усили, така че по-подходящо за зимни спортове ще бъде през първата половина на деня. Температурата на 2000 метра ще е минус 2 градуса, а снежната покривка в курортите е между 15 и 140 сантиметра.През следващите дни обаче зимата в страната ще се завърне.  В края на седмицата от северозапад през страната ще премине студен атмосферен фронт, придружен от силен вятър и бързо понижение на температурите.Ще е облачно и с превалявания от сняг. По-значителни ще са валежите в Предбалкана, където новата снежна покривка ще е около 5-10 см. С умерен и силен северен вятър, ще нахлува студен въздух и ще застудее чувствително.  Във вторник валежите спират и слънцето се завръща, а до вечерта и вятърът ще стихне ", "date": "2020.01.04", "title": "Слънчева събота"}
{"url": "http://www.cross.bg/filma-yunivursul-kotkite-1621835.html", "text": "/КРОСС/  „Котките\", един от филмите на 2019 г. с шумна медийна кампания, се превърна в голям провал за „Юнивърсъл пикчърс\" - с бюджет от 95 млн. долара, печалбата му от дебютния му уикенд по екраните донесе едва 6,62 млн., съобщава „Лос Анджелис Таймс\". Според различни източници, загубата за студиото варира от 70 до 100 млн. долара, което го превръща в едно от най-големите боксофис разочарования на 2019 г., обобщава „Гардиън\".Новината идва, след като „Юнивърсъл\" тихомълком свалиха от интернет страницата си продукцията на Том Хупър от списъка с предложения за „Оскар\". Междувременно от филма започнаха да се разграничават и самите актьори - Джеймс Кордън, който влиза в една от ролите, сподели, че не е гледал „Котките\", но „чул, че е ужасен\". Преди световната премиера на филма Тейлър Суифт и Дженифър Хъдсън на няколко пъти повториха, че не са гледали филма и просто са се „записали за приключението\".Провалът в боксофиса най-вероятно е голяма изненада за „Юнивърсъл\", обсъждат киноекспертите - в последните години музикалните филми се превърнаха в източник на приходи за студиата. „Бохемска рапсодия\" спечели $900 млн., „Клетниците\" - $441 млн., а „Най-великият шоумен\" - $435 млн. Подобни успехи в миналото показват, че не жанрът е виновен, а това, че филмът не успява да се хареса на потенциалната си публика, макар че екипът зад продукцията прекара последните часове преди премиерата коригирайки външния вид на персонажите, за да угоди на недоволните. Това усилие не повлия особено на оценките за филма, но пък неуспехът подейства като вдъхновение за някои критици - Питър Брадшоу от „Гардиън\" например построи ревюто си като поема, инспирирана автора на „Котките\" Т. С. Елиът.\n\t\t\t\t\t", "date": "2020.01.04", "title": "\"Котките“ със загуба от поне $70 млн. (видео)\t"}
{"url": "http://www.cross.bg/potok-bulgariya-borisov-1621842.html", "text": "/КРОСС/  Премиерът Бойко Борисов ще се срещне с турския президент Реджеп Ердоган и руския държавен глава Владимир Путин на 8 януари. Разговорът ще е в Истанбул и ще е посветен на газовите доставки за България през газопровода \"Турски поток\" и строежа на българското отклонение от него, наречено \"Балкански поток\". Българският министър-председател е поканен за откриването на \"Турски поток\" от президента Ердоган. Поканата от президента на Турция до Борисов е пристигнала на 29 декември 2019 г., пише \"24 часа\".Само седмица по-рано американският президент Доналд Тръмп разписа закона за военния бюджет на САЩ за 2020 г., с който се налагат санкции на компании, замесени в осъществяването на руските проекти за газопроводи \"Северен поток 2\" и \"Турски поток\". Това породи опасения, че България също може да бъде засегната, защото \"Балкански поток\" реално е втора тръба на турския газопровод, по която ще влизат в България над 19 млрд. куб. м природен газ на година. Над 12 млрд. куб. м газ обаче ще излизат директно от България към Сърбия. Останалото количество ще остава в страната както за вътрешно потребление, така и за захранване на планирания от българското правителство газов хъб \"Балкан\", от който да се доставя гориво в Централна и Източна Европа.България бе избрана за продължението на \"Турски поток\" през юни 2018 г. Тогава новината бе съобщена от руския президент Владимир Путин при посещението на българския министър-председател в Москва. Путин специално подчерта пред Борисов, че България получава отклонението от \"Турски поток\" по настояване на Ердоган.Алтернатива на \"Балкански поток\" бе продължение на турския газопровод през Гърция и под Адриатическо море към Италия. В края на миналата година руският президент напомни, че не се е отказал от този вариант, и заплаши с построяването му, защото България бавела изграждането на \"Балкански поток\".Преди срещата си с Путин и Ердоган на 8 януари Борисов ще има специален разговор с помощник държавния секретар на САЩ Дейвид Хейл. Неговият ресор в Държавния департамент са политически въпроси. В София Хейл ще участва в първия стратегически диалог България-САЩ, предвиден в споразумението, подписано през ноември от Бойко Борисов и президента на САЩ Доналд Тръмп. Сред темите ще са и проектите за нови газопроводи и хъба \"Балкан\", обясниха дипломатически източници.Диверсификацията на газовите доставки бе една от основните теми при разговорите на премиера Борисов с американския президент Доналд Тръмп.В края на ноември при срещата им във Вашингтон Тръмп е искал от България да прекрати постепенно доставките на руски природен газ и да го замени с втечнен газ от САЩ, който да бъде доставян през терминал в гръцкото пристанище Александруполис. Според Борисов обаче той успял да убеди президента на САЩ, че това за България означава смяната на един монопол с друг и истинската диверсификация е да се ползва природен газ от възможно най-много доставчици.\"Обясних, че не ние сме толкова зависими от Русия, а всъщност тя е зависима от Европа, защото ние плащаме евро и долари за газа. Без тях няма да имат приходи\", разказа Борисов след срещата си с Доналд Тръмп.В съвместното изявление на премиера и американския президент и в документа за стратегическо сътрудничество, подписани след срещата на Борисов и Тръмп, залегна общата цел България да се превърне в истински газов хъб и ключов източник на регионална енергийна сигурност.България вече обяви, че реално започва вноса на руски газ по \"Турски поток\" от началото на 2020 година, като това става по откритата през октомври 11-километрова реверсивна газова връзка между системите на двете държави. До тази година връзката бе еднопосочна и по нея Турция получаваше руски газ през преминаващия през Украйна и България трансбалкански газопровод.Според компанията \"Газпром\" износът на Русия за Турция през трансбалканския маршрут възлиза на 10,7 млрд. куб. м през 2018 г., докато Гърция, България, Румъния и Република Северна Македония са получили съответно 3,3 млрд. куб. м, 3,2 млрд. куб , 1,5 и 0,2 млрд. куб. м. Тези цифри означават, че Русия ще може да отклони 19 млрд. куб. м от украинския тръбопровод на трансбалканския маршрут.\"Турски поток\" ще има значително регионално въздействие, променяйки моделите на газовия поток. Годишният поток от 25 млрд. куб. м през Трансбалканския газопровод ще спре и до 19 млрд. кубически метра годишно ще бъдат премахнати от украинския транзит през 2020 г. ", "date": "2020.01.04", "title": "Борисов ще се срещне с Ердоган и Путин в Истанбул"}
{"url": "http://www.cross.bg/nyama-dinev-vuzel-1621843.html", "text": "/КРОСС/  Жители на пернишкия квартал „Църква\" блокираха снощи пътен възел „Даскалово\". Сред протестиращите е и кметът на района Радослав Динев. По думите му хората тръгнали спонтанно, тъй като и днес голяма част от квартала е останала без вода заради авария.Напрежението се изострило след като от ВиК заявили, че вечерта в петък няма да работят по отстраняването ѝ.Няма чуваемост, няма търсене на отговорност, а напрежението расте, коментира Динев.Протестиращите имали намерение да затворят автомагистрала „Струма\", но не били допуснати от полицията. ", "date": "2020.01.04", "title": "Перничани блокираха пътен възел "}
{"url": "http://www.cross.bg/chasa-monitor-tryd-1621836.html", "text": "/КРОСС/в. 24 часа - Борисов на среща с Ердоган и Путин в Истанбулв. Монитор - Поповете скочиха почти тройно за 30 годинив. Монитор - Акции в още 7 места за нелегален боклук от Италияв. Монитор - Строят нов център за пациентите от дома в Горско Косовов. Телеграф - Крадци щурмуват жилища на 1-ия етажв. Труд - Безхаберие пилее водатав. Труд - Пенсионните фондове с доходност до 8,7%в. 24 часа - стр. 5 - Води ли лекарство за акне до самоубийство, проверяват в Англия. Продава се и в Българияв. 24 часа - Прокурори ще ексхумират трупове от дома за дементни в Горско Косовов. 24 часа -Няма опасност от воден апокалипсис, но 85% от водата на 51 язовира е за производството на токв. 24 часа - След падането на 2-ма моряци зад борда до дни сменят целия екипаж на кораб „Стара планина\"в. Монитор - Водата с единна цена в цялата странав. Монитор - Арестуваха шеф от КАТ за Фалшива регистрация на камионив. Телеграф - 3-годишно се удави, майката лъже за отвличанев. 24 часа - Боян Рашев, експерт по управление на околната среда и ресурсите, управляващ партньор в denkstatt:Българите рискуват, да успеят, което богатите европейци вече не правят. И това е предимствов. Монитор - Владо Михайлов, актьор и музикант: Мюзикълът е най-трудното изкуствов. Телеграф - Министър Петя Аврамова: Воден режим грози и София областв. Труд - Лора Караджова: Искам второто ми дете да е момчв. 24 часа - Защо Иван е звание, а през януари празен ден нямав. 24 часа - 2020 - какво ще се случив. Монитор - По-добре църква на действието, отколкото на мълчанието      ", "date": "2020.01.04", "title": "Преглед на вестниците в събота"}
{"url": "http://www.cross.bg/fenomen-sluntza-rezyltat-1621837.html", "text": "/КРОСС/ Рядък природен феномен, наречен „слънчево куче\", бе заснет в североизточен Китай. Кадрите показват три слънца в небето, които изглеждат абсолютно реални! Тази оптична илюзия е резултат от пречупване на светлината, в резултат на което се появяват ярки ореоли както отляво, така и отдясно на Слънцето.„Тази грандиозна гледка е причинена от природен феномен, наречен \"слънчево куче\", известен още като лъжливи слънца или пархелий (оптичен феномен, при който около източника на светлина се образува светещ пръстен), в резултат на пречупване на светлината през ледени кристали, пише CGTN (China Global Television Network) в Twitter. ", "date": "2020.01.04", "title": "Рядък феномен: Три слънца изгряха в небето над Китай"}
{"url": "http://www.cross.bg/drehi-shiroki-kozhata-1621844.html", "text": "/КРОСС/  Певицата Били Айлиш пусна своя модна линия във веригата H&M, съобщи Контактмюзик.Тя вече има свои колекции за \"Ърбан аутфитърс\" и \"Бершка\". Широки тениски, пуловери и шапки с бранда на 18-годишната суперзвезда в поп музиката вече са в продажба в магазините на шведската верига. Артикулите са произведени изцяло от екологични устойчиви материали. Известно е, че авторката на хита \"Bury a Friend\" е природозащитничка. Тя работи заедно с неправителствената организация Reverb, за да организира възможно най-екосъобразно предстоящото си световно турне \"Where Do We Go\".Изпълнителката на хита \"Lovely\" създаде еко-селище, в което ще има вода за зареждане на бутилките за многократна употреба на почитателите й и където ще ги информира за климатичните промени.\"Няма да се използват пластмасови сламки, почитателите ще си носят бутилки за многократна употреба, ще има контейнери за рециклиране навсякъде, защото какъв е смисълът нещо да е подходящо за рециклиране, ако няма контейнери за събиране на такива отпадъци\", казва певицата.Били е споделяла, че обича да носи широки дрехи, за да й е удобно и би искала и хората да носят дрехи, които ги карат \"да се чувстват добре в кожата си\". \"Начинът, по който се обличам, не е задължително женствен, или момичешки, или какъвто и да е. Не си казвам - о, ще нося широки дрехи, защото са широки. Обличам това, което искам\", казва тя. \"Винаги съм подкрепяла и харесвала, когато жена или мъж се чувства добре в кожата си, в тялото си, когато показва това, което иска. Не ми харесва този странен начин на изразяване на подкрепа за мен, когато някой се подиграва на някого, че не иска да се облича като мен\". ", "date": "2020.01.04", "title": "Били Айлиш пусна устойчива модна линия "}
{"url": "http://www.cross.bg/avstraliya-voennoslyzheshti-miliona-1621845.html", "text": "/КРОСС/  Австралийският премиер Скот Морисън обяви, че ще бъдат свикани 3000 военнослужещи от резерва, за да подпомогнат гасенето на големите горски пожари в югоизточните части на Австралия, предадоха агенциите.Освен това правителството ще отдели 20 милиона австралийски долара (около 14 млн. щатски) за наемане на допълнителни самолети за борба със стихийното бедствие.Министърът на отбраната Линда Рейнълдс определи свикването на резервистите като първото по рода си в историята на Австралия.От септември пожарите са изпепелили над 5 милиона хектара земя. ", "date": "2020.01.04", "title": "Австралия свиква 3000 военнослужещи от резерва заради горските пожари "}
{"url": "http://www.cross.bg/godinata-godina-pluha-1621890.html", "text": " /КРОСС/  Годината на Металния Плъх ще бъде година на ново  начало! Нови възможности, любов и пари.2020 г. определено ще бъде успешна! Плъхът  е първият знак от цикъла на 12-те животни на  китайския зодиак и поради  тази причина този период се счита за година на  ново начало и  обновяване.Годината на Металния Плъх ще бъде силна,  просперираща и  щастлива за всички зодиакални знаци. Всеки ще покаже  решителност по  отношение на своите цели, стремежи и дори своите хобита.Тези,  които планират да купят недвижими имоти, да започнат  бизнес или да  инвестират пари в дългосрочен проект, имат големи шансове да  бъдат  удовлетворени в бъдеще. Но внимавайте! Този тип инициативи ще бъдат   успешни, само ако бъдат внимателно планирани. Ще имате  сигурността, че всичко е възможно, че сте създателят на  собствения си  живот и че имате силата да бъдете този, който искате да бъдете.След  2019 г., година, пълна с непредвидими ситуации в  любовните въпроси,  2020 г. ще бъде по-спокойна. Така вашият любовен живот  навлиза в  хармоничен път, а комуникацията ще бъде основна движеща сила за  добрите  ви интимни взаимоотношения. От друга страна, втората част на 2020  г.  идва с изключително недоверие, което може да ви завладее - къде с  причина,  къде заради проблеми, които съществуват само във вашата глава.  Ето защо в този  период трябва да не бързате със заключенията, за да  продължите хармонията от  началото на годината. В годината на Металния плъх, освен в моментите, когато  изтощението ще се проявява, всички зодиакални знаци ще се радват на . Освен  това втората част на 2020 г. идва с много  енергия, така че  психическото и физическото ви състояние ще стават все  по-добри и  по-добри. През 2020 г. практикуването на спорт ще  е най-доброто  лекарство и трябва да се предписва на всеки от нас за  подобряване на  здравето, за дълголетие и за общо благополучие. Щастливи и късметлийски дни и символи през годината на Плъха: 5, 7, 9 бяло, жълто, синьо, зелено, сиво и черно 4-ти, 8-ми, 13-ти, 22-ри ден от всеки месец от  китайския календар.,  роден в годината на Плъха ще бъде задоволен и  ще притежава богатство.  Ако е роден през есента ще е много добродушен и  сговорчив. Трудно ще се  справя с болестите., родена в годината на Плъха  е сдържана,  внимателна и чувствителна, нежна към близките си. Обича да  се занимава с  креативни занаяти (плетиво, бродерия). Предначертано й е  стремително бъдеще,  ако не бъде възпрепятствана от внезапна болест. По  отношение на здравето  гърлото ѝ е слабо място. Родените през пролетта и  лятото имат по-успешен живот  от родените през есента и зимата. За представителите на този знак  критични са 15, 37, 61 и 73-тата от живота им.Плъхът  има пряка несъвместимост  с Коня, скрита несъвместимост (проявява се  след няколкомесечно запознанство)  със заека и потенциална  несъвместимост (проявява се след няколко години  съвместен живот) с  бика. ", "date": "2020.01.04", "title": "Годината на Металния Плъх ще бъде година на ново начало "}
{"url": "http://www.cross.bg/vremenno-shte-bude-zatvoren-za-dvizhenie-ychastuk-ot-yl-stara-planina-1621846.html", "text": "/КРОСС/ Във връзка с извършването на авариен ремонт на ВиК инфраструктура от днес ще бъде затворена за движение ул.\"Стара планина\" в участъка между ул.\"Париж\" и ул.\"11-ти август\". Това съобщиха от пресцентъра на Столична община.Екип на \"Софийска вода\" ще работи за отстраняване на аварията. ", "date": "2020.01.04", "title": "Временно ще бъде затворен за движение участък от ул. \"Стара планина\""}
{"url": "http://www.cross.bg/kitaii-chyzhdestrannite-suzdavat-1621894.html", "text": "/КРОСС/  Китай отмени важно ограничение на чуждестранните инвестиции във финансовия сектор, чието премахване е отдавнашно искане на САЩ, предаде Франс прес.Отсега нататък чуждестранните банки ще могат да създават свои клонове в Китай и да притежават целия капитал, без да са задължени да създават съвместно дружество с местен партньор, съобщи китайската служба за банков надзор. Досега банките трябваше да имат местен партньор и не можеха да притежават над 49 на сто от съвместните предприятия, в които бяха инвестирали.Това решение може да изглежда като жест на добра воля към Вашингтон. САЩ съобщиха, че се очаква през януари да подпишат с Китай предварително търговско споразумение. ", "date": "2020.01.04", "title": "Китай отмени важно ограничение на чуждестранните инвестиции "}
{"url": "http://www.cross.bg/internet-rila-manastir-1621887.html", "text": "/КРОСС/  Безплатен безжичен интернет ще бъде достъпен на територията на Рилския манастир. Това ще стане по европейски проект, по който работи община Рила.Община Рила е сред първите 113 селектирани общини в страната, които за три години ще имат безплатен интернет на обществени места по тази евроинициатива. Ще бъдат избрани десет места за монтиране на рутери с обхват до 300 метра в радиус покритие.Едното място ще е в Рилският манастир. Заради планинския терен обаче има трудности по осигуряване на интернет покритието, каза кметът на Рила Георги Кабзималски.„Едно ограничение, трябва да има до всяка точка по 3000 мегабита, но ние не можем да го доставим\", обясни той.Сега интернет финали има само до входа на централния манастирски храм в рилската обител и около двата хотела наблизо. При това той не е с добро качество, особено на големи празници, когато мрежата е свръх натоварена. ", "date": "2020.01.04", "title": "Пускат безплатен интернет в Рилския манастир"}
{"url": "http://www.cross.bg/dobur-chovek-e-tozi-1621696.html", "text": "/КРОСС/  Добър човек е този, който се отплаща на другия с добро.Платон ", "date": "2020.01.04", "title": "Добър човек е този"}
{"url": "http://www.cross.bg/obyavyava-voiiski-iiork-1621700.html", "text": "/КРОСС/ 1493 г. - Христофор Колумб напуска Новия свят, като слага край на първото си пътуване.1698 г. - Пожар разрушава двореца Уайтхол.1762 г. - Англия обявява война на Испания и на Неапол.1847 г. - Самюел Колт продава първия си револвер на правителството на САЩ.1863 г. - Джеймс Плимптън патентова в САЩ ролковите кънки.1865 г. - На Уол Стрийт (Ню Йорк) започва да действа Нюйоркската стокова борса.1878 г. - София е освободена от турско робство.1885 г. - В Айова, САЩ е направена първата операция по отстраняване на апендикс.1896 г. - Юта става 45-ят американски щат.1923 г. - Владимир Ленин прави завещание, в което изказва мнение за ограничаване на властта на Сталин.1924 г. - XXI Обикновено народно събрание приема Закон за защита на държавата, премахнат 20 години по-късно.1926 г. - Съставено е XLIII правителство на България, начело с Андрей Ляпчев.1936 г. - В Ню Йорк е публикувана първата ранглиста на хитовете (Billboard) въз основа на продадените грамофонни плочи.1948 г. - Бирма (Мианмар) получава независимостта си от Обединеното кралство, денят се чества като национален празник.1951 г. - Корейската война: севернокорейските и китайските войски овладяват столицата на Южна Корея Сеул.1958 г. - Спутник-1 излиза от орбитата си и пада на Земята (изстрелян е на 4 октомври 1957).1962 г. - В Ню Йорк е показан влак, който може да се движи без екипаж на борда.1970 г. - „Бийтълс\" правят последния си запис като група.1980 г. - Във връзка с навлизането на съветски войски в Афганистан президентът на САЩ Джими Картър обявява бойкот на Олимпийските игри в Москва.1990 г. - Учредено е Движението за права и свободи с председател Ахмед Доган.2004 г. - Космическият апарат на НАСА Спирит успешно каца на Марс в 04:35 UTC.2004 г. - Михаил Саакашвили печели президентските избори в Грузия.2010 г. - Открита е най-високата сграда в света до този момент - „Бурж Халифа\" в Дубай, Обединените Арабски Емирства ", "date": "2020.01.04", "title": "4 януари в историята"}
{"url": "http://www.cross.bg/tema-vasil-godina-1621830.html", "text": "/КРОСС/ Тема: С вкус към живота - актрисата Анета СотироваТема: Васил Стойчев и Виолета Бахчеванова - с любов към професиятаТема: Една легенда - Васил МихайловТема: Да бъдеш журналист - Милен ЦветковТема: Когато театърът срещне музиката - Койна РусеваТема: Роди се звезда! Гери-НиколТема: Ще скове ли студ за празниците? Дългосрочната прогноза на синоптиците.Тема: Идва ли грипната вълна към България? Говорят специалистите.Тема: Как да опазим личните си данни в интернет? За Facebook и поредният скандал около социалната мрежа - от Страсбург евродепутатът Ева Майдел.Тема: Златна година за българските грации - съчетание на успеха.Тема: Разговор за доброто - българската Коледа на Люси Дяковска.Тема: За нея хората говорят: Тони Димитрова на прага на ново десетилетие.Тема: Хотел за домашни любимци във Великотърновско село.Тема: Чарлс и Джанис в „Да хванеш гората\" с Галя Щърбева.Тема: Нова година и нов живот за Златка Димитрова.Тема: За първи път и у нас - Музей на илюзиите. Поглед отвътре.  ", "date": "2020.01.04", "title": "Теми и гости в сутрешните блокове на телевизиите"}
{"url": "http://www.cross.bg/soleiimani-trump-iran-1621838.html", "text": "/КРОСС/  Поне петима членове на проиранска милиция са загинали при въздушно нападение в Багдад. Атаката се случва около 24 часа, след като при нападение с безпилотен самолет американски сили убиха Касим Солеймани, който е една от най-влиятелните фигури сред съюзниците на Иран в Близкия изток.Американско официално лице, цитирано от АП заяви, че новото въздушно нападение не е дело на американските сили.Късно в петък Вашингтон обясни убийството на Солеймани като нужна стъпка за сигурността.Тръмп искал да спре война с убийството на ген. СолейманиАмериканският президент Доналд Тръмп заяви, че е разпоредил ликвидирането на ключов  ирански военен командир, за да „спре война\". Тръмп описа Солеймани като „терорист номер едно в света\".„Солеймани превърна смъртта на невинни хора в своя извратена страст, допринасяйки за терористични заговори на отдалечени места като Ню Делхи и Лондон\", каза Тръмп.Държавният глава коментира, че акцията в петък е трябвало да бъде извършена преди доста време. Тръмп също каза, че Америка не цели смяна на управлението в Иран.Според Вашингтон Солеймани е бил убит, докато е бил в процес на планиране на „кампания от насилие\" срещу американци.Лице от Държавния департамент обвини Солеймани за смъртта на 608 американци в Ирак и допълни,  че той е готвил атаки срещу американски дипломати, военни и сгради с американци.Също от Държавния департамент друго лице, пожелало анонимност, коментира, че след смъртта на генерала ще е трудно на групировките, работили с него да се мобилизират, тъй като Солеймани е бил личност с пряко участие в процесите.След нападението американците в Близкия изток се подготвиха за ответни действия от Иран, а Държавният департамент нареди на гражданите да напуснат Ирак „моментално\".Световните пазари отбелязаха спад.Същевременно от Пентагона обявиха изпращането на 3500 допълнителни военни в Близкия изток, след като Иран обеща „сурово отмъщение\".Разнопосочни реакции и засилени мерки за сигурност в САЩКоментарите от законодателите бяха разнопосочни като най-общо републиканците защитиха тезата, че ликвидирането на Солеймани е било необходимо, а демократите - без да оспорват негативната роля на Солеймани, заявиха, че случилото се може да доведе до необратима ескалация в един размирен регион. Демократите също поставят под въпрос наличие на стратегия при решението на Тръмп да разпореди ликвидирането на Солеймани.Междувременно в Ню Йорк губернаторът Андрю Куомо обяви, че ще бъде засилена охраната на ключови инфраструктури в щата като това включва и изпращането на гвардейци по летищата в града Ню Йорк. Куомо подчерта, че за момента няма преки заплахи, и стъпката е предпазна мярка след случили се наскоро международни събития, \"които разбираемо са причина за известна степен тревога.\"За момента няма конкретика за стратегията на САЩ в Близкия изток след убийството на Солеймани и новото въздушно нападение като в петък Държавният секретар Майк Помпейо разговаря с редица световни лидери в опит да ги увери, че Америка има ангажимент към деескалиране на ситуацията. ", "date": "2020.01.04", "title": " Нов въздушен удар в Ирак "}
{"url": "http://www.cross.bg/sofiya-chasa-provede-1621832.html", "text": "/КРОСССофия.От 10.00 часа с благодарствен молебен в храм „Света Неделя\" ще започнат честванията по случай 142 години от освобождението на София. От 10.30 ч. ще се проведе литийно шествие с поднасяне на цветя и венци на признателност пред паметниците на генерал Гурко и Цар Освободител. От 11.15 ч. пред паметника на Българския опълченец ще се състои официална програма с поднасяне на цветя. Като част от програмата заместник-председателят на ИБ на БСП - София и заместник-председател на Сдружението на приятелите на Русия „Александър Невски\" проф. Ваня Добрева ще произнесе слово. В събитията ще вземат участие лидерът на БСП - София Калоян Паргов, членове на Изпълнителното бюро на Градската организация на партията, народни представители и общински съветници от БСП.***София.От 11.00 часа Негово преосвещенство Белоградчишкият епископ Поликарп ще оглави молебен по повод 142 година от Освобождението на София от османско владичество.***Бургас.От 10.00 часа в КЦ \"Морско казино\", ще се проведе Астрономически форум.***Шумен.От 10.00 ч. в зала 2 на Областната администрация ще се проведе извънредно заседание на Областната епизоотична комисия във връзка с усложняване на епизоотичната обстановка в региона. ", "date": "2020.01.04", "title": "Предстоящи събития на 4 януари\t"}
{"url": "http://www.cross.bg/rozhdenitzite-na-yanyari-1621705.html", "text": "/КРОСС/  Георги Дерменджиев, бивш футболист и един от най-успешните български клубни треньори Екатерина Радева-Саздова, художничкаИвайло Йотов, бизнесмен, почетен консул на Уганда у насКонстантин Вълков, програмен директор на радио „Дарик\"Николай Петров, солист в Софийската операРосен Кирилов, бивш футболист, националХристо Шопов, актьор", "date": "2020.01.04", "title": "Рождениците на 4 януари"}
{"url": "http://www.cross.bg/apostol-sveti-sveti-1621698.html", "text": "/КРОСС/ Освен дванадесетте апостоли, Господ Иисус Христос избрал още седемдесет други. Св. евангелист Лука разказва така: \"след това Господ избра и други седемдесет ученици и ги разпрати пред Себе Си по двама за всеки град и място\" (Лук. 10:1-16). Дванадесет били при Него, като свидетели на Неговия живот, а седемдесет приготвяли човеците към приемането на Христа Спасителя, като проповядвали преди Него в тези градове, които Господ възнамерявал да посети.Впоследствие мнозина от Господните ученици и, разбира се, в това число и мнозина от седемдесетте, отпаднали от Христа и престанали да Му служат. Свети евангелист Иоан пише: \"От това време мнозина от учениците Му се върнаха назад и вече не ходеха с Него. Тогава Иисус рече на дванайсетте: да не искате и вие да си отидете?\" (Иоан. 6:66-67). А когато настъпили дните на Христовите страдания, числото на учениците Му още повече намаляло. Когато и един от дванадесетте отпаднал, при Него останали само някои от седемдесетте.След Христовото възкресение, ликът на светите дванадесет апостоли бил възпълнен с приемането на Матия, а ликът на седемдесетте не се попълнил веднага, а малко по малко ­ от числото на тези, които били обръщани към Христа от дванадесетте апостоли и чрез проповедта на светия апостол Павел свише призван в този първенствуващ лик и станал, заедно с Петър, първовърховен в апостолския лик.Въз основа на Божественото Писание, преданията на светите отци, древните историци и достоверните църковни повествователи, ликът на светите седемдесет апостоли може да се представи по следния начин:Икона на Св. Яков, брат ГосподенПръв от тях бил свети Иаков, брат Господен, за когото споменава свети апостол Павел в посланието до галатяните, като казва: \"възлязох в Иерусалим да се видя с Петра... Другиго от апостолите не видях, освен Иакова, брата Господен\" (Гал. 1:18-19). Той бил поставен за пръв епископ на Иерусалим. Според свидетелството на преданието ­ избран за това и посветен от Самия Христос по време на Неговия земен живот. Заради това, че проповядвал Христа в Иерусалим, свети апостол Иаков бил хвърлен от иудеите от покрива на храма, след това го пребили с камъни и му разбили главата с тояга.Св. апостол и евангелист Марк - руска икона от XV век, Московска иконописна школа.Свети евангелист Марко, написал евангелие под ръководството на апостол Петър, който споменава за него в своето Първо съборно послание с такива думи: \"Поздравява ви избраната заедно с вас църква във Вавилон, и син ми Марко\" (1Петр. 5:13). Пак свети апостол Петър го поставил за епископ в град Александрия, където заради неговата проповед за Христа, идолопоклонниците го свързали, влачили го по камъните на градските улици и го пребили. В това време му се явил Господ Иисус Христос, Който го призовал към небесната слава и апостолът Му предал своя дух.Апостол и евангелист Лука. XIV век. Из иконостаса монастыря Хиландар на Афоне. Свети евангелист Лука, написал евангелие под ръководството на свети апостол Павел, който споменава за него в посланието до колосяни: \"Поздравява ви Лука, многообичният лекар\" (Кол.4:14). Той е написал също и книгата \"Деяния апостолски\" и много проповядвал за Христа, най-вече ­ в Беотия. Умрял мъченически в Ахаия.Свети Клеопа, най-младият брат на свети Иосиф Обручник. Той заедно със свети Лука видял по пътя за Емаус Господа след Неговото възкресение и после познал възкръсналия Христос, когато Той се явил на събралите се в един дом ученици и извършил преломяване на хляба (Лк. 24:13-35). Заради проповядването на Христа свети Клеопа бил убит от иудеите.Свети Симеон, сродник на Господа по плът, бил вторият ­ след апостол Иаков ­ епископ на Иерусалим, където и завършил живота си, бидейки разпнат заради Христа разпнатия.Икона на Св. апостол от седемдесетте ВарнаваСвети Варнава, който бил наречен така от апостолите, а преди това се наричал Иосия (Деян. 4:36). За него се споменава в книга Деяния апостолски и в Посланието на свети апостол Павел до галатяните: \"възлязох ­ казва апостол Павел ­ в Иерусалим с Варнава\" (Гал. 2:1). Този апостол заедно със свети апостол Павел послужил на благовестието и отначало проповядвал Христа в Рим, а после бил поставен за епископ в Медиолан. Той завършил живота си в своята родина, на остров Кипър, където бил пребит с камъни от гонителите на Христовата вяра. Християните го погребали с чест и положили с него в гроба, съгласно неговото завещание, светото евангелие от Матей, което Варнава някога сам преписал и с което никога не се разделял.Свети Иосия или Иосиф, който бил наричан още Варсава или Иуст. За него се споменава в Деяния апостолски, където се повествува, че апостолите хвърлили жребий, за да видят дали него, или Матия да поставят на мястото на отпадналия от апостолите Иуда Искариотски (Деян. 1:23), а също и в посланието на свети апостол Павел до колосяните, в което апостолът, изброявайки поздравите до верните в Колоската църква, казва: \"също и Иисус, наричан Юст\" (Кол. 4:11). Учителите на Църквата говорят, че този Иосия бил син на Иосиф Обручник ­ както и Иаков, Симон, и Иуда (не Искариот) ­ и заемал епископската катедра в Елевтеропол, където и умрял с мъченическа смърт.Свети Тадей бил в началото ученик на свети Иоан Предтеча, а после Христов ученик. Той трябва да бъде отличаван от светия апостол Иуда Тадей или Левий, който е един от дванадесетте. Свети Тадей кръстил Едеския княз Авгар и го изцелил от проказа. След като дълго време се трудил в делото на Христовото благовестие, той починал в Господа във финикийския град Берит.Свети Анания, който кръстил апостол Павел (Деян. 9:10-18), бил отначало епископ в град Дамаск. Той завършил своя живот в Елевтеропол, където бил пребит с камъни по заповед на хегемона Лукиан.Св. първомъченик и архидякон СтефанСветият първомъченик архидякон Стефан пръв приел мъченически венец за Христа, бидейки пребит с камъни, поради което и се нарича \"първомъченик\". Малко преди смъртта си той се удостоил да види небесата отворени и Господа Иисуса \"да стои отдясно на Бога\" (Деян. 7:55).Свети Филип, един от седемте дякона, който кръстил Симон Влъхв в Самария и евнуха на царица Кандакия (Деян. 8:26-39), бил епископ в град Тралия и там, като просветил мнозина в Христовата вяра, в дълбока старост се преставил в Господа.Свети Прохор, един от седемте дякона (Деян. 6:5), бил съпътешественик на свети апостол Иоан Богослов и съучастник в неговите трудове. Той бил пръв епископ във витинския град Никомидия, а после проповядвал Христа в Антиохия, където умрял мъченически.Свети Никанор, един от седемте дякона, бил убит заедно с две хиляди повярвали в Христа, в същия ден, в който бил пребит с камъни свети първомъченик Стефан. Това се случило, както е написано в книгата Деяния апостолски, по време на голямото гонение, повдигнато срещу Иерусалимската църква (Деян. 8:1).Свети Тимон, един от седемте дякона, бил епископ на град Бостра в Арабия и докато проповядвал Христовото име, претърпял много страдания от евреите и елините. След това, като бил хвърлен в разпалена пещ, той излязъл от нея невредим и после починал в Господа.Свети Пармен, един от седемте дякона, изпълнявайки повереното му от апостолите дело на благовестието, умрял мъченически пред очите на апостолите.Свети Тимотей се трудил в делото на Христовото благовестие заедно със свети апостол Павел, който написал до него две послания. Той бил епископ в Ефес, където умрял мъченически.Свети апостол Тит също се трудил заедно с апостол Павел в делото на благовестието. Свети апостол Павел споменава за него в своите послания (2Кор. 2: 12-13; 12:18; 2Тим. 4: 10), а също е написал и послание до него. Свети Тит бил епископ на Гортина, на остров Крит. Той починал в мир в дълбока старост.Свети Филимон, до когото свети апостол Павел написал отделно послание (Филим.), бил епископ в Газа. Пострадал мъченически по времето на Нерон.Свети Онисим, за когото пише свети апостол Павел в своето послание до Филимон (Флм. 1:10-19), проповядвал християнството в Испания, Гърция и Мала Азия. Умрял мъченически скоро след смъртта на свети Игнатий Богоносец, като бил пребит с камъни в Рим.\"Павел, окованик Иисус Христов, и брат Тимотей, - до възлюбения Филимона...Моля те за моето чедо Онисима, когото родих в оковите си:той някога беше непотребен за тебе, а сега е потребен тебе и мене, и го пращам назад; а ти го приеми като мое сърце.Аз исках да го задържа при мене си, за да ми служи вместо тебе в оковите за благовестието; ала без твое съгласие не исках нищо да извърша, за да бъде твоята добрина не като по принуждение, а доброволна.Защото, може би, той заради това се отлъчи за малко време от тебе, за да го приемеш завинаги, не вече като роб, а по-горе от роб, като брат възлюбен, твърде много за мене, а още повече за тебе - и по плът, и в Господа.И тъй, ако ме имаш за съучастник, приеми го като мене. Ако пък с нещо те е обидил, или ти е длъжен, мини това на моя сметка\" (Флм. 1:10-19).Свети Епафрас, за когото също свети апостол Павел споменава в посланието си до Филимон, като казва: \"Поздравява те Епафрас, моят съпленник за Христа Иисуса\" (Филим. 1:23), бил епископ на град Колоса и на църквите на Лаодикия и Иерапол. Заедно със свети апостол Павел той бил в тъмницата в Рим, откъдето Павел писал на колосяните: \"Поздравява ви вашенецът Епафрас, Иисус Христов раб, който винаги се подвизава за вас в молитвите, за да пребъдете съвършени и изпълнени с всяка воля Божия. Свидетелствувам за него, че той има голяма ревност и грижа за вас и за ония, които са в Лаодикия и Иерапол\" (Кол. 4:12-13).Свети Архип, който е споменат в същото това послание до Филимон, бил след свети Епафрас (когато той бил затворен в тъмница в Рим) епископ в град Колоса; за което свети апостол Павел пише на колосяните: \"Кажете на Архипа: гледай да изпълняваш службата, що си приел в Господа\" (Кол. 4:17). Там свети Архип завършил мъченически живота си.Свети Крисп, за когото се споменава в Деяния апостолски със следните думи: \"А Крисп, началник на синагогата, повярва в Господа с целия си дом\" и за когото свети апостол Павел в посланието си до коринтяните говори, че той е кръстил Крисп, бил епископ на остров Егина, близо до Пелопонес, между Егейското и Йоническото море. Починал в мир.Житие на св. Онуфрий ГабровскиПреподобномъченик Онуфрий се родил в Габрово, Великотърновска епархия, от благочестиви и знатни родители. (Баща му Дечо по-късно приел монашество под името Даниил в същия Хилендарски манастир на Атон, гдето се подвизавал тогава синът му). На детето при Светото кръщение било дадено името Матей. Когато поотраснал, пратили го в българско училище, гдето добре се учел. Когато бил вече на 17 години, веднъж родителите му го наказали за някакво немирство, и той от лекомислено честолюбие заявил в присъствието на турци, че ще приеме мохамеданската вяра. В подобни случаи турците веднага грабвали далия такова обещание и извършвали над него обреда на мохамеданското обрезание. За да не станело това, родителите му го скрили и може би го изпратили в Троянския манастир \"Св. Богородица\", гдето до наши дни се запазило предание, че преподобномъченик Онуфрий тук е започнал монашеския си подвиг и тук приел първото си монашеско подстрижение с името Манасий.Той се повдизавал усърдно, но гласът на съвестта му все по-силно започнал да го изобличава за отричането от християнството, макар и само с думи. Навярно поради това той се е отправил за Св. Гора Атонска, като се надявал, че там под ръководството на по-опитни старци ще положи достатъчно покаяние и ще успокои съвестта си. Известно време Манасий прекарал в Хилендарския манастир, гдето бил ръкоположен за дякон.Но - както говорят светите отци на Църквата - колкото повече расте християнинът в добродетелите, толкова по-дълбоко се смирява и нищожните грехове му изглеждат големи. Така станало и с йеродякон Манасий. Всякога му правели силно впечатление думите на Спасителя Христа: \"Всеки, който ме признае пред човеците, ще призная и Аз него пред моя Отец небесен; а който се отрече от Мене пред човеците, и Аз ще се отрека от него пред Моя Отец небесен\" (Мат. 10:32-33). А от житията на светците особено дълбоко го затрогвал примерът на св.мъченик Варлаам, който държал ръката си без да трепне над разпаления езически жертвеник, докато тя съвсем изгоряла, но не изпуснал тамяна върху жертвеника, за да не се каже, че принесъл тамянна жертва на идолите. А сърцето му се разпалило от ревност, когато преподобните Евтимий, Игнатий и Акакий извършили своя мъченически подвиг. Тогава Манасий тайно напуснал Хилендар и отишъл в Предтеченския скит при тамошния духовник Никифор с молба - да подготви и него за такъв мъченически подвиг.В продължение на четири месеца той се подвизавал усилено под ръководството на този старец. Всеки ден Манасий правел по четири хиляди поклона; молитвата му била непрестанна; покайното му настроение извиквало от очите му потоци сълзи. За тези четири месеца подготовка той изял два килограма и половина сушено грозде, а в най-строгия четиридесетдневен пост ял през два-три дни по 30 грама хляб и пиел вода с мярка. След като по такъв начин старецът Никифор го подготвил за предстоящия мъченически подвиг, той го подстригал във велика схима с името Онуфрий и го отправил на остров Хиос със същия спътник, стареца Григорий, когото изпращал и с другите преподобномъченици. Там щял да се извърши този подвиг.На о. Хиос св. Онуфрий живял една неделя в пост и молитва, докато в петък - деня на Христовите страдания - се явил, облечен в турски дрехи пред съдията, открито похулил Мохамеда и захвърлил на земята зелената чалма от главата си. Увещавали го, хвърлили го в тъмница, мъчили го и в същия ден го осъдили на смърт. На 4 януари 1818 г. на самия морски бряг му отсекли главата и хвърлили в морето тялото му заедно с пролятата кръв, за да не могат християните да вземат за свое благоволение никаква частица-светиня от преподобномъченика. Преди кончината му някои го запитали за името и за родината му. Преподобномъченикът отговорил, че се нарича Матей и е от Велико Търново. По този начин той искал да запази св. Гора Атонска и своя манастир от неприятности от страна на турците. Гърците от Атон скоро подир мъченическата му смърт го канонизирали и съставили житие и служба в негова чест. ", "date": "2020.01.04", "title": "Събор на св. 70 апостоли. Прпмчк Онуфрий Габровски. Преп. Теоктист"}
{"url": "http://www.cross.bg/godina-sreburna-srebroto-1621833.html", "text": "/КРОСС/  В миналото се е вярвало, че високосната година носи лош късмет и че среброто може да предпази от него.Още от Древен Китай се смята, че благородния метал предпазва от лош късмет. По нашите земи през високосна година, в дрехите на новородени, както и на булките се пришива сребърна паричка, а в днешно време - сребърна висулка, или друг накит, за да носи късмет.Според някои вярвания трите години, които предхождат високосната са подвластни на Слънцето и през тях се носи злато. Високосната година е под влиянието на Луната. Старият алхимичен символ за сребро е непълна луна, и заради това през високосните години носим сребърни накити.В Китай и до ден днешен сребрърни съдове, кюлчета и монети се използват като капиталовложение.В Древността хората слагали сребърна пара в млякото, за да се запази по-дълго. В Древен Египет върху рани са слагали тънък пласт сребърно фолио за по-бързо оздравяване.Антибактериалните свойства на среброто са доказани през 1893 година от шведския учен Карл Вилхелм фон Нагели. Това свойство на среброто се нарича олигодинамичен ефект. В днешно време някои здравни експерти препоръчват приемането на малки количества сребърна вода за общо укрепване на организма.Източник: hugasian.bg ", "date": "2020.01.04", "title": "Среброто през високосната година"}
{"url": "http://www.cross.bg/bolgeri-italiya-drygi-1621834.html", "text": "/КРОСС/  В Града на виното - Болгери, малко населено място в Кастането Кардучи, Тоскана,  дължaщо името си на военен лагер, който разположили тук група прабългари, времето сякаш е спряло. Градчето се намира на 120 км от Флоренция, и е дом на Сасикая, Орнелая, Гратамако и други изкискани вина, които са придобили легендарен статут.Предизвикателство е в страна като Италия да намериш не само познато българско име, град дори с родни корени, но и да крачиш по стъпките на древните български предци на полуострова. А те никак не са малко - десетки градчета, местности, реки и дори планина, носят в имената си следите от тези, които са им ги дали преди векове. Булгарогроссо (провинция Комо), Болгери (Ливорно), Болгаре (Бергамо), Боргаро Торинезе (Торино), Болгарелло (Павия), Булгериа (Чезена), река Булгано, планина Монти Булгерия и община Челле ди Булгерия (южна Италия).Пътят до Болгери в Тоскана задължително минава през Пиза (а кулата й е една от задължителните туристически дестинации). А самото малко градче Болгери е на 60 км от Пиза, на брега на Тиренско море. Сред типичния пейзаж с полетя с лозя на Тоскана, на хълм, потънал в зеленина, в Болгери сякаш времето е спряло. Старият средновековен град е запазил оригиналната си структура, а тишината, спокойствието и бавните обороти, с които тече животът на обитателите му, е като в нашите балкански градчета. И заниманията на жителите му не са по-различни - основният поминък са лозарството и винопроизводството, а от местните изби излизат познати в цяла Италия вина. Оказва се, че повечето жители на градчето не знаят откъде идва името му. Единствено в магазинчетата с туристически сувенири с готовност разказват каква е етимологията на Болгери.Хипотезите върху произхода на Болгери и върху неговото население са много - някои го свързват с един хипотетичен граф Болгарио, а други с известен българин, съдебен заседател и защитник на човешките права от Средновековието. Много българи навлизат в Италия като съюзници и помощници на Лангобардите още през 568 г. с Албоино, крал на хората с \"дълги бради\", търсейки хубавата страна за заселване, и осъществяват това с Гримоалдо и други крале и дукове на лангобардите. Факт е, че съществуват и други населени места със същия произход и всички те са в районите на разселване на лангобардите: Булгарогроссо (провинция Комо), Болгаре (Бергамо), Боргаро Торинезе (Торино), Болгарелло (Павия, столицата на Лангобардското кралство).Според историческите данни, през VI в. българи се появяват в Италия, когато те нахлуват на полуострова с лангобардите. За това пише в историята на Лангобардия Паоло Варнефридо, които посочва, че са дошли в 568 г. в съюз и под началството на лангобардския крал Албоин. Специалистите цитират и бележка на папа Григорий Велики, в която е записано, че \"блаженният Пиетро Булгаро, свещенник българин от латински ритуал, умрял в 605 г. като кардинал в Рим, е бил роден в 560 г.\"Освен заселилите се с лангобардите българи, по-късно в Италия идва нова вълна с най-малкия кубратов син Алцек, който се установява в Беневентското херцогство, основно в областта Молизе, североизточно от Неапол. Изследователите признават, че трудно може да се определи кои селища са свързани с българите, пристигнали с Албоин и с дошлите по-късно с Алцек. Те, обаче, оставят името си в десетките географски наименования, но и в италиански фамилии.Италианецът д-р Винченце Д'Амико, който през 1942 г. публикува труда си \"Българите, живеещи в Италия през късното средновековие\" пише в заключението си: \"От една обща сметка можем да преброим над 700 населени места в Италия, малки и големи, с български произход, при среден брой на жителите с около 2000 души за всяко селище. Така получаваме всичко 1 400 000. Но като вземем в предвид разпръснатите по други селища, се приближаваме до числото 3 000 000\"./БГНЕС ", "date": "2020.01.04", "title": "Град Болгери – български следи в сърцето на виното в Тоскана"}
{"url": "http://www.cross.bg/grada-moleben-gyrko-1621839.html", "text": "/КРОСС/  София отбелязва на 4 януари 142 години от Освобождението на града от турско робство.С празнично биене на камбаните на централните софийски храмове, благодарствен молебен и литийно шествие ще бъде отбелязана годишнината от навлизането на руските войски под предводителството на генерал Йосиф Владимирович Гурко в София и освобождението на града от турско робство.София е освободена преди 142 години без насилия, без пожари, както се е планирало, без избиване на населението. Тук бързата реакция на руските войски, които проникват светкавично в града и съпротивата на западните консули, които са отказали да го напуснат, както и волята на жителите на града, водят до неговото освобождение през 1878г.Благодарственият молебен е бил в храм „Света Неделя\", където се е състояла първата заупокойна служба в памет на загиналите и Тържествен молебен за освобождаването на града. На тях е присъствал лично генерал Гурко.На 4 януари 2020 г. благодарственият молебен ще се състои в храм „Света Неделя\" от 10 ч. Именно там преди 142 години се е състояла първата заупокойна служба в памет на загиналите и Тържествен молебен за освобождаването на града. На тях е присъствал лично генерал Гурко. Литийното шествие и поднасянето на цветя и венци пред паметниците на Генерал Гурко и Цар Освободител ще бъде от 10.30 ч., а от 11.15 ч. ще се състои литературно-музикална програма и поднасяне на венци пред паметника на Българския опълченец. ", "date": "2020.01.04", "title": "142 години от Освобождението на София"}
{"url": "http://www.cross.bg/zhitelite-niva-evrostat-1621881.html", "text": "/КРОСС/  Всеки пети жител на Европейския съюз се оплаква от прекалено високи нива на шум в района, в който живее или работи, предаде МИА.Данните за това, че почти една пета от населението на ЕС страда от шума, са на Евростат.Два пъти повече жители се оплакват от шума в града - 24,1%, отколкото жителите в селските райони, където шумът пречи на всеки десети жител, сочат данните на статистическата агенция за 2018 г.Според проучването шумът най-много притеснява хората, които живеят сами - 21,8%, както и двойки, които нямат деца.Най-често от високи нива на шум се оплакват жителите на Малта - 28,2%. След тях в класацията се нареждат германците, холандците, следвани от португалци, румънци, британците, както и жителите на Кипър, Гърция и Люксембург.Жителите на Хърватия, Унгария, Естония, Ирландия и България пък изобщо не обръщат внимание на заобикалящият ги шум, сочи още статистиката на Евростат. ", "date": "2020.01.04", "title": " Шум притеснява всеки пети европеец"}
{"url": "http://www.cross.bg/grada-miliona-amsterdam-1621840.html", "text": "/КРОСС/  Туристите в Амстердам от 2020 г. ще бъдат принудени да плащат допълнителни 3 евро за всяка вечер от престоя си в града, съобщават РИА Новости и БГНЕС.Нов данък бе въведен на 1 януари като допълнение към съществуващата ставка от 7% от цената на жилището. Туристите, които решат да резервират през Airbnb, вече ще бъдат принудени да плащат повече - 10% на нощ.В Амстердам живеят 1,1 милиона души. Всяка година 17 милиона туристи посещават града. Властите наскоро се отказаха от стратегията за привличане на гости в столицата на Холандия и се опитват да се справят със съществуващия огромен поток от посетители.„За да контролираме ситуацията, трябва да действаме. Вместо да насърчаваме този туристически поток, е време да се ангажираме с неговото управление\", се казва в един от официалните документи, приети в края на 2019 г.„За да контролираме ситуацията, трябва да действаме. Вместо да насърчаваме този туристически поток, е време да се ангажираме с неговото управление\", се казва в един от официалните документи, приети в края на 2019 г. ", "date": "2020.01.04", "title": "Нов туристически данък в Амстердам"}
