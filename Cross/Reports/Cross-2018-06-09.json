{"url": "http://www.cross.bg/frantzyzin-pochina-sled-kato-padna-ot-religiozna-sgrada-v-sayditska-arabiya-1576528.html", "text": "/КРОСС/ Инцидентът е станал, когато поклонниците са правили свещена обиколка около Кааба в Мека - основното светилище на исляма. Това се съобщава от изданието Daily Sabah.Според публикацията починалият е 26-годишен французин от арабски произход. При падането той умира на място. Няма пострадали поклонници.Случаят се разследва от местните власти. Една от версиите е религиозно самоубийство. ", "date": "2018.06.09", "title": "Французин почина  след като падна от религиозна сграда в Саудитска Арабия"}
{"url": "http://www.cross.bg/sreshta-pytin-trump-1576526.html", "text": "/КРОСС/Русия и САЩ подготвят среща на върха, която вероятно ще се проведе в австрийската столица Виена това лято, съобщава \"Уол стрийт джърнъл\", цитиран от РИА Новости.Според руския заместник- министър на външните работи Сергей Рябков, предстоящите разговори между Владимир Путин и Доналд Тръмп трябва да \"отворят вратите\" към преодоляването на застоя в двустранните отношения. Москва смята, че в дневния ред на една евентуална среща между двамата президенти трябва на първо място да се дискутират въпросите на стратегическата стабилност във всичките ѝ аспекти, включително контрола над въоръженията.В интервю за телевизия Русия-1 Владимир Путин заяви, че се надява на подобряване на отношенията между двете страни, но същевременно посочи, че сега топката е в полето на Доналд Тръмп:\"Той е сериозен човек, умее да изслушва хората и да реагира на аргументите на своите събеседници. Това ме кара да вярвам, че диалогът може да бъде констатиран\".Путин също изрази надежда Тръмп да изпълни предизборното си обещание и да работи за подобряване на руско-американските отношения. ", "date": "2018.06.09", "title": "Русия и САЩ  подготвят среща на върха във Виена това лято"}
{"url": "http://www.cross.bg/instalatziyata-sofiya-obshtinski-1576521.html", "text": "/КРОСС/Столичният общински съвет реши Столична община чрез Топлофикация за поемане на дългосрочен общински дълг в размер до 67 млн.евро и одобряване на документите, свързани с изпълнението на проекта по изграждане на инсталация за комбинирано производство на енергия чрез оползотворяване на RDF - трета фаза на територията на ТЕЦ - София.На 17 май т. г. когато бе приет доклада на кмета Йорданка Фандъкова бе отхвърлен докладът на общинските съветници от ПГ 5 за отмяна на решението за изграждане на инсталацията.Аргументите на Политическа група 5 бяха липсата на достатъчно и адекватна информация сред обществеността, влиянието на инсталацията за изгаряне на RDF върху здравето на гражданите и околната среда. Също така липсата на становище на Административния съд в София, назначил експертиза, която да прецени до колко е безопасно разстоянието между бъдещата инсталация, предвидена да се построи на територията на ТЕЦ - София и жилищните сгради.Най-сериозният аргумент бе, че няма актуален и подробен анализ на всички възможни алтернативни технологични решения за оползотворяване на RDF. Истината е, че реализирайки този проект, изграждането на завода за изгаряне на отпадъци, ще се увеличи дълга на Топлофикация на 800 млн. Не на последно място е липсата на политически и обществен консенсус. Именно затова ПГ5 инициираме референдум по темата с изграждането на инсталацията, категорични са общинските съветници.\"От тази инсталация ще има токсична пепел, която ще се извозва с камиони. Ако се окаже, че боклукът в София е недостатъчен за инсталацията ще трябва да внасяме боклук. Освен фини прахови частици ще има и токсични газове\", аргументира се инж. Славчев, съпредседател на ПГ5.Според него разумното решение е да се спре изграждането на инсталацията и ако трябва проектът да се забави с година, но да се избере най-ефективната, най-екологичната и финансово изгодна технология. \"Има алтернативи и решения, за които дори няма да се налага СО да взима кредит. Ние от ПГ5 искаме да защитим обществения интерес на столичани\", отсече зам.-председателят на комисията по инженерна инфраструктура и енергийно планиране.ПГ5 заедно с други общински съветници ще внесат, следващата седмица, доклад за провеждане на референдум. Проведени са вече разговори. В началото на следващата седмица ще продължат разговорите и консултации с други политически групи и общински съветници от СОС.Вече е сигурно, че необходимите 13 подписа на общински съветници, с които да поискат провеждането на референдум за начина на управление и оползотворяване на отпадъците на София ще бъдат събрани.Скъпи съграждани, това не са окончателните въпроси за референдума, но вашите отговори ще ни дадат насока за конкретните въпроси, както и насоката за работата ни в СОС. 1. Одобрявате ли Топлофикация София ЕАД да изтегли заем от 67 млн. евро за строежа на инсталацията за изгаряне не на RDF?ДаНе2. Одобрявате ли инсталацията да се построи на територията на ТЕЦ - София (до централна гара)?ДаНе3. Одобрявате ли идеята инсталацията да се построи на площадката на с. Яна (където се намира и завода за преработване на отпадъци)?ДаНе4. Одобрявате ли подобно решение да бъде взето от СОС без квалифицирано мнозинство (квалифицирано мнозинство представляват 2/3 или 45 от гласувалите \"ЗА\" общински съветници)?ДаНе5. Одобрявате ли да бъдат разгледани други алтернативи на технологични решения за изграждане на инсталация за оползотворяване на RDF?За анкетата може да гласувате ТУК!https://docs.google.com/forms/d/12kQlxyNnWx8O5_iD97B_rrADtOvPD24A0cNVkjAZrGw/viewform?ts=5b18e836&edit_requested=true ", "date": "2018.06.09", "title": "ПГ5 пуска анкета с въпроси за провеждане на референдум в София"}
{"url": "http://www.cross.bg/moskovski-ivaiilo-ramkite-1576520.html", "text": "/КРОСС/С благодарност и поздравления към министъра на транспорта, информационните технологии и съобщенията Ивайло Московски за изключително важната свършена работа в областта на телекомуникациите, се обърна днес комисарят по Цифрова икономика и общество Мария Габриел по време на съвместна пресконференция. Повод за нейните думи е постигането на предварително политическо споразумение по Кодекса за електронните съобщения на Съюза.Темата бе обсъдена в рамките на следобедното заседание на Съвета на Европейския съюз по транспорт, телекомуникации и енергетика във формат „Телекомуникации\". То се провежда в Люксембург и се председателства от министъра на транспорта, информационните технологии и съобщенията Ивайло Московски.  Компромисът в трудните преговори бе постигнат именно в рамките на Първото българско председателство на Съвета на ЕС и се оценява като голям успех за България.Днес отбелязахме значителен напредък в придвижването напред на Цифровия дневен ред на Европа, заяви по време на пресконференцията министър Ивайло Московски. Той подчерта, че се създава ясна правна среда, която да позволи на бизнеса и потребителите да се включват пълноценно в Цифровия единен пазар и да използват ефективно възможностите на онлайн пространството независимо от това, къде се намират в рамките на ЕС. По думите на министъра, с постигнатото политическо споразумение ще се намалят цените на международните повиквания и се стимулират инвестициите във  високоскоростни мрежи.Поддържането на високи стандарти в областта на киберсигурността в ЕС беше един от важните приоритети в работата на Българското председателство, обобщи след приключване на дебатите по тази тема днес, министър Ивайло Московски. Той добави още, че се работи интензивно върху намирането на решения, които гарантират защитата на правото на личен живот на гражданите, на личните данни и на поверителността на съобщенията по такъв начин, че да се позволи развитието на цифровите иновации.„Също толкова важна за укрепването на доверието в онлайн комуникациите е и инициативата на Комисията за Директива за повторната употреба на данни от обществения сектор\", каза Ивайло Московски.  По думите му, днешният дебат може да помогне на европейските дружества, стартиращи предприятия и разработчици в области с висока добавена стойност, като например изкуствения интелект, да получават данните, които са им необходими за извършваната от тях работа и научноизследователска дейност.В рамките на заседанието на Съвета на Европейския съюз по транспорт, телекомуникации и енергетика във формат „Телекомуникации\" се проведе политически дебат за повторното използване на информация от обществения сектор. ", "date": "2018.06.09", "title": "Успех в преговорите за телеком законодателството на ЕС по време на Българското председателството"}
{"url": "http://www.cross.bg/obedinenie-horata-zaedno-1576516.html", "text": "/КРОСС/Ляво политическо обединение с името \"Заедно\" беше учредено в София. Наесен то ще организира подписка за референдум за отмяна на държавната субсидия за партиите.Лидерът на Българска социалдемокрация \"Евролевица\" Александър Томов заедно с близо 600 делегати поставиха началото на новия политически проект.Обявено като гражданско движение, обединението подкрепи програма за ускорено развитие, за достойни доходи и за край на мутризацията в държавното управление. На форума бяха поканени представители на бизнеса, на граждански и държавни организации, политически партии в левия спектър.На събитието присъства бившият премиер на Румъния Виктор Понта и членовете на Националния партиен съвет на БСП Михаил Миков и Георги Божинов. Миков и Божинов уточниха, че са само гости на събитието и отрекоха да участват в проекта:\"Нека да чуем, да видим. Отзовахме се на поканата. Нямаме намерение да напускаме БСП. Това не може да е алтернатива\".Част от залегналите в програмата идеи на политическото обединение, наречено \"Заедно\", са свързани с ускоряване на икономическия растеж чрез увеличаването на преките чужди инвестиции, с развитието на дигиталните технологии. Александър Томов подчерта в словото си:\"Искаме да стигнем до хората, защото хората не вярват, хората се умориха от бедност, от едни и същи обещания, от които нищо не става\".Амбицията на новия проект е максимално обединение в ляво и единно явяване на местните избори догодина ", "date": "2018.06.09", "title": "Нова лява формация под името \"Заедно\" бе учредена в София"}
{"url": "http://www.cross.bg/paradut-sofiya-subraha-1576519.html", "text": "/КРОСС/Противници на джендър идеологията и извратеността - \"София прайд\",  се събраха тази вечер пред ДНК.Те организират шествие в центъра на София, с което искат да покажат своето несъгласие с рекламирането и провеждането на извратени мероприятия каквото е гей парадът в столицата:Благовест Асенов, участник в шествието, коментира:\"Ние искаме да покажем, че една патология не може да властва над нормалността. Наистина обществата деградират, патологията става норма, нормата става патология, но нека да се чува и гласът на нормалните хора. Ние виждаме, че гей парадът е широко спонсориран. Ние виждаме, че гей парадът се бори само за привилегии, а не за права, защото нищо не им е отказано\"Межувременно полицията задържа двама души от протестиращите по подозрение, че  провокират травеститите от гей- парада. Задържаните граждани са отведени в първо районнно управление на МВР.", "date": "2018.06.09", "title": "Противници на гей-парадът в София  се събраха пред ДНК на протест"}
{"url": "http://www.cross.bg/biznes-prokyratyrata-prestupnitzite-1576515.html", "text": "/КРОСС/Вероятно всеки разумен човек е озадачен от пандемията на ало измами у нас и сигурно са твърде малко хората, които мислят, че става дума за дърти глупаци, които си дават парите ей тъй, само поради глупостта си, или защото са със сенилна деменция, на разни хитреци-цигани, които ги лъжат за счупени крака на роднини, болни деца и шантави операции на полицията за залавяне на такива като тях.Нали и последният случай с изтеглените и дадени на престъпници 500 000 лева от сравнително не толкова стара софиянка на 65 години, която не е луда, и е със здрав разум, която перфектно се оправя с банкови операции, някакси изглежда твърде странен, все пак, и някак нещата там не се връзват, както би искала родната полиция, която ни пази.И очевидно не е лесно да приемем версията на прокуратурата и на МВР, че тази жена била \"подлъгана\" от \"измамници\" (както двете институции упорито и неправилно наричат действието и действащите лица, а те не са такива, а са други), да помогнела за фиктивна уж полицейска засада.Истината е съвсем друга, скъпи парлевуфрансета: отдавна минаха времената на майтапските телефонни баламосвания от типа \"Мамо, дай едни пари на тоз човек, че си счупих крака!\" Сега схемата е мнооого по-жестока: ало престъпниците изнудват със брутални заплахи за осакатявания и убийства както на самия респондент на телефона, така и на негови близки и роднини.И тъй като той знае, че няма кой да го защити, щото органите са заети да ловят избягали затворници и да пазят гей парадите и да охраняват Шиши, агент Сава и Баце, да не ги открадне някой сърбин, а прокуратурата и съдът са пределно корумпирани и заспали, то този респондент, в случая 65-годишната дама, заплашена, че, примерно, ако не даде всичките си пари, ще я осакатят и ще убият дъщеря ѝ, няма изход. И тя, дамата (не старицата, драги ми прокурори, полицаи, медии, и ти, Мадам В.), отива в банката, тегли парите и ги дава на престъпниците (не на \"ало измамниците\", Цаци!)Всеки разбира, че тази престъпна схема със заплахи за убийства не се харесва на органите поради сериозността си и поради антипиар ефекта, на тях им е далеч по-комфортно да приказват за едни весели цигани, които се майтапят със стари хора по телефона и хващат някой лев, подхвърлен от балкона. Чиста работа.Обаче тук става дума за процъфтяващ опасен за обществото престъпен бизнес и за средно повече от 1 милион лева престъпна печалба (без ДДС, Горанов) на месец. На месец!Този ужасен бизнес процъфтява не без протекцията, според мен, дано да греша, на тези \"силови\" органи и институции, които вместо да подгонят и хванат престъпниците, както гонят и хващат брадясали и умрели избягали затворници, и братя Галеви в Африка, закачливо го наричат \"ало измама\", и лепят тъпи листовки по вратите, а секретарчето на МВР-то и хубавата кака от прокуратурата се скъсват да се хвалят и да приказват врели-некипели по телевизиите. Значи, ало измамата всъщност е тероризъм и ало измамниците са терористи! Ясно?Затлъстелите депутати пък трябва да помислят за много по-строг закон срещу този бизнес, изпреварващ по ефективност наркобизнеса, контрабандата, проституцията, че даже и лекарския бизнес в частните болници.Накрая да попитам ядосано: колко \"ало измамници\" има в затвора ве, кьопоолар?Все тъй ли ще дремете? Събудете се ве!акад. Петър Иванов ", "date": "2018.06.09", "title": "акад. Петър Иванов: МВР крие истината за ало измамите"}
{"url": "http://www.cross.bg/komisiya-suvet-nikolaii-1576518.html", "text": "/КРОСС/В декларацията от Лекарския съюз настояват, Министерството на здравеопазването  и Надзорният съвет на НЗОК да се прекратят неправомерните анекси към договорите  с болниците, които ще доведат до намаляване на легла и ограничаване на достъпа на пациенти.Реакцията на лекарите е следствие от приемането на  нормативен акт, при влязъл в сила Национален рамков договор за медицински дейности за 2018 г.Медицинските работници са категорични, че въвеждането на нови рестрикции и свръхрегулации, ще доведат до нарушение на достъпа на пациентите до мдицинска помощ и ще затрудни работата на лечебните заведения. Межувременно днес Българският лекарски съюз избра новото си ръководство.То вече ще се представлява от д-р Иван Маджаров (оториноларингологът) - председател на УС на БЛС, зам.-председатели на УС на БЛС проф. д-р Николай Габровски (неврохирург)  и д-р Николай Брънзалов (специалист по обща медицина). Ръководството на Акредитационния съвет пое неврохирургът проф. д-р Борислав Китов от РЛК Пловдив.За главен секретар на Съюза бе преизбран д-р Стоян Борисов (специалист АГ), за който това ще бъде втори поред мандат. Начело на Контролната комисия за втори път застана доц. д-р Стоян Сопотенски (коремен и гръден хирург). Централната комисия по професионална етика оглави  анестезиологът  от РЛК Сливен, д-р Юлия Бянкова.", "date": "2018.06.09", "title": "Лекарите излязоха с декларация срещу новите рестрикции на Здравното министерство"}
{"url": "http://www.cross.bg/pytin-trump-sreshta-1576527.html", "text": "/КРОСС/Руският президент Владимир Путин отправи ново лично обръщение към американския си колега Доналд Тръмп за провеждането на среща между двамата лидери и подобряването на отношенията между Русия и САЩ, съобщава Washington Post.Путин заяви преди държавната телевизия, че е време Тръмп да изпълни предизборното си обещание за насърчаване на по-приятелски отношения между двете страни.„Много неща заслужават критики\" в действията на Тръмп, каза Путин. „Но има едно обстоятелство, което съм споменавал и преди: Тръмп спазва обещанията, които направи по време на кампанията си\".Той продължи: „Едно от тези обещания бе да подобри отношенията между Русия и САЩ. Надявам се, че това ще се случи. Във всеки случай ние сме готови на това. Вярвам, че топката е в полето на САЩ\".Междувременно руски представители ясно показват, че са готови на среща между двамата президенти, която според тях Тръмп първоначално е предложил в телефонен разговор с Путин през март. Според руски представители и репортажи на националната телевизия основното препятствие пред подобна среща е Конгресът и статуквото по външната политика във Вашингтон, които се противопоставят на възможността отношенията с Русия да се подобрят.„Опитът, който имам с президента на САЩ, ми казва, че макар действията му често да са критикувани, особено в последно време, включително на международния подиум и в икономическата сфера, той е разсъдлив човек и може да слуша и да реагира на аргументите на другия човек\", каза Путин. „А това ми подсказва, че диалогът може да бъде конструктивен\".Още в началото показахме, че подобни лични срещи са не само възможност, но и са много полезни. Единственият въпрос е дали местната политическа ситуация в САЩ ще позволи това да се случи\". ", "date": "2018.06.09", "title": "Путин: Топката за по-добри отношения е в полето на САЩ "}
{"url": "http://www.cross.bg/minyorite-velichkova-problema-1576510.html", "text": "/КРОСС/Близо 400 души в Боб дол ще бъдат съкратени до кроя на 2018-та година, когато се очаква окончателно да спре дейността на последния подземен рудник. Поради факта, че в региона това е основния поминък, има опасност голяма част от миньорите и техните семейства да останат без доходи.В писмо до медиите ръководството на мините обяснява, че започналите вече, както и предстоящите съкращения, се дължат на нерентабилност.От общинската администрация търсят решение на проблема, като кмета  Елза Величкова обясни пред „Нова телевизия\", че прави всичко възможно да открие решение на проблема с  увеличаващата се безработица. Пробив тази вече има. В петък Величкова се е срещнала с инвеститори от София, които са предложили работа на миньорите, като поясни, че  става въпрос за около 300-400 мъже, на които ще бъде подсигурен и безплатен транспорт до столицата.", "date": "2018.06.09", "title": "Рудник Бобов Дол пред закриване"}
{"url": "http://www.cross.bg/politzai-tzenite-shezlong-1576508.html", "text": "/КРОСС/ Плажовете във Варна са готови да посрещнат туристите. Всички се вълнуват от това колко ще плащат за шезлонг и чадър, съобщава Нова тв.На централния плащ във Варна цените ще останат непроменени. Цената на чадъра е 5 лева, също толкова ще плащаме и за шезлонг. Очакванията са за много туристи и добър сезон. Има достатъчно спасители, въпреки че всяка година намирането на кадри е все по-трудно.На \"Златни пясъци\" шезлонгът и чадърът са по 10 лв.В Созопол цените на чадър са 6 лева, на шезлонг - пак толкова.На плажа в Слънчев бряг - Централен плаж - по 10 лв. Цените на нощувките се запазват на нивото на миналата година. Ако някъде има завишения, те ще са в рамките от 2% до 5%.В началото на сезона цените в курорта „Златни пясъци\" варират между 50 и 100 лева на нощувка на човек на базата „ол инклузив\".От 15 юни тези цени ще се повишат с 20-30%, а в най-силния сезон ще станат почти двойни. Лятна жега, отпускарско настроение и приятна разсеяност - идеално време за крадците с бързи сръчни ръце, обучени за секунди да пребъркват чанти и джобове.Десетки местни и туристи всяко лято се оказват ужилени от джебчиите. Любими места на джебчиите са оживените - пазари, молове и спирките на градския транспорт, особено тези, които са в центъра на града.Затова по спирките и в автобусите и това лято ще има цивилни полицаи. Още двама командировани полицаи ще бъдат зачислени към тях, но за справяне с ловките крадци се разчита и на бдителността на хората. Повечето обаче избягват коментари по темата.За да помагат срещу престъпността по морето, повече от 120 полицаи от страната са командировани във Варненска област в трите летни месеца. На север по морето през юли и август ще има двама полицаи - румънци, поканени са и служители на реда от Германия. ", "date": "2018.06.09", "title": "Вижте как вървят цените по морето за чадър, шезлонг и \"ол инклузив\""}
{"url": "http://www.cross.bg/mlrd-durzhavata-zagybila-1576511.html", "text": "/КРОСС/От около 10 големи приватизационни сделки, осъществени последните 20 години, държавата е загубила над 15 млрд. лв. Тези данни представи в в телевизионно интервю Александър Томов.Той уточни, че  данните са следствие от сериозен макроикономически анализ.За пример Томов даде  приватизацията на БТК, като посочи, че в оценката на активите е „замесена политическа корупция, замесени са задкулисни играчи„.„Тук става дума за колосален грабеж. Сумите, на които са разпродадени активи, след това са много по-големи от стойността, на която са купени. Доказателствата са безспорни. Там са загубени за държавата около 1,5 до 1,7 млрд. лв.\", посочи той и призова: „Не разпродавайте българската държава. Ставаме по-бедни\" ", "date": "2018.06.09", "title": "Над 15 млрд. лв. е загубила държавата ни от приватизация"}
{"url": "http://www.cross.bg/lideri-borisov-doncheva-1576505.html", "text": " /КРОСС/ Разбирането на премиера е всеки да се знае мястото. Парламентарната република за хора като него е непознато понятие. Това коментира за предаването „ЕвроДикоф\" на телевизия Евроком Татяна Дончева, председател на „Движение 21\" по повод отсъствието на Бойко Борисов близо една година от пленарна зала.„Това е милиционерска държава, в която им ясна йерархия. И начело на пирамидата е кралят-слънце. Това е манталитет, който се налагаше много години. Започна от 2005 година от Столичната община и сега той от висотата на третия си мандат може да каже, че е друго измерение, може да каже „аз съм човек, който си говори на ти с европейските лидери, поради което „Вие кои сте?\", коментира Дончева.По думите й българският народ сам си е виновен за положението в момента, защото масата е почувствала близък Бойко Борисов и си го е избрала за ръководител. „Не е виновна Корнелия Нинова за това, че българският народ даде държавата на мафията. До някъде може да бъдат обвинени старите лидери на БСП, че са проявили недалновидност и късогледство, само до там\", подчерта Татяна Дончева.„Народът лека полека се приземи към 80-те години на миналия век благодарение на едни трайни установки в себе си - много добре да знаеш кой е шефът и кога какво трябва да нареди. Хората казват „Кой, ако не Бойко Борисов?\", подчерта Дончева и допълни: „Ами добре, живейте си така, щом ви харесва!\".Мястото на българския премиер сред световните лидери тя коментира така: „Европейските лидери, Путин, и Тръмп имат свойството да живеят от висотата на положението на императорите, на хора които определят посоките на движение на света. Трябва да ги респектираш, за да се държат към теб уважително. Към малките държави те подхождат изключително пренебрежително и ако намерят някой шут, който да го сгъват както си искат, да го третират по безобразно унизителен начин, те го правят така, между другото. А Бойко Борисов по отношение на всички световни лидери, с изключение на Ангела Меркел, си позволява да хитрува на дребно, да дава обещания, които няма намерение да изпълни. Борисов има сервилно отношение към световните лидери, което ги поставя в недоумение\". ", "date": "2018.06.09", "title": "Татяна Дончева: Народът сам даде държавата на мафията"}
{"url": "http://www.cross.bg/stiv-shoyto-godini-1576506.html", "text": "/КРОСС/ Световноизвестен английски радиоводещ води предаванията си в интернет радиа на три континента от Смолян. 61-годишният Стив Шоу излъчва двучасово \"One Man Show\" всеки понеделник пред 3.8 млн. души публика за хитово радио на Ню Йорк. Във вторник и сряда той прави шоуто си в лондонско радио, в петък - в радио на Атина, а в събота го слушат в Австралия, пишe marica.bgАнгличанинът от години живее в ритъма на Soulful House музиката денонощно. Прави шоуто си онлайн, миксирайки най-доброто от този музикален стил. Стив и неговото онлайн радио \"My house radio\" са във фокуса на всички световни звезди в този стил. А англичанинът редовно слага трикольора на България на страницата на предаването си.Стив е от Манчестър. Дошъл в България преди две години и бил очарован от природата. Решил да остане и сега живее в смолянския квартал Езерово, край прочутите Смолянски езера. Англичанинът бил пленен от разказите за Родопите на Ивана Шкодрова, дългогодишен фен на шоуто му.\"Запознахме се  преди пет години, след като му писах колко съм възхитена от предаването му и отдадеността му на музиката. Стив прави шоуто си в едни от най-добрите интернет радиа в света с най-много слушатели\", разказва смолянчанката. Англичанинът си купил триетажна къща до езерата над Смолян, известни с отрицателната йонизация на въздуха, лекуваща редица заболявания. Решил  да дойде в непознатата България, след като се пенсионирал. Преди това работил като директор за Източна Европа в IT компания. Съседи в квартала са му и други чужденци, избягали от бетонни джунгли.\"Идвал съм в България веднъж преди тридесетина години, по комунистическо време. Сега интереса ми предизвика Ивана. Тя ми разказваше за Родопите, подробно ме запознаваше с културата ви. Запознахме се с нея на живо на музикално събитие в Манчестър. След това тя ми показваше снимки от приказните Родопи, докато поддържахме контакт в мрежата. Заплених се от гледките и дойдох в Смолян. Щом видях местните красоти, реших да инвестирам в къща и да се пренеса да живея тук, за което тя и съпругът  Георги ми помогнаха много. Не искам никога вече да ходя другаде. Тук е сърцето ми. Обичам си живота в Смолян. Това е най-доброто, което съм правил  - да дойда да живея на това място\", казва с ръка на сърце Стив.На профилната му снимка от години стои първото селфи, което си направили с Ивана, когато дошъл в Родопите. В Езерово чужденецът  е направил уникална къща, в нея има и собствено студио, от което излъчва шоуто си. Когато не е в ефир, Стив обикаля планината, похапва чеверме и родопски специалитети, слуша народни песни. Харесва архитектурата на старите къщи, снима баирите и поляните през всички сезони. ", "date": "2018.06.09", "title": "Англичанин излъчва шоу за Австралия от Смолянските езера"}
{"url": "http://www.cross.bg/izbori-predsrochni-ninova-1576509.html", "text": "/КРОСС/Искаме оставката на този парламент и предсрочни избори, но не като тези в Галиче, които бяха подменени. Това каза лидерът на БСП Корнелия Нинова в предаването „Седмицата\" по Дарик радио.„При вариант за оставка можем да изключим всякакви варианти за голяма коалиция между БСП и ГЕРБ. Защото виждам, че напоследък пак започват такива спекулации, защото сме били имали обща позиция по проекта АЕЦ „Белене\" например. Не ние имаме обща позиция с ГЕРБ за „Белене\", а просто те седем пъти си смениха мнението и накрая приеха нашето, което от години е едно и също\", каза още Нинова и посочи, че не се мисли и за никаква друга коалиция, в която в рамките на този парламент да участва БСП.„Ако има оставка на кабинета, трябва да има предсрочни избори. Не знам кога, но предсрочни избори трябва да има. Стига да не са като изборите в Галиче, защото това не са спечелени, а подменени избори\", коментира Нинова. ", "date": "2018.06.09", "title": "БСП искат оставка на парламента и предсрочни избори"}
{"url": "http://www.cross.bg/ninova-zayavi-podcherta-1576512.html", "text": "/КРОСС/Други европейски лидери пазят интересите на народите си, нашите пазят неутралитет„АЕЦ \"Белене\" трябва да се направи. Не става въпрос за строеж на каквото и да е, а на атомна централа, част от националната сигурност на страната. Не може държавата постоянно да се изтегля от най-важните си сектори на сигурност и да иска да успее\". Това заяви лидерът на БСП Корнелия Нинова в ефира на Дарик радио. Тя подчерта, че всички инвеститори, които са заявили интерес, искат държавни гаранции, защото толкова години правителствата си сменят позициите по този проект, което води до несигурност у инвеститора.По въпроса за модернизацията на армията Нинова заяви, че левицата е подкрепила проектите, които е внесъл министър Каракачанов, защото са изпълнили двете условия на БСП - да не се достига 2% от БВП и да се ангажира българската промишленост. „Не казваме нито от коя страна, нито кой тип самолет трябва да се купят. Нека кажат хората, които разбират, да предложат варианти, финансова обосновка, да минат през МС, да влезе в парламента и тогава вече да направим избор\", каза още тя.По повод кандидатстването ни за чакалнята за Еврозоната Нинова подчерта, че отвън мнението е, че не сме готови. \"Корупцията в България е най-висока. Тази корупция вече е и трансгранична и засяга европейски средства на европейски данъкоплатци\", подчерта тя. По думите й трябва да се търсят съюзи и да се втвърдява тонът в защита на нашите интереси. „Споделям такова мнение и за това бях на среща с лидери на партии от Вишеградската четворка. Трябва да продължим да настояваме за влизане в Шенген. Както и за единни стандарти при храните\", категорична е Нинова.По пакета \"Мобилност\" Нинова заяви: \"Трябва да спасим българския транспортен бранш. Пакетът „Макрон\" унищожава българския транспортен бранш и около 12 000 транспортни фирми. Затова застанахме в подкрепа на всички мерки този пакет да не бъде приет. По-конкурентоспособни сме в този бранш, затова искат да ни елиминират от европейския пазар\", коментира лидерът на БСП.Нинова обясни, че проектобюджетът на ЕС за следващия програмен период предвижда с 5% да се намалят парите за кохезия. По думите й обаче така ще се задълбочат различията. „Кохезионната политика в Европа не трябва да се намалява, а трябва поне да се запази същата\", заяви тя и поясни, че при определяне на парите за бъдещ период се вкарват нови критерии - демографска катастрофа и бедност. Тя подчерта, че въпреки, че сме най-бързо изчезващата нация и най-бедната в Европа, Италия, Испания и Гърция, които са с по-добри показатели, ще получат повече финансиране. \"Къде е справедливостта и солидарността? Така ние ще изостанем още повече\", заяви тя. Председателят на левицата подчерта, че в селскостопанската политика намаляват средствата с 5%, а нашите земеделци взимат най-малко субсидии и продукцията ни е най-неконкурентоспособна, а на Литва, Латвия и Естония се увеличават с 13%. Нинова посочи, че страните от Вишеградската четворка, заедно с Хърватска, Румъния и Словения, са подписали документ, че не искат да се намалява кохезията и земеделските  субсидии и са поканили и България. „Правителството е отказало, защото сме председатели на Съвета на ЕС и трябва да сме неутрални. От какво си неутрален, от националния интерес на България ли? Кой председател е бил неутрален и не си е защитил националния интерес?\", попита тя.  Като друга важна тема, по която не сме защитили националния си интерес, лидерът на БСП посочи и въпроса за миграцията, където  други лидери са заявили ясно позиции, а у нас  министър Радев казва: „Разглеждаме предложението на ЕК\".По повод Истанбулската конвенция, решението на Европейския съд от онзи ден, гей браковете и осиновяванията от еднополови двойки, парада в София, Нинова заяви, че те са  част от процес, с който на българското общество се натрапва нещо неприемливо. „Българското общество е традиционно, християнско и държи на семейните ценности и този натиск ще има обратен ефект. Уважаваме всички, които са различни, нека бъдат такива, но нека не натрапват това\", призова тя. По думите и никой друг лидер не е излязъл да заяви своето конкретно мнение от страх да не разсърди някого, но трябва да се запази българското семейство и българските деца.Корнелия Нинова подчерта, че БСП е внесла 31 законопроекта от началото на годината като алтернатива на управлението на ГЕРБ -  битката за качеството на храните, в образование, здравеопазването, икономиката. По повод на парламентарния контрол тя обясни, че председателят на НС злоупотребява с правата си и връща всички въпроси, отправени към премиера Борисов, с аргумента, че не са от неговата компетентност. „Оказва се, че българският премиер не е компетентен за нищо. Защо стои начело на държавата тогава?\", попита тя и коментира, че това е повод той да не идва в парламента и да не отговаря на въпрос, защото знае, че има много проблеми. По думите й той се крие от парламента. „Това отдавна не се е случвало - премиер да дойде в НС, да говори 2 минути абсолютни небивалици и да се измъкне през страничния вход, за да не отговаря на журналистически въпроси\", подчерта тя.„Искаме оставката на този кабинет и предсрочни избори. Голяма коалиция между БСП и ГЕРБ не може да има. Ако има оставка на правителството, отиваме на избори. Там ще се види какво иска народът, стига да не са като тези в Галиче\", заключи Корнелия Нинова. 9.06.2018 г.София ", "date": "2018.06.09", "title": "Корнелия Нинова: Ние държим на семейните ценности и децата си. "}
{"url": "http://www.cross.bg/semeiistvoto-dzhendur-sofiya-1576513.html", "text": "/КРОСС/„Полът е биологична даденост, а не избор\", „Не на джендър пропагандата в училищата\". „Добрите политици слушат народа си!\", „Всяко дете се нуждае от майка и баща\". Такива послания отправи с плакатите „Поход за Семейството\" в София.Организаторите приканиха в него да се включват хора, подкрепящи традиционния брак и християнските семейни ценности. „Поход за семейството, защото ние искаме да възстановим традицията за подкрепа на семейството, да възстановим вярата на хората в това, че бракът е едно добро нещо за децата и за семейството като цялото\", каза Ивайло Тинчев, който е сред организаторите на похода.Той обясни, че такъв вид събитие е правено в Бургас вече от 2013 г. „И ние решихме да продължим по същият начин. От самото началото е направено като контрапункт на гейпарадите, които се организират. Решихме да не променяме това и да продължим по същия начин\", посочи той.В 5 големи областни града в страната се провежда  поход среу извратеността и античовешката джендър идеология - София, Пловдив, Варна, Бургас и Русе. В столицата се събират пред парламента, след това ще тръгнат по улиците към пл. „Независимост\", с крайна точка НДК.  ", "date": "2018.06.09", "title": "Поход в защита на българското семейство и срещу джендър идеологията"}
{"url": "http://www.cross.bg/politziyata-bulgarski-ostrov-1576514.html", "text": "/КРОСС/Присъда от 12 години затвор издаде съдът на остров Родос срещу 26-годишен български гражданин за телефонни измами.Жертвата на измамата поискала помощ от  полицията за арестуване на българина.Разследването по случая доказа, че осъденият  български гражданин е извършил няколко престъпления към възрастни хора. Сценарият на престъплението е познатата схема - по телефона се съобщава на възрастен роднина, че негов близък е предизвикал катастрофа с жертви. Иска се голяма сума, за да се промени констатацията на полицията и роднината да бъде оневинен.Разкритията по конкретния случай на остров Родос идват от възрастна жена, която се усъмнила в достоверността на разказаната й по телефона история и незабавно сигнализирала в полицията. На мястото на предаването на сумата от 5 000 евро идва българинът, който е задържан на място. Съвместно с него в престъпната схема са участвали и две жени, които все още не са арестувани.Престъплението, съгласно действащото законодателство в страната, се счита за участие и организиране на престъпна група, както и поставяне на риск живота и здравето на жертвите на телефонните измамници. ", "date": "2018.06.09", "title": "Гърците вкараха в затвора 26 годишен българин  заради телефонни измами"}
{"url": "http://www.cross.bg/nikolova-denitza-regionite-1576496.html", "text": "/КРОСС/Заместник-регионалният министър посвети наградата на екипа в МРРБ за работата по програмите с европейско финансиранеЗаместник-министърът на регионалното развитие и благоустройството и ръководител на Управляващия орган на ОПРР Деница Николова бе отличена с приза „Заместник-министър на годината 2018\" от Асоциацията на българските градове и региони по време на 13-тата Годишна национална среща, която се провежда в Разлог. Тазгодишното издание на форума е под мотото „Бъдещето на кохезионната политика на ЕС. Дигитализация на общините и регионите\". Отличия бяха връчени и на общини и областни управители за приноса им в развитието на различни сектори от обществено-политическия живот.Деница Николова е номинирана от членовете на асоциацията заради приноса за успешната реализация на стотици проекти, финансирани по програмите за регионално развитие (ОПРР) и трансгранично сътрудничество в общините, както и за помощта й към местните власти по отношение на финансирането и изпълнението на инвестициите.„Приемам наградата като огромно признание за моята работа и на екипа в Министерството на регионалното развитие и благоустройството. Тя означава и допълнителна отговорност, защото трябва с още по-голямо темпо да продължаваме да показваме, че заедно можем да постигаме повече и че единни продължаваме да променяме България\", коментира зам.-министър Николова.Тя посочи, че страната ни ще продължи да се променя не само с обновяването на инфраструктурата, но и по отношение на регионалната политика към местните и регионални власти. „Една от основните цели на европейските фондове в програмния период след 2020 г. е \"Европа по-близо до гражданите\". Това означава да променим начина на мислене и подхода към всички жители.В новия програмен период ще търсим общи решения, за да променяме регионите по нов начин и с инвестиции, гарантиращи по-висока добавена стойност\", каза още заместник-регионалният министър. Според нея политиката към регионите след 2020 г. ще е по-тясно ориентирана спрямо нуждите и спецификите им и сега е моментът, в който можем да защитим по-добре интересите си за ресурси и инвестиции чрез прилагане на нов подход. ", "date": "2018.06.09", "title": "Деница Николова бе удостоена с приза „Заместник-министър на годината 2018“ "}
{"url": "http://www.cross.bg/pytin-sreshta-trump-1576498.html", "text": "/КРОСС/Президентът на Русия Владимир Путин заяви, че се надява следващата среща с американския си колега Доналд Тръмп да бъде конструктивна, информират руски медии.\"Той е сериозен човек, който знае как да изслушва хората и да отговаря на аргументите им. Това ме кара да вярвам, че диалогът може да се докаже като конструктивен\", каза той в интервю за телевизия, което ще бъде излъчено днес.В същото време руският заместник-министър на външните работи Сергей Рябков съобщи пред ТАСС, че външното министерство подготвя среща Путин-Тръмп, въпреки че все още не е ясно кога и къде ще се проведе.Междувременно говорителят на Кремъл Дмитрий Песков съобщи, че Путин и Тръмп в последния си телефонен разговор са обсъждали възможността Виена да е един от градовете, в които да се състои двустранната им среща.Путин е на посещение в Китай. Днес той ще участва на срещата на Шанхайската организация за сигурност.  ", "date": "2018.06.09", "title": "Путин очаква  срещата с Тръмп да бъде конструктивна"}
{"url": "http://www.cross.bg/arlekin-detzata-bezplatno-1576499.html", "text": "/КРОСС/\"БДЖ\" холдинг за поредна година осигурява безплатно пътуване на децата участници във Фестивала за детско медийно изкуство \"Арлекин\" до Варна. В бързия влак от Централната жп гара в столицата са осигурени 30 места за децата.Железопътният превозвач се ангажира и да върне децата до София на 13 юни, съобщават от пресцентъра на БДЖ.Международният фестивал \"Арлекин\" e под мотото \"Светът в моите очи\" и има за цел да стимулира детската фантазия в създаването на творби в областта на филмовото изкуство, телевизионнитe и радиопредавания, както и за интернет издания.", "date": "2018.06.09", "title": "БДЖ осигурява безплатно пътуване на участници във Фестивала \"Арлекин\" до Варна"}
{"url": "http://www.cross.bg/silvestur-predavaneto-mariya-1576497.html", "text": "/КРОСС/оциалният проект на bTV „Бригада Нов дом\" получи обществено признание и бе отличен с наградата „Телевизионен проект със социална насоченост\" на годишните награди на b2b Media. Призът беше връчен на водещите на предаването по време на церемония в петък вечер, 8 юни.„Наградата е вид обратна връзка, която получаваме за това, което правим. Не мислим за това, докато работим по предаването, дори не мислим за реакциите на семейството, искаме само да свършим работата..., но да видиш накрая щастието в очите на хората е най-красивото усещане, което човек може да си причини\", коментира Мария Силвестър.Коментар на Мария Силвестър и майстор Влади Караджов в „Тази събота и неделя\"Предаването „Бригада Нов дом\" се излъчва успешно в ефира на bTV вече три сезона и е част от мисията на телевизията да прави зрителите съпричастни с трогателни човешки истории, в които герои са не знаменитости, а обикновените хора. Мария Силвестър и неуморната бригада на Караджов променят живота и съдбата на семейства с тежка съдба, като само за пет дни превръщат старите им и нефункционални жилища във уютни домове.За три сезона екипът на предаването е върнал надеждата на общо 34 семейства за по-добър живот и са сбъднали мечтите на над 100 деца.  Така bTV изпълнява социално отговорната си медийна функция не само чрез новините, актуалните си предавания и кампании на телевизията и лицата й, но и чрез развлекателното си съдържание.Третият сезон на „Бригада Нов дом\" разказа трогателните истории на 14 многодетни семейства, в който Мария Силвестър, Влади Караджов и бригадата помогнаха да отгледат децата си в достойни условия за живот. Близо 1 милион зрители средно от всички зрители пред екрана са проследили мисията на предаването да преобрази жилищата им за 5 дни. ", "date": "2018.06.09", "title": "Телевизионният проект на bTV \"Бригада Нов дом\" беше отличен с награда"}
{"url": "http://www.cross.bg/delchev-avtomobila-proverka-1576502.html", "text": "/КРОСС/В зоната за отговорност на ГПУ - Гоце Делчев е проведена специализирана полицейска операция по противодействие на контрабандата и незаконното разпространение на акцизни стоки.Граничните полицаи  спрели за проверка в района на село Катунци  лек автомобил \"Нисан-Микра\" с българска регистрация, управляван от  52-годишния П. Ч. от село Абланица, община Хаджидимово.При извършената проверка на задните седалки на автомобила те открили предварително опаковани и подготвени за продажба пакети и кашони с нарязан тютюн без акцизен бандерол - 170 килограма. Водачът на автомобила е задържан в ГПУ Гоце Делчев за срок до 24 часа.Уведомена  е районната прокуратура, образувано е досъдебно производство по описа на ГПУ-Гоце Делчев. Работата по случая продължава. ", "date": "2018.06.09", "title": " 170 кг нелегален тютюн задържха граничарите"}
{"url": "http://www.cross.bg/detzata-zhena-dzhendur-1576500.html", "text": "/КРОСС/Мащабната инициатива е в защита на брака между мъж и жена, християнските ценности и традиционното българско семейство.Събитието ще се състои на днес, с начален час 18.00. От пл. „Тройката\" семейства, заедно с децата си, ще се отправят към пл. „Атанас Сиреков\", пред сградата на Общината.За поредна година те ще са облечени в сватбените си облекла или с розови и сини тениски, според основната биологична квалификация - полът.Участниците в Похода ще изразят своята позиция  срещу хомосексуалната пропаганда. Те ще излязат с декларация до народните представители с призив да работят за утвърждаване на семейството, основано на брачния съюз между един мъж и една жена, и за зачитането на първостепенното право и отговорност на родителите да възпитават и образоват децата си, съгласно своите убежденията, а не според джендър политиките в образованието.", "date": "2018.06.09", "title": "Стотици хиляди излизат на анти джендър поход в Бургас"}
{"url": "http://www.cross.bg/ninova-durzhavni-garantzii-1576501.html", "text": "/КРОСС/ „Всички инвеститори, които са заявили интерес, са поискали държавни гаранции. Защо? Защото толкова години правителства си сменят позициите по проекта\". Това каза в интервю за предаването „Седмицата\" по Дарик радио лидерът на БСП Корнелия Нинова.„Управляващите претендират, АЕЦ „Белене\" да се направи без държавни гаранции, ние бихме искали да има някакви държавни гаранции. Това е въпрос на разговори с инвеститори, които проявяват интерес\", поясни тя. „Не става въпрос за строеж на каквото и да е, това е атомна електроцентрала.Това е част от националната и енергийна сигурност на България\", коментира лидерът на БСП. „Не искаме държавно гарантиране на изкупуването на тока след построяването на централата, какъвто е случаят с „Марица Изток\".А инвеститорът да има гаранция, че държавата държи на проекта и стои зад него\", заяви Нинова. „Кой инвеститор ще тръгне да влага толкова пари в проект, за който няма сигурност, че държавата стои зад строителството\", коментира още Корнелия Нинова.  ", "date": "2018.06.09", "title": "Позицията на БСП за проекта „Белене”"}
{"url": "http://www.cross.bg/povurhnostta-apolo-temperatyrata-1576495.html", "text": "/КРОСС/Учените в Техническия университет в Тексас откриха причината за слабото затопляне на повърхността на Луната, настъпила през 1971-1977 г. Оказа се, че повишаването на температурата е причинено от присъствието на астронавти, които поставиха уред за измерване на изтичането на топлина от недрата на спътника. Това се съобщава от публикацията Science Alert.Астронавтите, пристигнали на луната на корабите \"Аполо 15\" и \"Аполо 17\", пробиха дупки дълбоки 2,3 метра, а сондите, останали в тях, наблюдаваха температурните промени. На мястото на кацането на Аполо са проведени 15 наблюдения от юли 1971 до януари 1977 г. и на мястото на кацане на Аполо 17 от декември 1972 г. до септември 1977 г. Данните бяха получени от Националния център за космически данни на НАСА, чиито специалисти ги изпратиха в архива. Той обаче съдържа само информацията, получена преди декември 1974 г.През 2010 г. изследователите откриха във Вашингтонския регистрационен център записи, направени от април до юни 1975 г. Анализът на документите показа, че затоплянето продължава до края на лунните изследвания. Повишаването на температурата е по-изразено на повърхността, което показва, че топлинният източник е на повърхността на Луната.Изводът на учените е , че причината за това явление са самите астронавти, които стъпвайки по осветената повърхност на спътника оставят по тъмни следи . Това намалява албедото - отразяването на повърхността - в резултат на което започва да абсорбира повече топлина, което повишава температурата с около два градуса по Целзий. ", "date": "2018.06.09", "title": "Учени обясниха странен феномен на Луната"}
{"url": "http://www.cross.bg/predsedatelyat-korneliya-dnes-1576503.html", "text": "/КРОСС/България, Европа и светът са изправени пред същите предизвикателства„Съвременно, актуално и човешко е делото и словото на Димитър Благоев - Дядото. Времето показва истината - тези идеи за солидарност, справедливост, равенство, мир, помощ на слабите, на онеправданите, са вечни\". Това заяви председателят на БСП Корнелия Нинова по време на честването на 162 години от рождението на Димитър Благоев-Дядото.Според нея и днес България, Европа и светът са изправени пред същите предизвикателства, защото пропастта между бедни и богати расте. „Защото големите продължават да експлоатират и мачкат малките. Защото чиновничеството и бюрокрацията взе връх над истинската грижа за човека.Защото нараства напрежението в света и все повече трябва да мислим и говорим за мир\", каза още тя. „Радвам, че днес тук са опитни хора, с бели коси, които са отдали живота си на това дело. Но и много млади хора, които с присъствието си показват, че са готови да поемат същата кауза и да я предават на поколенията след себе си\", допълни председателят на БСП.Според нея най-голямото признание към Дядото ще бъде да видим идеите му реализирани в живота си.По време на събитието председателят на БСП Корнелия Нинова връчи членските карти на 26 нови членове на БСП-Банкя.9.06.2018 г.София ", "date": "2018.06.09", "title": "Корнелия Нинова: Идеите на Димитър Благоев-Дядото са актуални и днес - солидарност, справедливост, равенство, мир"}
{"url": "http://www.cross.bg/blagoev-dimitur-pargov-1576504.html", "text": "/КРОСС/Преди малко повече от 100 години, в царска България, Димитър Благоев се е борил за неща, които и днес звучат актуално - спиране на трамвайната концесия, строителството на общински жилища и срещу корупцията сред чиновниците. Това каза лидерът на БСП - София Калоян Паргов в Банкя на тържественото честване на 162-рата годишнина от рождението на Дядото. Акцент в словото си Паргов, който е и председател на групата на БСП в СОС, постави върху един по-малко коментиран аспект от обществената дейност на Димитър Благоев - работата му като общински съветник в София.„По време на мандата си 1911 - 1915 година той неотклонно защитава интересите на своите избиратели, пледира за достъпен обществен градски транспорт, жилищна политика, всеобщо образование и здравеопазване\", припомни председателят на БСП - София.„Днес - след почти 30 години дясно управление на София, ние, общинските съветници от БСП, се борим за сходни неща. От всички нас зависи, на следващите местни избори след година и половина, да спечелим доверието на софиянци и да претворим в реална политика това, за което е мечтал основателят на нашата партия Димитър Благоев\", заяви Калоян Паргов.Според него тази година не може да се говори за делото на Благоев без да се направи паралел с 200-годишнината от рождението на Карл Маркс. Той отбелеза, че Дядото е най-верният български последовател на Маркс. „Той започва политическата си дейност като завършен марксист. И такъв остава до края на живота си - последователен, безкомпромисен и праволинеен\", категоричен бе лидерът на столичните социалисти.По време на честването Калоян Паргов и председателят на НС на БСП Корнелия Нинова връчиха електронните членски карти на 26 новоприети социалисти, сред които бе и параолимпийката Стела Енева. Новите членове на партията получиха и книгата „Ален мак самотен. Биография на Димитър Благоев\" на Мерсия Макдермот. ", "date": "2018.06.09", "title": "Калоян Паргов: Димитър Благоев се е борил за неща, които и днес звучат актуално"}
{"url": "http://www.cross.bg/rysiya-trump-moskva-1576488.html", "text": "/КРОСС/ Връщането на Русия към формата Г-8 е невъзможно докато не бъде постигнат съществен напредък по украинския конфликт, заяви канцлерът на Германия Ангела Меркел на срещата на Г-7 в Квебек, обобщавайки европейската позиция по темата, анализира news.bgСъщото становище изрази и канадската страна, съобщи Дойче веле.По-рано президентът на САЩ Доналд Тръмп предложи Русия да бъде върната във формата на \"осмицата\".Японската делегация отказа да коментира казуса, като се позова на решението от 2014 г. за изключването на Русия. На въпрос дали позицията на Токио се е променила през изминалите години след това, от делегацията отговориха лаконично: \"Ние сме членове на Г-7\".Лидерите на Германия, Великобритания, Франция и Италия проведоха среща малко преди започването на дискусиите в Г-7.Новият италиански премиер Джузепе Конте първоначално изказа подкрепа за предложението на Тръмп в профила си в Туитър, но от изявлението на Меркел стана ясно, че по-късно е променил позицията си и се е присъединил към колегите си от ЕС.По думите й, европейската координационна група е единодушна, че връщане на Русия не може да има докато не бъде постигнат \"съществен напредък\" по намирането на изход от украинския конфликт. Москва беше изключена от групата на големите заради анексирането на украинския Крим.Британският премиер Тереза Мей също беше категорично против предложението на американския президент.По думите й, след анексирането на Крим светът нееднократно е наблюдавал злонамерени действия от страна на Москва в най-различни проявления, включително на улиците на британския Солсбъри, където бяха отровени Сергей и Юлия Скрипал.Президентът на Франция Еманюел Макрон на свой ред заяви, че Москва не е изпълнила условията за връщане в групата.Предложението на Тръмп за връщане на Русия срещна остра критика от страна на сенаторите от Републиканската партия Джон Маккейн, Джеф Флейк и Бен Сейс. ", "date": "2018.06.09", "title": "Тръмп остана сам в Г-7 по руската тема"}
{"url": "http://www.cross.bg/chasa-nedelya-dnes-1576485.html", "text": "/КРОСС/58 пилоти са подали заявка за участие в третия кръг от националния планински шампионат „Българка 2018\". Официалното откриване е днес от 12:00 часа на площад „Хаджи Димитър\" в Сливен, а в неделя е състезателният ден. Организаторът на надпреварата Стефан Чолаков посочи, че трасето от 4,2 км. е подготвено за състезанието, а участъците, където се струпва най-много публика, са обезопасени.Три тренировъчни манша ще определят стартовия списък за неделя. Началото е днес от 14:00 часа от местността „Абланово\".  Организаторът Стефан Чолаков коментира, кои са фаворитите в надпреварата:„Миналогодишния шампион Юлиян Телийски, втория за миналата година Христо Манолов и Илия Царски.\" Стартът на състезанието е от 09:30 часа в неделя, а  скоростните етапи ще се затварят един час преди първия състезателен автомобил. Пътят от местността „Абланово\" в посока връх „Българка\" ще бъде затворен  днес от 12:30 часа до 18:00 часа, а в неделя от 09:00 до 15:00 часа. ", "date": "2018.06.09", "title": "Днес е откриването на националния планински шампионат „Българка 2018“"}
{"url": "http://www.cross.bg/bulgariya-zagybi-nikolaii-1576489.html", "text": "/КРОСС/ България загуби от Италия с 1:3 (23-25, 19-25, 25-21, 19-25) втория си мач в Япония от световната \"Лига на нациите\". Момчетата на Пламен Константинов показаха, че не могат да изиграят два последователни силни мача и закономерно бяха надиграни.Нашите волейболисти започнаха в състав: Николай Учиков, Георги Сеганов, Виктор Йосифов, Светослав Гоцев, Николай Пенчев, Валентин Братоев и либеро - Теодор Салпаров.Утре рано сутрин България ще играе срещу световния шампион Полша. Шансовете за участие във финалната шестица почти се изпариха. ", "date": "2018.06.09", "title": "България загуби от Италия с 1:3"}
{"url": "http://www.cross.bg/valezhi-byri-grumotevichni-1576486.html", "text": "/КРОСС/ В 10 области в страната е обявен жълт код за гръмотевични бури и валежи. Това показва справка на сайта на Националния институт по метеорология и хидрология (НИМХ) при БАН.Предупреждението е в сила за областите Видин, Враца, Монтана, Плевен, Ловеч, Габрово, София-град, Софийска област, Перник и Кюстендил.Очакват се интензивни и значителни по количество валежи с гръмотевочна дейност през втората половина на деня. Има условия за градушки.", "date": "2018.06.09", "title": "В 10 области в страната е обявен жълт код за гръмотевични бури и валежи"}
{"url": "http://www.cross.bg/holandtzi-narkotrafikanti-sa-izpraveni-pred-bulgarski-sud-1576507.html", "text": "/КРОСС/Двама холандци са арестувани при опит да внесат в страната ни рекордното количество от 16 тона съставки за производство на амфетамини и екстази.Контрабандата минавала през пристанището във Варна. Стоката е за милиарди евро и е била вкарвана на три пъти. ", "date": "2018.06.09", "title": "Холандци наркотрафиканти са изправени пред български съд"}
{"url": "http://www.cross.bg/tylyza-mrezhata-prosyatzi-1576487.html", "text": "/КРОСС/Единайсет български граждани, които експлоатирали просяци, са задържани в югозападния френски град Тулуза, съобщи полицията, цитирана от Франс прес. Осем мъже и три жени отиват на съд за трафик на хора, пране на пари и експлоатация.Разследването е започнало през май 2017 г. след жалба на българин, който искал да се измъкне от контрола на мрежата. Той бил нает в района на Плевен от една от ромските фамилии, които експлоатират просяци в Тулуза, с обещание за справедливо разпределение на печалбите.При пристигането му в Тулуза обаче документите му за самоличност били отнети и той открил, че просяците в мрежата живеят в тежки условия и дори биват измъчвани, ако не донесат достатъчно пари.Върху един от хората минала кола, друг бил вързан за дърво цяла нощ и бит с електрически кабел, трети бил многократно прободен с нож, а четвърти бил ранен с огнестрелно оръжие.Полицията е проследила парични потоци в размер на десетки хиляди евро към България и идентифицирали членовете на мрежата, която е структурирана около пет семейни клана. В Тулуза членовете на мрежата живеели дискретно, но в България водели охолен живот със скъпи коли и луксозни къщи.\"Кръстовищата, където хората просят, се класифицирали според стойността си. Подходящото кръстовище носи до 400 евро на ден\", обясни френският полицейски комисар Карим Филали.Освен 11-те задържани полицаите са отвели 31 мъже, една жена и едно седемгодишно дете, които били просяци от мрежата и ги поверили на социалните служби.\"Те са ужасени, на някои вече е било наредено да почнат пак да просят\", каза комисар Филали и добави, че всичките просяци поискали да се върнат в България", "date": "2018.06.09", "title": "11 български роми, които експлоатирали просяци, са задържани в Тулуза"}
{"url": "http://www.cross.bg/atanas-zafirov-modernizatziya-1576517.html", "text": "/КРОСС/„БСП винаги ясно и точно е заявявала своята категорична позиция за модернизация на българската армия. Нашето гласуване беше политическо. Съгласието ни бе дадено под условие, ако видим най-малкото нарушение и съмнение за корупция, ще предприемем нужните действия\".Това каза в интервю за предаването \"Офанзива\" по Канал 3 Атанас Зафиров, член на Изпълнителното бюро на БСП. \"В двата проекта за модернизация на армията има доста пропуски.Според мен, изборът на нов изтребител ще бъде сведен до израелската версия на „Ф-16\" и \"Грипен\". Ако питате мен, най-добре ще е да бъде закупен нов самолет, а не втора ръка.Не мога да коментирам темата за доставчиците. Има специфични нюанси и Министерството на отбраната е най-добре запознато. Не бива да се пропуска и възможността, че изтребителите могат да бъдат ремонтирани в България.Ако бъде закупен „Ф-16\", то той ще трябва да бъде ремонтиран в Турция, а на мен това не ми харесва. За мен проектът за пехотата е много по-добре структуриран\", коментира още Атанас Зафиров.Канал 3, „Офанзива\" ", "date": "2018.06.09", "title": "Атанас Зафиров: Трябва да се закупят нови изтребители, които да могат да се ремонтират в България"}
{"url": "http://www.cross.bg/kiril-nestoriii-protiv-1576282.html", "text": "/КРОСС/ Житие на свети Кирил АлександрийскиСв. Кирил Александрийски, коптска иконаСв. Кирил е известен в историята на християнската църква както със своето благочестие и ученост, така и с твърдостта, с която защищавал догмите на православната вяра против лъжеучителя Несторий.Той се родил в Алескандрия във втората половина на IV в. и живял доста дълго в Нитрийската пустиня под ръководството на мъдрия и благочестив старец Серапион. Чичо му Теофил, архиепископ Александрийски, го извикал при себе си и го направил дякон. Скоро Кирил станал известен проповедник и с добродетелния си живот спечелил всеобщо уважение. След смъртта на Теофил в 412 г. той бил избран на архиепископския престол.Св. Кирил започнал започнал с най-голямо усърдие да изпълнява възложените му задължения и с твърдост отстоявал догмите на истинската вяра. В онова време имало много смутове и несъгласия ту от последователи на лъжеучението, ту от евреи, които от омраза към християните се стремели да предизвикат безредия в града.Скоро след избирането си за архиепископ св. Кирил се обявил против коварните действия на част от евреите, които произвели нощно време умишлена тревога и избили множество от наизлезлите християни. Тогава и управителят на града Орест чрез подкуп застанал в числото на враговете на епископа и направил против него донос до императора. Станали смутове в града. Нитрийските монаси, боейки се да не би епископът да се подложи на опасност, дошли в Александрия на помощ.В това време живеела в Александрия една девойка, на име Ипатия, уважавана от всички за своята ученост и добродетелен живот. Тя била дъщеря на философа Теон и сама преподавала философия. Тя излязла от къщи, за да примири враждуващите. Но разярената тълпа се нахвърлила срещу нея и я убила. Всички тия смутове и безредици извикали най-строги мерки против жителите на Александрия.Св. Кирил АлександрийскиБезредиците в града утихнали, но скоро след това се появили нови смутове, които доста дълго вълнували мира на Църквата. Несторий, патриарх Цариградски, човек умен, красноречив, но самонадеян и горделив, започнал да проповядва, че Иисус Христос се бил родил не Бог, а човек, че Божеството се било съединило с Него при Богоявлението и че поради това, пресвета Дева Мария не следвало да се нарича Богородица. Това ново учение възбудило много спорове. Несторий силно защищавал своето мнение и разпратил своите проповеди-послания по разни страни, градова и манастири.Св. Кирил бил крайно огорчен от това извратяване на истината и счел за необходим свой дълг твърдо и ревниво да я отстоява. Виждайки, че ереста се разпространява, той написал увещателно послание до Несторий и писма до император Теодосий Млади, до сестра му Пулхерия, до римския папа Целестин и до големите манастири. В тия послания той убедително опровергавал мненията на Несторий и излагал християнското учение за въплътяването на Сина Божий.Несторий в гнева си против св. Кирил се стараел да му противодействува и се оплакал от него пред императора. В това време папа Целестин свикал в Рим събор, който осъдил новото лъжеучение и определил да бъде свален Несторий, ако той не се откаже от заблужденията си. Св. Кирил поканил да вземат живо участие в обсъждането на Несториевата ерес йерусалимския и антиохийския първосветители. Той свикал в Александрия събор, който се съгласил с определенията на римския събор. Но ереста продължавала да се разпространява. Посланията на Кирил до Несторий останали безуспешни. Тогава император Теодосий Млади свикал вече вселенски събор в град Ефес. Това бил Третият Вселенски събор от 431 година.Св. Кирил пристигнал в Ефес, където се събрали около 200 епископи. Но Несторий не се явил и отказал да подпише, че е съгласен с догмите на Цървата, изложени от св. Кирил и пратени му от името на събора. Тогава съборът решил - Несторий да бъде свален. Несторий отхвърлил валидността на това решение, като се позовавал на това, че антиохийският архиепископ Йоан отсъствал от събора. Йоан умишлено се бавел да дойде, понеже държал страната на Несторий и бил враждебно настроен срещу Кирил. Като пристигнал най-после, той се стремял по всякакъв начин да вреди на Кирил и чрез клевети възбудил против него императора. Кирил бил заплашен със сваляне и заточение и бил задържан под стража, като всичко понасял с кротост и проявявал необикновена твърдост на духа. Той знаел, че нищо не трябва да склони епископа да прави отстъпки в делото на вярата, но заедно с това бил готов да прощава личните оскърбления и обиди.Най-после истината възтържествувала. Св. Кирил се върнал в епархията си, като се оправдал във всичко онова, в което се стараели да го обвинят. Несторий пък бил отлъчен от Църквата и заточен в Египет, където умрял от страшна и мъчителна болест - езикът му бил изяден от червеи.Грижите и трудовете разстроили здравето на св. Кирил. Той често боледувал и умрял в 444 година, като оставил много съчинения, в които с яснота и сила излага догматите на християнското учение. Освен писмата, в които той отхвърля мнението на Несторий, най-бележити негови съчинения са: Изяснения на Мойсеевото Петокнижие, на пророчествата на Исаия, на дванадесетте малки пророци, на Евангелията на Йоан и Лука, на посланията, Книга за поклонението с дух и истина, Учението за Света Троица.", "date": "2018.06.09", "title": "Св. Кирил, архиеп. Александрийски"}
{"url": "http://www.cross.bg/chasa-provede-sofiyaot-1576478.html", "text": "/КРОСС/София.От 20.00 часа в „София Хотел Балкан\" вицепрезидентът Илияна Йотова е патрон на традиционния благотворителен бал на жълтата роза, организиран от Зонта клуб - София.***София/с. Лозен.От 9.00 часа в Националния учебно-логистичен център на БЧК в с. Лозен ще се проведе IX Национално състезание на младежките аварийни екипи (МАЕ )на БЧК.***София.От 9.00 часа и от 14.00 часа в Софийския университет „Св. Климент Охридски\" ще се проведат писмен изпит по журналистика и по математика I, част от втората кандидатстудентска сесия за учебната 2 0 18 / 2 0 1 9 г.***София/летище Лесново.На летище Лесново ще се проведе Ден на отворени врати на TRUCK EXPO 2018.***София/Банкя.От 10.30 часа в къщата-музей „Димитър Благоев\" в Банкя (ул. „Братя Миладинови\" №1)  Градският съвет на БСП - София и Районната организация в Банкя организират тържествено честване на 162-рата годишнина от рождението на Димитър Благоев - Дядото.***София.От 12.30 часа в хотел \"Маринела\" ще се състои Национален граждански форум за приемане на Програма за ускорено развитие на Република България.***София.От 14.00 часа пред Народното събрание ще се проведе национален „Поход за Семейството\", подкрепящ традиционния брак и християнските семейни ценности.***София.От 16.30 часа на Паметника на Съветската армия ще се проведе музикална програма по повод София Прайд. От 19.00 часа ще започне шествие.***София.От 18.00 часа на Пилоните на НДК ще се проведе шествие „Да запазим децата от разврата\".***Бургас.От 14.00 часа в акваторията на Бургаския залив ще се проведе Уиндсърф състезание.***Бургас18.00 часа - от пл. „Тройката\" хиляди поемат Национален поход за семейството .Така Бургас ще се включи в националния Поход за семейството, който ще се проведе успоредно в петте най-големи български града.***Бургас14.00 часа - в сградата на Община Поморие Заместник министър-председателят по икономическата и демографската политика Валери Симеонов ще се срещне с хотелиери и ресторантьори от Поморие***Кюстендил.От 11.30 часа от парк-хотел „Кюстендил\" ще започне открито състезание по ориентиране за купата на Черешата - „Кюстендилска пролет\".***Пазарджик/с. Славовица.От 10.30 часа в местността Янини грамади над село Славовица ПП Обединени земеделци организира Национален възпоменателен земеделски събор по повод 95 години от гибелта на земеделския лидер и държавник Александър Стамболийски, министър-председател на България в периода 1920-1923 година.***Перник/с. Багданов дол.От 10.00 часа в читалището на с. Богданов дол ще ес състои честване 90 години НЧ \"Пробуда-1928 г\".***Плевен.От 11.00 часа в залата на Областна управа Плевен ще се проведе Ден на репродуктивното здраве.***Пловдив.От 10.00 часа на площите край хангар №2 и Учебен център „БЧК\" на Гребната база в Пловдив БЧК-Пловдив организира междуфирмено състезание по първа долекарска помощ.***Симитли.На плувния басейн при стадиона в града ще бъде открит сезон „Лято 2018\".***Смолян.От 16.00 часа на стария център с много спорт и информационни дейности ще бъде отбелязан Международния ден на здравословния начин на живот в Смолян.***Стара Загора/с. Пряпорец.От 10.00 часа в старозагорското село Пряпорец ще се проведе Националния фестивал „Българският фолклор и българските традиционни ястия\".***Стара Загора.От 19.00 часа в Античен форумен комплекс „Августа Траяна\" ще се състои Джаз Форум Стара Загора 2018. ", "date": "2018.06.09", "title": "Предстоящи събития в страната за 9 юни"}
{"url": "http://www.cross.bg/subota-nedelya-zhivo-1576476.html", "text": "/КРОСС/ *\tНовото вдъхновение на депутата Маноил Манев - истории за тамплиери;*\tАрх. Данте Бенини за победителя в конкурса за градоустройство на София;*България на европейската карта - митове и реалности. Коментар на Иван Гарелов;*Семейна събота: Рада и Теди Москови;*Люси Дяковска ви кани на \"Вечер на мюзикъла\".*\tТервел Пулев срещу Анкона. Развръзката на живо чрез живо включване от САЩ *\t Бригада Нов дом: за цената на едно човешко щастие. Мария Силвестър сред края на сезона на предаването *\t Шум и жега на слънчака: колко шум ще има в нощта на събота срещу неделя. Началото на новия сезон на Слънчев бряг*\tМладост - кварталът на раздора. Говорят временният кмет арх. Румен Русев и неговият опонент Петър Кърджилов*\tСофия прайт - има ли още аргументи „за\" и „против\" - Симеон Василев от организаторите и Стефан Павлов от ВМРО*\tВиктория - победителката в „Гласът на България\"*\tГрупа БТР на 25*Втори живот за Кристин Илиева. Моделът разказва екслузивно пред NOVA за оцеляването си след катастрофата с певицата Дивна.*Кой вижда всичко? Актьорите от \"Вездесъщият\" - Теодора Духовникова и Велислав Павлов.*Над 800 българи на хоро в центъра на Милано.*Цирковият артист Алекасндър Балкански - син се среща с Ива Софиянска-Божкова  ", "date": "2018.06.09", "title": "Теми и гости в сутрешните блокове на телевизиите на 09 юни 2018  година "}
{"url": "http://www.cross.bg/sudish-sebe-po-muchno-1576479.html", "text": "/КРОСС/Много по-мъчно е да съдиш сам себе си, отколкото да съдиш другите. Ако можеш да съдиш себе си правилно, значи ти си истински мъдрец.Антоан дьо Сент Екзюпери 1900-1944Малкият принц ", "date": "2018.06.09", "title": "Много по-мъчно е да съдиш......"}
{"url": "http://www.cross.bg/ministur-bivsh-gerb-1576480.html", "text": "/КРОСС/ Красимир Вълчев, министър на образованиетоДесислава Танева, депутат от ГЕРБ в 44-ото НС, бивш министър на земеделиетоДимитър Димитров-Херо, треньор по футболЕлвира Георгиева, поппевицаКалин Врачански, актьорКрасимир Вълчев, министър на образованиетоЛюба Ризова, журналист.Надежда Делева, главен редактор на Книгоиздателска къща „Труд\"Николай Цонев, бивш министър на отбранатаО. р. ген. Радослав Пешлеевски, бивш шеф на Строителни войскиСветлана Ангелова, депутат от ГЕРБ в 44-ото НС", "date": "2018.06.09", "title": "Родени на 09 юни"}
{"url": "http://www.cross.bg/stava-purviya-suglasno-1576474.html", "text": "/КРОСС/ 68 г. - Римският император Нерон извършва с помощта на секретаря си самоубийство, за да не претърпи унижението от бичуване, което го очаква след загубата на властта.1535 г. - Френският пътешественик Жак Картие става първият европеец, открил реката Сейнт Лорънс в Канада.1815 г. - Подписан е договорът, с който приключва Виенския конгрес, съгласно който Русия анексира Полша, а Швейцария и Холандия получават независимост.1889 г. - В Рим е открит паметник на Джордано Бруно на мястото, където е изгорен на клада като еретик.1904 г. - Лондонският симфоничен оркестър изнася първия си концерт.1909 г. - 22-годишната домакиня Алис Хайлър Рамзи става първата жена, прекосила САЩ с автомобил. Заедно с три нейни приятелки, които не знаели да карат, тя изминала с автомобил \"Максуел\" разстоянието от Ню Йорк до Сан Франциско (3 800 мили, 6 115 км) за 59 дни.1923 г. - В Царство България е извършен Деветоюнският преврат, чрез който е свалено правителството на Александър Стамболийски.1928 г. - Американците Чарлз Кингсфор-Смит и Чарлз Улм извършват първия полет със самолет над Тихия океан.1934 г. - Доналд Дък дебютира в анимационното филмче The Wise Little Hen.1946 г. - Бумибол Адулядей става крал на Тайланд - най-дълго управляващия в момента монарх в света.1957 г. - Австралийски алпинисти изкачват за първи път връх Броуд Пик (12-ият по големина в света) в Пакистан.1958 г. - Кралица Елизабет II открива официално лондонското летище Гетуик.1967 г. - Шестдневната война: На 5-я ден от войната Израелската армия отнема Голанските възвишения от Сирия.1980 г. - Народна република България установява дипломатически отношения с Гренада.1999 г. - Косовската война: Сключен е мирен договор между Съюзна република Югославия и НАТО, съгласно който югославските войски се изтеглят от Косово, а НАТО прекратява бомбардировките над югославски обекти.2006 г. - Започва 18-тото Световно първенство по футбол в Германия, в първия мач домакините побеждават Коста Рика с 4:2.", "date": "2018.06.09", "title": "9 юни в историята"}
{"url": "http://www.cross.bg/reka-snimki-dynav-1576481.html", "text": "/КРОСС/Още шест дни гражданите могат да изпращат фотоси за участие в инициативатаБлизо 250 снимки, направени по поречието на река Дунав, са получени до момента в Министерството на регионалното развитие и благоустройството за обявения фотоконкурс на тема „Една река - десетки райски кътчета\". Той е посветен на Международния ден на река Дунав, който се отбелязва на 29 юни.Само 6 дни остават до изтичане на крайния срок - 15 юни, в който все още може да се изпращат снимки за включване в надпреварата. Необходимо е само те да са направени в последната година и половина, да са между 2 MB и 6 MB и да представят река Дунав. Задължително е при изпращането им на e-mail: fotodanube@mrrb.government.bg да се посочат име и адрес на автора, телефон, възраст, както и описание на мястото, където е направена снимката. За трите най-добри снимки ще има атрактивни призове, предвидени са и много поощрителни награди за останалите участници.Към момента най-активни са гражданите на Силистра, Русе, Видин, Козлодуй, София и Свищов, от които населени места са получени най-много снимки.  Най-младият участник, изпратил свои творби към момента, е на 11 години и е от град Русе, а най-възрастният - негова съгражданка на 72 години.  Най-добрите снимки ще станат част от специална изложба, която ще бъде открита в Русе от министъра на регионалното развитие и благоустройството Николай Нанков на 29 юни.Част от снимките ще бъдат изложени и на „Моста на влюбените\" в София през октомври в експозиция, която ще бъде част от заключителното събитие за Българското председателство на Дунавската стратегия - Седмия годишен форум и министерската среща за туризма.Акценти на форума са регионалният туризъм като генератор на икономически растеж и ключов фактор за справяне с екологичните, социално-икономическите и демографските предизвикателства, както и културното наследство в политиките на ЕС като ресурс за устойчиво развитие.Регистрацията за събитието ще бъде отворена на 1 август 2018 г. Повече информация за форума, включително подробна програма, списък на панелистите, както и темите за дискусия, ще бъдат достъпни скоро на интернет страницата на Дунавската стратегия (www.danube-region.eu).Конкурсът цели да популяризира най-красивите кътчета по река Дунав и да стимулира туристическите посещения, съчетавайки ги с реализираните към момента десетки проекти за популяризиране и опазване на реката, част от които по Дунавската стратегия. ", "date": "2018.06.09", "title": "Близо 250 снимки до момента за конкурса „Една река –десетки райски кътчета“, организиран от МРРБ по случай Международния ден на река Дунав"}
{"url": "http://www.cross.bg/radev-obyavi-chasa-1576484.html", "text": "/КРОСС/Проверяват районното в Ботевград Бяхме на крачка да заловим избягалия затворник Владимир Пелов, но ни изпревариха. Така става понякога, малшанс, призна вътрешният министър Валентин Радев в своя първи коментар по темата 4000 искат еднополови семейства и тежък затвор за престъпления срещу джендъри. Настояват и за по-лесна смяна на пола без съдебни дела. Три антишествия в София 4000 души очакват на тазгодишния гей парад организаторите на 11-ия „Софияпрайд\". Едните викат, че съм човек на Путин, другите - че не го разбирам, чуди се министър-председателят „Това, което трасира президентът Радев, това постигнахме ние в Москва.Говорител на Еврокомисията обяви, че тестове ще решат съдбата й Легендата от \"Бий-тълс\" Пол Макартни стана поредната знаменитост, която се обяви в защита на кравата Пенка.Барът хвърля ръкавица с двойно яко парти, вицепремиерът го дебне с шумомер в ръка Длъжен съм да дам сигнал в прокуратурата, щом има нарушение на закона, каза лидерът на НФСБ Играта на котка и мишка между вицепремиера Валери Симеонов и плажните дискотеки Контролът е на практика невъзможен, алармират от БНТ. ФИФА дава безплатно излъчване за некомерсиални цели По 1200 лв. трябва да заплатят всички ресторантьори, които искат да излъчват мачовете от световното първенство по футбол, което стартира на 14 юни в Русия.F-16 фаворит за обновяването на военната ни авиация След като НС даде зелена светлина за модернизацията на армията България ще купи нов модел изтребители и бронирана бойна техника за Сухопътните войски на обща стойност 3,3 млрд.МВР със засилени мерки за сигурност Засилени мерки за сигурност предприема полицията заради 11-я гейпарад „София Прайд\", който ще се проведен днес в столицата.Написаха 11 варианта Шофьорите, които причиняват катастрофи на пътя, ще плащат 2-3 пъти повече за задължителната застраховка „Гражданска отговорност\".Журито на международния конкурс Los Angeles International Wine Competition класира българско вино сред най-добрите в света.Командироват и 1000 наши униформени по Черноморието* Германски полицаи ще бъдат изпратени да патрулират на Българското Черноморие през летния сезон. Това се случва за първи път, обяви вчера в Бургас вътрешният министър Валентин Радев.Андрей Новаков и Емил Радев на воина с двойния стандарт в горивата Български евродепутати подеха кампания срещу двойния стандарт при горивата в ЕСА1 подарява на клиентите си 10 000 MB мобилен интернет на максимална скорост по случай ребрандирането си. За целта обаче те трябва да свалят или да стартират приложението \"Моят А1\". Сега през него всеки клиент на телекома може да изпрати обратна връзка       ", "date": "2018.06.09", "title": "Преглед на печата днес"}
{"url": "http://www.cross.bg/sofiya-provede-proyavite-1576490.html", "text": "/КРОСС/Първият по рода си за България национален \"Поход за семейството\" ще се проведе  в София, Пловдив, Варна, Бургас и Русе. Очаква се в него да се включат двойки, облечени в сватбените си костюми и булчински рокли. В София събитието започва в 14 ч. на площад Народно събрание, като накрая към небето ще бъдат пуснати десетки балони, с надпис \"ЗА семейството от мъж и жена\".В София ще се проведе и шествие на българи патриоти. То тръгва от Националния дворец на културата. Дни преди гей парада от ВМРО поискаха МВР да го забрани. Евродепутатът Ангел Джамбазки заяви в българския парламент:„Ние настояваме полицейските служители да бъдат там, където трябва, а не да охраняват събитие на хора, които са решили да ни натрапят своите различия.\"МВР предприема сериозни мерки за сигурност заради подготвяния днес гей парад под името \"София прайд\" и проявите с шествия на други организации, част от които са категорични противници на парада. В следобедните часове движението в центъра на столицата ще бъде спирано на места. Очаква се проявите да бъдат охранявани от близо 1500 полицаи.", "date": "2018.06.09", "title": "Пет града в страната излизат на протест в подкрепа на семейните ценности"}
{"url": "http://www.cross.bg/ychilishte-ychilishteto-nadezhda-1576493.html", "text": "/КРОСС/ Гост: Надежда Данабашева, майка на Борис; Нели Костова, директор на 32-о училище; Детелина Бояджиева, зам.-директор на 32-о училище; Калоян Дамянов, Регионален център за подкрепа на приобщаващото образованиеСпоред Надежда Дамбашева майка на аутист, аргументите на ръководството на 32-ро училище, че въпросното школо училище не е подходяща  среда за сина й са дискриминационни.По думите й директорът  на училището и заместниците му и казвали, че училището  ще бъде шумно, че то трябва да катери стълби, че няма достатъчно ресурс и т. н.И в крайна сметка, аз бяха неколкократно посъветвана да потърся друго решение и да намеря друго училище, където той би се чувствал по-добре\" Това каза в предаването „Събуди се\" по Нова телевизия Надежда Данабашева, майка на 8-годишния Борис, който страда от аутизъм, с 90 процента инвалидност.Тя се оплаква от дискриминация в училище, като твърди, че от 32-ро училище в София са се опитали да я разубедят синът й Борис да учи при тях. След като детето вече е записано, в училището се провежда разговор, който по думите й цели да я откаже от това Борис да учи там.„Натиск за преместване на това дете от наша страна няма. Ако имаше такъв, щяхме да го направим преди записването\", заяви Детелина Бояджиева, зам.-директор на 32 СУ \"Климент Охридски\". Тя допълни, че целта на срещата е била да разберат какво е състоянието на детето и какви са очакванията на майката.„Това, което нас ни притесни, разглеждайки документите на детето, бе,че то се нуждае от придружител, тъй като трудно се движи. Разговорът, който е воден, е в тази насока, защото нашите класни стаи се намират на четвъртия етаж\", поясни директорът на училището Нели Костова. „Ако четвъртият етаж е проблем, макар че аз обясних, че синът ми, макар и бавно, може да се изкачи до него, да се потърси друго решение\", коментира Надежда Данабашлиева.Нова телевизия, „Събуди се\"  ", "date": "2018.06.09", "title": "Майка на дете аутист твърди, че детето и се дискриминира при приема му в първи клас."}
{"url": "http://www.cross.bg/panchev-botevgrad-beshe-1576494.html", "text": "/КРОСС/Простреляният в Ботевград Марио Панчев е починал от раните си в болницата, потвърдиха от МВР. Въпреки усилията на лекарите в болница \"Пирогов\", където беше настанен простреляният, той е починал в резултат от сериозните си наранявания.Панчев беше улучен два пъти в корема от Владимир Пелов след престрелка между двамата в Ботевград в средата на тази седмица. Самият Пелов беше убит на място.Смята се, че враждата между двамата е заради показания, които Марио Панчев е дал пред полицията срещу Владимир Пелов по случая с изчезнало момче преди време в Ботевград.Полицията продължава да издирва и вторият избягал затворник - Радослав Колев. В последно време са били получавани сигнали, че той е забелязван в Ловешко, Пазарджишко и Костенец. Нито един от тези сигнали обаче не е бил потвърден.", "date": "2018.06.09", "title": "Простреляният в Ботевград Марио Панчев е починал от раните си в болницата"}
{"url": "http://www.cross.bg/evropa-orban-spekylanti-1576492.html", "text": "/КРОСС/Унгарският премиер Виктор Орбан определи вълната от бежанци и мигранти към Европа през последните години като заговор на пазарни \"спекуланти\", целящи да увеличат печалбите си, предаде ДПА.\"В Европа ставаме свидетели на прехвърляне на население\", каза Орбан в интервю за унгарското радио. \"Нещата донякъде се случват така, че спекуланти като Джордж Сорос могат да правят много пари\", добави той.И заяви, че \"срещу Сорос трябва да се води борба\", защото той и \"неговата армия\" искат \"мултикултурна Европа\", а не \"традиционните ценности на християнска Европа\".", "date": "2018.06.09", "title": "Виктор Орбан: Вълната от бежанци и мигранти към Европа е заговор на пазарни \"спекуланти\""}
{"url": "http://www.cross.bg/bulgariya-kybrat-partiya-1576491.html", "text": "Оказва се, че името вече е заето. Поне 5-6 организации са се кръстили така и затова избрах само \"Кубрат\". Даже предложих \"Кубрат Велика България\", но не можело името България да се използва в название на партия. Което едва ли е вярно, тъй като има партии \"Да, България\", \"Дай България\", \"Демократична България\" и т.н. Хайде, от мен да мине. \"Кубрат\" е кратко име, ще ни наричат кубратисти. Предварително искам да разсея всякакви негативни съмнения, които има сред еврейската общност. \"Кубрат\" е названието на организацията през 30-те години на миналия век на генерал Христо Луков, която се изявява с нацистки действия по улиците на София- манифестации, трошене на витрини на еврейски магазини. Регистрираната онзи ден професорска партия \"Кубрат\" е демократична партия на просветените, умерени и конструктивни националисти. Ние признаваме сериозния принос на евреите в целокупния живот на България през изминалите столетия и през последните 150 г. В Националния исторически музей, малко преди да го напусна, открихме плоча в памет на 952  български войници и офицери от еврейски произход, сражавали се и загинали във войните за национално обединение Близо две години при мен на кафе се събираха 25 професори, които анализираха обстановката в България. Всички те признаваха, че в една парламентарна република, за да се сключи едно коалиционно споразумение за правителство между различни партии с различни програми, е необходимо всяка от тях да се откаже от някои ценни намерения. Аз мога да кажа само за националистите, че те се отказаха да решат два тежки проблема в България - демографския и този с работната ръка като приемат закон, подобен на ирландския и унгарския от 2011 г., с който се дава лесно гражданство на наши сънародници зад граница. Ако партия \"Кубрат\" вземе властта, ще се опитаме да решим проблемите с демографската криза и липсата на работна ръка, както и с намаляващия брой руските туристи. Първо, ще отменим 1900 от 2000-те лицензионни режими, както направи Тръмп в САЩ и икономиката им дръпна. И второто - ще махнем визите за руски туристи. Ще си ги получават на границата, а няма да ги раздава една индийска фирма в 5-6 града на огромната Русия. Резултатът е, че в България миналата година са дошли 560 000 руски туристи, а сега се очакват с 15% по-малко. Докато в Гърция са 4 милиона руски туристи, а в Турция - 6 милиона.- Това, което ние наричаме крайна стратегическа цел за възход и величие на България, е президентската република. Там е невъзможно съобразяване с коалиционен партньор, такъв просто няма да има. Президентът започва да управлява своеобразно своята програма. И наистина най-голям възход имат страни, които са президентски републики- Русия, САЩ, Франция, Турция, Чехия. Като френският модел ми се вижда най-подходящ за България. Това е все едно да ме питате, ако вървите по тротоара, няма ли опасност един камион да изскочи от платното и да ви смачка. Винаги има опасности в този свят. В България е изключено да премине в авторитаризъм по простата причина, че няма няма външна ситуация за това. Ние сме в Европейския съюз, една демократична политическа общност, който не би позволил някъде да се установи авторитаризъм.В никакъв случай няма да има забрана за партии. Защото експериментът, който е направила България през 1935-1943 г е същият като нашия, с едно единствено изключение- забрана на партии. Но ние нямаме такава идея. Самата ситуация на президентската форма на управление ще минимализира влиянието на партиите. Някои от тях най-вероятно ще изчезнат, тъй като никога не биха могли да изберат президент.                                                                                                                                         Всички са поканени. Когато бяхме само движение, тогава можеха да дойдат при нас хора от всички партии, сега не. Но ако напуснат своите партии, добре са дошли. Още в самото начало обясних, че става дума за професори, освен академични, има и професори по занаят. Един Кубрат Пулев е професор в бокса. Един отец Боян Саръев е професор като духовник. И много други подобни хора.А съм го прочел, разбира се. Смях се много на първите опити да бъда дискредитиран. Най-куриозното беше в един вестник, където бяха писали за детските ми години, и бяха сложили снимка, на която съм с две германки пред входа на музея. На 16-17 г., там съм слабичък като чироз. Твърди се, че това до мен е госпожа Меркел като млада, когато дошла на българското Черноморие. Не си спомням момичето как се казваше, но не е Меркел. Надявам се да не попречи. Плановете ми за лятото, понеже се заемам с много голяма работа, ще бъдат намалени. Ще продължавам да проучвам историята на родния край  ", "date": "2018.06.09", "title": "Божидар Димитров: Ако вземем властта, първо ще пусна руснаците биз визи"}
