{"url": "http://www.cross.bg/borisov-trump-snimka-1584815.html", "text": "/КРОСС/  Министър-председателят Бойко Борисов публикува на официалния си профил във Фейсбук снимка с американския президент Доналд Тръмп и съпругата му Мелания. Кадърът е придружен с многозначително послание от страна на премиера: \"Чистосърдечно давам възможност за нови \"анализи\", \"препоръки\", \"тълкувания\" и изяви по повод тази снимка :-) иначе, просто протокол на Белия дом\".                     Снимката слага край на сагата с очакваната среща между управляващите в България и САЩ. Тя стигна пика си по време на първия ден от сесията на Общото събрание на ООН в Ню Йорк. След срещата на високо равнище \"Глобален призив за действие за справяне със световния проблем с наркотиците\" Борисов се здрависа с Тръмп, а пиарката му Севделина Арнаудова пусна кадър във Фейсбук.", "date": "2018.09.26", "title": "Борисов и Тръмп позираха заедно в Белия дом"}
{"url": "http://www.cross.bg/mars-zhivot-pochvata-1584816.html", "text": "/КРОСС/ На Марс от стотици милиони години има зона, която е подходяща за съществуването на микроорганизми, пише Earth and Planetary Science Letters, като се позовава на изследване на учени от университета \"Браун\" в Провидънс, САЩ, съобщава .Анализарийки данните, събрани от орбиталната сонда Mars Odyssey, специалистите са установили наличие на торий и калий в почвата, а също така на водород. Според тях може да се предположи, че в далечното минало на Марс е имало и уран.Тези вещества са достатъчно условие за начало на процеса на т.нар. разцепване на водата (радиолиза) под влиянието на йонизиращи лъчения, а отделяната при това енергия може да служи като храна на примитивни микроорганизми.Учените посочват, че на Земята също има организми - хемелитотрофи, които ползват енергия от окислителни реакции на неорганични вещества. Литотрофните организми могат да живеят на дълбочина от километър и половина. Според публикацията може да е малко пресилено да се говори, че е открит живот на Марс, на анализът на данните ще помогне при по-нататъшните търсения.През юли учени от Националния астрофизически институт в Болоня, Италия, обявиха, че с помощта на данни, получени от сондата Mars Express, са успели да открият големи количества вода на Марс, което е главното условие за възникване на живот. До този момент на планетата са установени само големи ледници.Доказателства за живот на Марс може да са били случайно унищожени преди 40 години, разкриха изследователи на Червената планета.Космическите апарати \"Викинг 1\" и \"Викинг 2\", които стигнали до марсианската повърхност още през 1976 г., \"изгорили\" образци от почвата в химичния анализатор. Това съобщиха от НАСА, цитирани от списание \"Ню сайънтист\" .Именно поради тази причина събирането на проби от почвата в района на кацането не дало никакви резултати и двата космически апарата \"напразно\" кацнали на Червената планета. В образците от грунда не било открито нищо.Изследователи от центъра за космически полети \"Годард\" смятат, че всички проби от почвата са били прегрети в рентгенофлуоресцентния спектрометър и затова молекулярният състав на почвата преди 40 години се сторил \"абсолютно мъртъв\" на учените.Повторният анализ на данните за наличие на органични съединения показал, че марсианската почва съдържа химични елементи, които е възможно да се формират единствено при определени условия. Това теоретично доказва съществуването на прости форми на живот на повърхността на Червената планета.", "date": "2018.09.26", "title": "На Марс има условия за живот"}
{"url": "http://www.cross.bg/mrezha-sotzialnata-sofiya-1584819.html", "text": "/КРОСС/ Не известен е стрелял тази вечер по една от новите мотриси на по линията на трамвай 7 в София.За неприятната и опасна случка съобщи преди минути очевидец в социалната мрежа.Ето и какво написа очевидеца в постаси в социалната мрежа:Трамвай 7 при метростанция Хан Кубрат. Някой тарикат стреля по трамвая, който е един от и без това малкото хубави и климатизирани в които си струва да се вози нормален човек.Единия от куршумите беше непосредствено до главата на непълнолетно момче. Не ми се мисли какви последици можеше да има. Подадени са сигнали в СКГТ и 2ро районно. Дано се намери терориста.                                 ", "date": "2018.09.26", "title": "Стреляха по трамвай в София"}
{"url": "http://www.cross.bg/leica-panasonic-sigma-1584802.html", "text": "/КРОСС/ На пресконференция преди откриването на Photokina 2018, Leica Camera AG, Panasonic и Sigma обявиха началото на стратегическо партньорство. „L-Mount Alliance“ е напълно нова форма на сътрудничество, което ще бъде изключително полезно за клиентите на трите компании.Сътрудничеството позволява на Panasonic и Sigma да използват системния стандарт L-Mount на Leica при свои собствени разработки, и да предлагат както фотоапарати, така и обективи, използващи този байонет. Като съвместно начинание на трите компании, партньорството ще засили повече от всякога значението на технологията L-Mount в света на фотографията.Благодарение на използването на множество сменяеми компоненти, системните фотоапарати са изключително гъвкави и могат да бъдат конфигурирани индивидуално за широк спектър от фотографски нужди. Тук байонетът е най-важният монтажен елемент, тъй като обективът има ключово значение за параметрите и качеството на изображенията, и за крайните резултати като цяло. Благодарение на стратегическото партньорство между Leica, Panasonic и Sigma, потребителите ще получат достъп до много по-широк набор от фотоапарати и обективи, без да се налага да се ограничават до определена марка, тъй като и трите марки ще използват един и същи стандартен байонет.Д-р Андреас Кауфман, председател на Надзорния съвет на Leica Camera AG и главен акционер: „За фотографите възможността за избор от широка гама обективи за техните фотографски системи е изключително важна. В условията на силно развиващия се пазар, особено на безогледални фотоапарати, потребителите търсят все по-голямо разнообразие от продукти, за да покрият широк спектър от различни фотографски нужди. Ето защо решихме да работим заедно с изтъкнати партньори в сферата на фотографията, като незабавен отговор на тези нужди. Нашето дългогодишно сътрудничество с Panasonic е основано на взаимно доверие, а опитът на компанията в областта на електрониката е безспорен. Sigma също е авторитетна компания, която се утвърди, особено в областта на оптиката и производството на обективи, и е в състояние да допълни перфектно съществуващото портфолио от L-Mount продукти. Убедени сме, че заедно с нашите партньори можем да реализираме взаимен и устойчив растеж на всички наши продукти.“Г-н Тецуро Хомма, главен изпълнителен директор на Panasonic Corporation: „Panasonic винаги е фокусирана към революцията в сферата на фотографията, за да направи живота на фотолюбителите по-лесен, по-приятен и по-интересен. Нашето дългогодишно партньорство с Leica доведе до появата на пазара на множество висококачествени цифрови фотоапарати, обединяващи изключителните оптични технологии на Leica с цифровите технологии на Panasonic. Сътрудничеството ни позволи да ускорим разработването на отлични цифрови фотоапарати, а партньорството с Leica и Sigma в рамките на L-Mount Alliance е чудесен пример за това развитие. Това е съюз на силни играчи, който ще доведе до фундаментални промени в бъдещето на фотографската индустрия. Ние винаги сме били движеща сила, която въвежда иновации в индустрията под мотото „Променяме фотографията“, отговаряйки на високите изисквания на професионалистите. Партньорството ни с Leica и Sigma ще създаде допълнителни бизнес възможности, но по-важното е, че ще увеличи радостта от фотографията за нашите клиенти.“Г-н Казуто Ямаки, главен изпълнителен директор на SIGMA: „Тъй като фотоапаратите станаха цифрови и безогледални, изискванията на потребителите, както и системите, въведени от всеки производител, са изключително разнообразни. В момента потребителите разполагат с огромен избор, но от гледна точка на разширяемост и възможности, все още няма система, която наистина да отговаря на техните нужди. SIGMA се присъединява към този алианс, за да участва в развитието на безогледалните фотоапарати и популяризирането на предимствата на стандартизираната монтажна система. Тъй като SIGMA се стреми да разработва високопрецизни, висококачествени и иновативни продукти, този алианс ще повиши нивото на завършеност и разширяемост на нашите фотографски системи, и ще осигури по-големи предимства за потребителите. Leica е изключителна компания, която допринася за развитието на фотографската култура повече от 100 години, а Panasonic е водеща компания, която разработва високоефективни и надеждни технологии в различни области. Заедно с уникалните, висококачествени продукти на SIGMA, L-Mount ще се превърне в изключително привлекателна система за потребителите.“", "date": "2018.09.26", "title": "L-Mount Alliance: стратегическо партньорство между Leica Camera, Panasonic и Sigma"}
{"url": "http://www.cross.bg/gardiun-vanko-shoyto-1584803.html", "text": "/КРОСС/ Престижното британско издание прояви неочакван интерес към шоубизнеса в България. Повод за това стана участието на излежалия присъда за сводничество Иван Главчев-Ванко 1 в изданието на \"VIP Брадър\" у нас и неочакваното му доброволно напускане на формата.В обширен материал на онлайн страницата си \"Гардиън\" свързва излизането от къщата със сигналите на организации за защита правата на жените и последвало решение на \"Нова телевизия\" за преразглеждане на критериите за селекция на участниците в риалити предаването.\", допълва \"Гардиън\".                      Иван Главчев, по-известен като Ванко 1, напусна къщата, като причината официално е здравословното му състояние. В предаването, излъчено снощи, Главчев заяви, че не се чувства добре. , обърна се към камерите Ванко., заяви рапърът.\"Гардиън\" са се обърнали към шведската медийна компания \"Модърн Таймс Груп\", която е собственик на \"Нова телевизия\", със запитване по казуса \"Ванко 1\". От компанията са потвърдили, че Главчев е напуснал по лични причини.се казва в становището на шведската медийна група в отговор на запитването на \"Гардиън\".Напускането на шоуто от страна на Главчев идва след отвореното писмо на правозащитната организация \"Не си сама\". Той стана известен и с противоречивите си изказвания за жените по време на престоя си в къщата. , цитира британският вестник Ванко 1.Галина Лачева от \"Не си сама\" коментира пред медията, че е крайно време западното общество да разпознае мъже като Ванко 1 като симптом.\"Гардиън\" цитира и Бетина Жотева, член на СЕМ, която пък коментира, че проблемът е генералната идея човек, извършил такива престъпления, да бъде поканен в шоуто. Тя отчита като тенденция факта, че престъпници твърде често се появяват по телевизията у нас.Медията припомня, че България е един от основните изходни страни, виновници за трафика на хора в ЕС, според държавния департамент на САЩ. В годишния си доклад за трафика на хората българската съдебна система бе критикувана за издаването на условни присъди на хора, осъдени за трафик на хора и че не прави достатъчно, за да защити потенциалните жертви.", "date": "2018.09.26", "title": "\"Гардиън\" за Ванко 1: Осъден трафикант напуска след протести \"VIP Брадър\""}
{"url": "http://www.cross.bg/rysiya-baza-gryshko-1584818.html", "text": "/КРОСС/ Плановете за създаване на военна база на САЩ в Полша предполагат проектиране на сила в близост до руската граница, заяви пред РИА Новости заместник-министърът на външните работи на Русия Александър Грушко, съобщава Фокус.По неговите думи, подобен ход би означавал, че „САЩ и техните съюзници фактически окончателно преминават към системата за обезпечаване на сигурността от времената на Студената война“.Грушко отбеляза също, че евентуално изграждане на американска военна база в Полша би било равнозначно на разрушаване на основополагащия акт Русия – НАТО, който ясно забранява подобни действия.„Отнасяме се отрицателно по много причини, защото подобно решение, ако бъде реализирано, ще означава допълнително влошаване на ситуацията в сферата на сигурността“, заяви дипломатът.Грушко предупреди, че появяването на тази база ще принуди Москва да приеме редица „допълнителни военно-технически превантивни мерки“, които ще обезпечат сигурността на Русия в новите условия. „Ние имаме различни варианти, включително много евтини, чрез които да укрепим нашата сигурност“, добави зам-министърът и подчерта, че разполагането на база ще бъде ход, „който противоречи и на интересите на общоевропейската сигурност“.", "date": "2018.09.26", "title": "МВнР на Русия: Плановете за американска база в Полша представляват заплаха за Русия"}
{"url": "http://www.cross.bg/obektiv-leica-vario-summilux-1584801.html", "text": "/КРОСС/ Panasonic Corporation обяви, че разработва първия в света* пълнообхватен F1.7 10-25mm широкоъгълен цифров сменяем варио обектив LEICA DG VARIO-SUMMILUX (приравнено към 35mm фотоапарат: 20-50mm). Благодарение на предимствата на системния стандарт Micro Four Thirds, с новия обектив LEICA DG VARIO-SUMMILUX 10-25mm / F1.7 могат да се правят както широкоъгълни, така и по-приближени снимки, независимо от големия му диаметър. Това е първият сменяем обектив с широка F1.7 високоскоростна бленда, покриващa пълния обхват на вариото от широкоъгълно до стандартно фокусно разстояние. В допълнение към заснемането на стандартни снимки, този обектив може да се използва и за запис на видео. Оборудван с гривна за блендата без прещракване, с която се осъществява плавно и безпроблемно регулиране на блендата, новият обектив LEICA DG VARIO-SUMMILUX 10-25mm / F1.7 е замислен като цифров хибриден фото/видео сменяем обектив от най-висок клас.Обективите LEICA DG се конструират в съответствие със строгите стандарти за качество на LEICA и се отличават с превъзходни оптични характеристики. Новият LEICA DG VARIO-SUMMILUX 10-25mm / F1.7 постига изключително качество и прецизност в целия обхват на вариото, за да осигури заснемането на впечатляващи образи.Panasonic се ангажира да разширява продуктовата гама на фотоапаратите и обективите от системата Micro Four Thirds, за да отговори най-пълно на нуждите на потребителите.* Към 25 септември, 2018 г.•Подробните технически характеристики, датата на предлагане на пазара и цената предстои да бъдат уточнени.•Leica е регистрирана търговска марка на Leica Microsystems IR GmbH.•SUMMILUX е регистрирана търговска марка на Leica Camera.", "date": "2018.09.26", "title": "Panasonic разработва нов обектив LEICA DG 10-25mm*1 F1.7  "}
{"url": "http://www.cross.bg/stranata-predstavitel-bulgariya-1584820.html", "text": "/КРОСС/ „Визия за България“ е с дълъг срок на действие. Тя е отворен документ, в който ще допълваме всички полезни за страната предложения. Тя се отнася за доходите и за икономиката, здравеопазването, образованието, за демографската криза“ Това каза на среща със Съюза на офицерите и сержантите от запаса и резерва във Варна народният представител от ПГ на „БСП за България“ Кольо Милев. Той добави, че в момента има дълбока криза на кадри в страната. По думите му армията ни има сериозни проблеми. „Трябва да се увеличи заплащането на военнослужещите. Осезаемо се чувства дефицит на кадри там“, добави той. „Ние ще разработим регионални визии за цялата страна. Ще има и за морската ни столица, както и за Бургас“, каза още Милев. „Националната сигурност не е само вътрешната сигурност. Тя има по-широко измерение. Тя е социална, икономическа, етно-религиозна.“ Това каза народният представител Славчо Велков. По думите му все повече се налага мнението за нуждата  да се разработи за всеки регион и визия за неговото развитие. Според народния представител Никола Динков е необходимо да се обърне сериозно внимание на всички региони в страната. „В тези региони, които не са доразвити, трябва да се наблегне на транспортната инфраструктура. Общинските центрове трябва да бъдат добре свързани с областните. Това ще доведе до добро придвижване на работниците и служителите“, каза той. На срещата присъства и народният представител Димитър Стоянов. По думите му „Визия за България“ може да даде нов старт за страната.  Присъстващите от Съюза на офицерите и сержантите от резерва и запаса попитаха- защо управляващите не приемат предложението на левицата за преизчисление на всички пенсии. Те настояха за увеличаване на часовете по военно обучение във военните училища. ", "date": "2018.09.26", "title": "Кольо Милев: „Визия за България“ е отворен документ, в който ще допълваме всички полезни за страната предложения"}
{"url": "http://www.cross.bg/parnoto-tzenata-toplata-1584811.html", "text": "/КРОСС/ КЕВР обсъдиха предстоящия скок на парното и топлата вода за последните три месеца на 2018 г., като той ще бъде между два и девет процента за различните части на страната.Според Асоциацията на топлофикационните дружества, обаче, парното и топлата вода трябва да поскъпнат с повече от планираното заради 14-процентния скок на цената на газа.Натрупано, заедно с предишните повишения на цените, този отоплителен сезон сметките ни ще са значително по-високи – с между седем и 23%, като рекордното поскъпване е за абонатите на Бургас.", "date": "2018.09.26", "title": "Парното скача с 2-9%, топлофикациите искат още"}
{"url": "http://www.cross.bg/putnata-svetovnata-mrezha-1584808.html", "text": "/КРОСС/ Министърът на регионалното развитие и благоустройството Петя Аврамова ще открие в гр. Банско утре работна среща за оперирането на тол системите при ползването на пътната мрежа. Поканените за участие в нея пътни експерти от Словения, Гърция, Словакия, Унгария и Белгия ще представят опита си при управлението на тол системите.Семинарът е организиран от Агенция „Пътна инфраструктура“ и Световната банка. Финансовата институция консултира пътната администрация при въвеждането на Националната система за електронно събиране на пътни такси от 2019 г. В него ще участват председателят на Управителния съвет на Агенция „Пътна инфраструктура“ инж. Светослав Глосов, инж. Веселин Давидов - член на УС на АПИ, експерти от Световната банка, Европейската комисия и АПИ.Организирането на работната среща е част от експертната и техническа помощ, която Световната банка предоставя на пътната агенция за успешното изпълнение на проекта „Проектиране, изграждане и въвеждане на електронна система за събиране на таксите за ползване на републиканската пътна мрежа на база изминато разстояние за превозни средства с обща технически допустима максимална маса над 3,5 т () и на база време за леки автомобили с обща технически допустима максимална маса до 3,5 т (електронна винетка)“, както и за внедряването на  таксуването в България. Консултантите от банката подпомогнат администрацията при определяне на обхвата за таксуване с  на пътната мрежа и размера на тарифите, както и структурирането на бъдещето Национално  управление, което ще оперира системата от 1 януари 2019 г.", "date": "2018.09.26", "title": "Министър Аврамова ще приветства участниците в  работна среща за оперирането на тол системите в Европа"}
{"url": "http://www.cross.bg/panasonic-fotoaparat-smenyaema-1584800.html", "text": "/КРОСС/ Panasonic Corporation обяви, че разработва два модела на своите първи цифрови безогледални фотоапарати с 35 mm пълнокадрова матрица, LUMIX S1R и S1. Това са първите в света модели, оборудвани с функция за запис на 4K 60p/50p видео и двоен стабилизатор на образа Dual I.S. Panasonic възнамерява да ги представи на пазара в началото на 2019 г., като част от серията LUMIX S.Най-съществените характеристики на новите фотоапарати, и са следните:1.Изключителни възможности, висока разделителна способност и високи нива на изразителност, постигнати с новоразработен 35 mm пълнокадров заснемащ сензор и процесор за обработка на изображенията.(Ефективни пиксели: приблизително 47M при и 24M при 2. За първи път в света поддръжка на 4K 60p/50p видео запис при пълнокадров цифров безогледален фотоапарат със сменяема оптика.3.Първият в света пълнокадров фотоапарат, оборудван с двоен стабилизатор на образа Dual I.S. (Image Stabilization), позволяващ снимане от ръка на тъмни или отдалечени композиции, за което преди беше необходим статив или друго подобно оборудване.4. Два слота за XQD и SD карти памет, за първи път при Panasonic; и здрав LCD монитор, въртящ се по три оси, за лекота на използване и за поддръжка на професионална фотография и видеозаснемане.5.Байонет по системата L-Mount на Leica Camera, даващ възможност за използване на сменяеми обективи с L-Mount спецификации на партньорите Leica Camera и Sigma. Разширени възможности, благодарение на по-големия избор от сменяеми обективи.Panasonic също така ще разшири продуктовата си гама от обективи, съвместими със серията LUMIX S, разработвайки до 2020 г. над десет модела, включително 50 mm/F1.4 обектив с фиксирано фокусно разстояние, 24-105 mm стандартен варио обектив и варио телеобектив.За Micro Four Thirds цифровите безогледални фотоапарати със сменяема оптика от серията LUMIX G, Panasonic разработва обектива LEICA DG VARIO-SUMMILUX 10-25 mm F1.7, който за първи път в света ще постига варио при максимална бленда F1.7 в целия му обхват. Освен това, системата от услуги за поддръжка на професионалните фотографи, започнала да действа в Япония през април миналата година, ще стане достъпна и в Европа, и в Съединените щати, през тази финансова година.Цифровите безогледални фотоапарати със сменяема оптика от най-висок клас LUMIX GH5, G9 и GH5S, които Panasonic пусна на пазара последователно от 2017 г. досега, вече си спечелиха солидна репутация сред професионалистите и висококвалифицираните фотолюбители по целия свят, благодарение на високото качество на снимките и способността да улавят динамиката и красотата на живота. Този успех се дължи и на първата в света поддръжка на запис на 4K 60p/50p видео и на най-бързия в света автофокус, постигнат с помощта на технологията DFD (Depth From Defocus). Panasonic ще продължи да предлага високо качество на клиентите си чрез уникалните функции и характеристики на компактната и високо оборудвана серия LUMIX G, като същевременно ще стъпи на професионалния пазар с представянето на серията пълнокадрови фотоапарати LUMIX S и разширяването на системата от услуги за поддръжка. По този начин Panasonic ще подкрепи създаването на нова култура във фотографията и видезаснемането.Прототипи на описаните по-горе фотоапарати и обективи ще бъдат показани на изложението Photokina 2018.Бележки:*1.За първи път в света поддръжка на 4K 60p/50p видео запис при пълнокадров цифров безогледален фотоапарат със сменяема оптика. Относно използването на двоен стабилизатор на образа Dual I.S. (Image Stabilization), то е при цифров пълнокадров фотоапарат със сменяема оптика. Към 25 септември 2018 г., при обявяването в Германия, съгласно данни на Panasonic.*2.При цифров фотоапарат със сменяема оптика. Към 12 септември 2008 г., съгласно данни на Panasonic.*3.Цифровият безогледален фотоапарат със сменяема оптика GH4, заснемащ 4K видео (при цифров безогледален фотоапарат със сменяема оптика, към 7 февруари 2014 г.), и цифровият безогледален фотоапарат със сменяема оптика GX8, оборудван с Двоен стабилизатор на образа Dual I.S. (при цифров фотоапарат със сменяема оптика, към 16 юли 2015 г.), съгласно данни на Panasonic.*4. L-Mount Alliance: стратегическо сътрудничество между Leica Camera, Panasonic и SIGMA (обявено на 25 септември 2018 г. в Германия)*5.При сменяем обектив за цифров фотоапарат със сменяема оптика. Към 25 септември 2018 г., при обявяването в Германия, съгласно данни на Panasonic.*6.При цифров безогледален фотоапарат със сменяема оптика. Към 4 януари 2017 г., съгласно данни на Panasonic.*7.При цифров фотоапарат със сменяема оптика. Към 8 ноември 2017 г., съгласно данни на Panasonic.*8.Photokina е водещо изложение за фотография, видео и обработка на изображения (ще се проведе от 26 септември до 29 септември 2018 г. в Панаирен център, Кьолн, Германия).• Leica е регистрирана търговска марка на Leica Microsystems IR GmbH.• SUMMILUX и L-Mount са регистрирани търговски марки на Leica Camera AG.", "date": "2018.09.26", "title": "Panasonic разработва два модела на първите си пълнокадрови (Full-Frame) безогледални фотоапарати"}
{"url": "http://www.cross.bg/albaniya-tzacheva-marky-1584807.html", "text": "/КРОСС/ Министърът на правосъдието Цецка Цачева се срещна днес с главния прокурор на Албания г-жа Арта Марку. Тя е на посещение у нас по покана на главния прокурор Сотир Цацаров. Министър Цачева поздрави Марку за сключения между двете прокуратури меморандум за разбирателство и сътрудничество, който ще даде възможност на обвинителите от двете държави да си сътрудничат пряко. „Считам за особено важно, че конвенциите на Съвета на Европа предлагат широки възможности за директен контакт и обмен на документи между централните органи, вместо използването на традиционния дипломатически път. Това укрепва ролята на съдебните органи в процеса на изпълнение на молбите за правна помощ“, каза министър Цачева.Тя изтъкна, че един от най-важните хоризонтални приоритети на Българското председателство на съвета на ЕС беше именно насърчаването на сътрудничеството и интеграцията на Западните Балкани във всички сфери на взаимодействие със Съюза. „Това е траен ангажимент, който за пореден път бе потвърден само преди дни в годишната реч на председателя на Европейската комисия Жан-Клод Юнкер за състоянието на Съюза. Защото добре функциониращото правосъдие е основен стълб на европейските политики и важно условие за членство“, подчерта министърът. Тя припомни, че по време на първото за страната ни председателство бе постигнат съществен напредък във връзка със сключване на Споразумение за сътрудничество между Евроюст и Албания, което се очаква да бъде подписано следващата седмица по време на срещата ЕС – Западни Балкани. „Това е знак на голямо доверие към Албания и вярваме, че достъпът до системата ще ви даде възможност по-успешно да противодействате на тероризма и организираната трансгранична престъпност“, допълни Цачева. Тя обобщи, че двустранните ни отношения в областта на правното сътрудничество са традиционно добри и протичат без трудности.Главният прокурор Марку от своя страна запозна министъра с реформата в съдебната система на Албания, която е генерална по своята същност. Като особено значими тя открои новосъздадените комисии за атестация на магистратите.", "date": "2018.09.26", "title": "Министър Цачева се срещна с главния прокурор на Албания Арта Марку"}
{"url": "http://www.cross.bg/tezhkotovaren-avtomobil-beshe-1584812.html", "text": "/КРОСС/ Пешеходка загина, след като беше блъсната от тежкотоварен автомобил в столичния квартал „Орландовци”. Полицията все още изяснява кой е виновен за катастрофата.Инцидентът е станал около 12:30 ч. По предварителна информация жената се опитва да пресече, след което е ударена от тежкотоварен автомобил. Той продължава да се движи поне 200 м след удара.Сблъсъкът става в участък в квартала с интензивно движение на тежкотоварни автомобили.Шофьорът беше отведен за разпит. Негови колеги дойдоха да приберат камиона му. През март жители на „Орландовци” протестираха именно заради тежкия трафик и поискаха общината да вземе мерки. Твърдят, че не усещат промяна. Според кмета на района досега не е имало инцидент на това място.В момента тече разпит на шофьора в полицията. От неговия разказ се очаква да се разбере повече за причините, довели до инцидента.", "date": "2018.09.26", "title": "Тир помете жена в кв. „Орландовци”"}
{"url": "http://www.cross.bg/otpadutzi-tzentur-subirane-1584809.html", "text": "/КРОСС/  инвестира 1,45 млн. лв. в изграждането на нов технологичен център. Част от него е нова инсталация за сортиране на отпадъци от пластмасови, метални и хартиени опаковки и нов образователен център за ученици в София. Министърът на околната среда и водите Нено Димов, кметът на столицата Йорданка Фандъкова и изпълнителният директор на „Екопак България“ Тодор Бургуджиев и председателят на борд на директорите на “Екопак България” и изпълнителен директор на Кока-кола ХБК Юрг Бургхалтер заедно пуснаха съоръжението. На официалното откриване присъстваха много производители, партньори и съмишленици в зелената мисия на „Екопак България“.„Капацитетът на новата инсталация е 5 пъти по-голям от този, с който разполагахме досега. Тя може да сортира до 21 000 т.отпадъци от опаковки годишно“, съобщи г-н Бургуджиев. Той подчерта, че голяма част от процесите са автоматизирани, а нестандартният дизайн позволява посетителите да наблюдават дейността на инсталацията отгоре. Новата линия е изградена на площадка с площ 35 декара. Инсталацията ще обработва отпадъците от разделното събиране от цветните контейнери на “Екопак България”от 6 района в София, от 130 обекта на ХОРЕКА и 310 търговски обекта. В съоръжението са инсталирани магнитни сепаратори за автоматично отделяне на желязо и алуминий. Линията се обслужва от 27 служители и работници.В продължение на последователните си дългогодишни усилия да информира и образова подрастващите от всички възрасти „Екопак България“ създаде първия интерактивен образователен център. Той е част Технологиченият център, в близост до сепариращата линия и е предназначен за деца над 14 години. Пространството от 300 кв. ме разделено на три зони. В прожекционната зала се представят филми, свързани с опазването на околната среда и разделното събиране на отпадъци от опаковки. Тук посетителите ще се запознават с историята на организирана система за събиране на отпадъци от древността до днес. Втората зона е разделена на 4 секции за четирите вида отпадъци, които се събират разделно – пластмаса, хартия, стъкло и алуминий. Представени са процесите на преработка и рециклиране на отпадъци, превръщането им в нови продукти или в изкуство. Предложена е и мотивираща информация за ползата от рециклирането. Третата зона е гората на зелените желания, където всеки посетител ще оставя своята зелено мисия/послание за следващите поколения.„Този център е модел, по който може да се ориентира екологичната политика независимо дали става въпрос за семейство, община, държава или съюз. Ако усепеем по този начин да изградим навици у тези, които днес са между 7 и 27 г., това е гаранция, че когато са на нашите години, няма да има нужда от подобни инициативи “, заяви министър Димов.Зам. министърът на образованието и науката Деница Сачева заяви, че центърът е чудесно място, където децата могат да бъдат супергерои, пионер за София. Според нея “Екопак България” е своеобразен корпоративен лидер, когато става въпрос за екологичено образование. Г-жа Сачева съобщи, че през миналага година около 23 000 ученици са избрали да участват в дейности по интереси, свързани с екологично образование и здравословен начин на живот. “МОН ще публикува промени в Наредбата за приобщавашо образование, насочени към заниманията по интереси, а екологичното образование ще се превърне в трайна държавна политикка.. “Децата са нашите посланици за реализиране на зелените политики за нашия град. В този център те ще научат по най-добрия начин, че отпадъците са ценен ресурс”, подчерта столичният кмет Йорданка Фандъкова. Тя съобщи, че системата за разделно събиране на отадъци в столицата ще се разширява. ", "date": "2018.09.26", "title": "1, 45 млн. лв. инвестира „Екопак България“ в нов технологичен център за преработка на отпадъци от опаковки "}
{"url": "http://www.cross.bg/zhelyazkov-rosen-kolani-1584814.html", "text": "/КРОСС/ Обществото приема политиката за обезопасяване на автобусите с колани и очаква инициативи в тази посока. Това заяви министърът на транспорта, информационните технологии и съобщенията Росен Желязков по време на изслушване в комисията по транспорт, информационни технологии и съобщения в Народното събрание. В комисията взеха участие и представители на браншовите организации на автобусния превоз и превозвачите. Транспортният министър бе категоричен, че трябва да се намери оптималният подход, така че отговорността да е балансирана, а не насочена само към индустрията и бизнеса. Той допълни, че не може да се вменява задължение само на превозвача да следи за поставянето на коланите в автобусите, защото така ще се създадат трудности при правоприлагането и осъществяването на контрола.Министър Росен Желязков изрази готовност пряко да следи изготвянето на подзаконовата нормативна уредба, свързана с изискването за оборудване на автобусите с колани.Той увери, че това ще става в тесен контакт с неправителствения сектор и браншовите организации, така че да се изготвят най-добрите текстове, гарантиращи безопасността на този вид превози. Желязков уточни, че трябва да се въведат системи, които са допустими за прилагане, но това трябва да се направи по приемлив и ефективен начин.Пред медии министър Росен Желязков коментира, че предстои Законът за автомобилните превози да бъде обнародван, след което ще бъде актуализирана подзаконовата нормативна уредба, където ще се разгледат всички съображения, изразени от превозвачите. „Няма да се стига до такива спорни въпроси като поставяне на колани в градския транспорт например. Там, където е необходимо, ще бъдат монтирани задължително колани, за да се гарантира безопасността на пътниците“, добави Росен Желязков.", "date": "2018.09.26", "title": "Министър Росен Желязков: Обществото приема политиката за колани в автобусите и очаква инициативи в тази посока   "}
{"url": "http://www.cross.bg/chokov-galiche-aresta-1584817.html", "text": "/КРОСС/ Спецапелативният съд пусна под домашен арест Ценко Чоков, предаде Нова Телевизия. Досега той беше в ареста. Сред мотивите на съдиите е влошеното здравословно състояние на бившия кмет на Галиче, който сега е подсъдим.Чоков страда от диабет, диабетна полиневропатия, няколко язви, дискова болест, урологично заболяване, наскоро е претърпял операция, предстоят и други.Чоков ще бъде в София, и така няма опасност да извърши ново престъпление, какъвто риск има, ако е в Галиче. Там имало възможност да оказва натиск върху свидетелите.", "date": "2018.09.26", "title": "Ценко Чоков излиза от ареста"}
{"url": "http://www.cross.bg/alina-stefan-chaplin-1584806.html", "text": "/КРОСС/ „Трио Плачкови“ представиха своя уникален авторски спектакъл „Ла Комедия“ (La Comedia) по време на пресконференция в Нов театър НДК. На сцената, където се играе и самото представление, семейство Плачкови – Алина, Стефан и техният син Саша, разказаха и показаха избрана част от техния комедиен физически театър. Водещ на пресконференцията беше проф. Любомир Стойков, който акцентира върху езика на тялото – основно изразно средство в спектакъла. Той цитира думите на Жан-Луи Баро: „Силата на жеста е да направи невидимото явно“, с което провокира Стефан Плачков да разкрие, че „Ла комедия“ без думи прави явни човешките чувства.Алина Плачкова, която играе главната женска роля и е режисьор на спектакъла, сподели, че той отправя послание за любовта – за това колко е важно човек да я срещне и изживее. Нейната героиня мечтае за голямата сцена, за Холивуд и в съня си сбъдва своите мечти и изживява любовта си към театъра. Алина Плачкова разказа за своето дългогодишно приятелство с дъщерята на Чарли Чаплин – Виктория Чаплин, която е вдъхновила семейство Плачкови за спектакъла „Ла комедия“. Именно Виктория Чаплин дава идеята да се продължи сътрудничеството между двете семейства, започнало преди 100 години, когато прадядото на Алина – Джордж Дейвис, е играл заедно с Чарли Чаплин във филма „Циркът“.По време на пресконференцията Алина Плачкова представи две ключови за спектакъла сцени. Първата е пантомима с шлифер – етюд, при който се случва трансформацията на героинята в самото начало и тя „влиза“ в своя сън. Алина Плачкова впечатли присъстващите и с музикално жонглиране върху пиано. Стефан Плачков обърна специално внимание, че тя е единствената жена в света, която изпълнява този уникален номер. Стефан Плачков обясни, че в комедийния физически театър „Ла Комедия“ се сливат „физически театър“ и „физическа комедия“, използвана от Чарли Чаплин. Той акцентира на това, че публиката се забавлява и участва активно в представлението, което е микс от музика, танц, нямо кино, пантомима, циркови номера, сложна акробатика и комедия дел арте. Спектакълът „Ла Комедия“ може да бъде гледан на сцената на Нов театър НДК на 27, 29 септември, 3, 4, 5 и 18 октомври. Тойе подходящ за малки и големи – от 3 до 93 години, както с усмивка отбеляза Стефан Плачков.Главна Снимка:    – 2. „Трио Плачкови“ – Алина, Стефан и Саша (от дясно на ляво).                     ", "date": "2018.09.26", "title": "„Трио Плачкови“ създават спектакъл за любовта"}
{"url": "http://www.cross.bg/kralstvo-niderlandiya-korneliya-1584813.html", "text": "/КРОСС/ Председателят на НС на БСП Корнелия Нинова се срещна днес в централата на БСП с Н.Пр. г-жа Беа тен Тъшър, извънреден и пълномощен посланик на Кралство Нидерландия.На срещата бяха обсъдени двустранните отношения между България и Кралство Нидерландия, както и актуални теми от политическия живот на България. Особено внимание бе отделено на ситуацията в ЕС и предизвикателствата, свързани с приемането на бъдещия бюджет на Съюза, развитието на Европейския социален стълб и предстоящите европейски избори през 2019 година", "date": "2018.09.26", "title": "Корнелия Нинова се срещна с посланика на Кралство Нидерландия Н.Пр.г-жа Беа тен Тъшър"}
{"url": "http://www.cross.bg/kamion-nego-posoka-1584810.html", "text": "/КРОСС/ Два камиона изгоряха на магистрала „Тракия“ недалеч от Пловдив. При инцидента пострада един човек, а движението в посока София беше временно спряно.Малко след 14 часа тежкотоварен камион е отбил в аварийната лента на 127-я километър в посока София заради техническа неизправност. По неизвестни засега причини в него се блъска друг камион. И двата избухват в пламъци. Единият камион е бил натоварен с тоалетна хартия, която също се запалва, а искри прехвърчат и по полето край магистралата. Четири пожарни автомобила гасиха пламъците.Шофьорът на първия тир не е пострадал, защото успял да излезе от него. С обгаряне на едната ръка е шофьорът на втория тир. Камионите са с българска регистрация и са изцяло изгорели.Пътни полицаи регулират трафика.", "date": "2018.09.26", "title": "Камиони изгоряха на АМ „Тракия” и затрудниха движението"}
{"url": "http://www.cross.bg/oblast-titylyar-chlen-1584796.html", "text": "/КРОСС/ 28 момчета и момичета в следващите 2 години ще бъдат гласа на младите хора при реализирането на политики и мерки за гарантиране правата на децата в България. Те са от административните области, които в момента нямат представители, представителите им са навършили 18 г. или изтича 2-годишния им мандат в Съвета на децата – националния детски консултативен орган към Държавната агенция за закрила на детето (ДАЗД).Комисията на национално ниво за избор на нови членове, сформирана със заповед на председателя на ДАЗД д-р Елеонора Лилова, и включваща видни общественици, представители на неправителствените организации, академичните общности, бизнеса и експерти, разгледа автобиографиите и мотивационните писма на 90 деца и след гласуване определи представителите и техните заместници. От Област Шумен беше получена в ДАЗД само една индивидуална кандидатура.Съгласно процедурата за избор на членове на Съвета на децата, бяха изпратени писма до номинираните кандидати с покана за съгласие за участие. След това беше оформено окончателното класиране на новите членове на Съвета на децата.1.Титуляр – Джем Юмеров2.Резервен член – Ерай Исуф1.Титуляр – Христиан Младенов2.Резервен член – Мартин Влахов1.Титуляр – Милена Иванова2.Резервен член – Александър Чаушев1.Титуляр – Ива Иванова2.Резервен член – Волен Петков1.Титуляр – Ивет Кьосекова2.Резервен член – Величко Рангелов1.Титуляр – Ема Асенова2.Резервен член – Сиана Кирилова1.Титуляр – Венцислав Георгиев 2.Резервен член – Тодор Ценов1.Титуляр – Радина Минкова2.Резервен член – Георги Колев 1.Титуляр – Николай Пенчев2.Резервен член – Патриция Колева1.Титуляр – Галина Кюртева2.Резервен член – Веселин Евтимов1.Титуляр – Пламена Питекова2.Резервен член – Владимира Пушкарова1.Титуляр – Румислава Русева2.Резервен член – Ивелина Иванова1.Титуляр – Боряна Градинарова1.Титуляр – Габриела Георгиева2.Резервен член – Красина Димитрова1.Принцеса Иванова – Област МонтанаСъветът на децата към председателя на ДАЗД е създаден през 2003 г. и работи в изпълнение на основните принципи на Конвенцията на ООН за правата на детето и Закона за закрила на детето. Целта му е да насърчи детското участие в процеса на изработване на политики за децата и вземане на решения. Консултативният орган подпомага председателя на ДАЗД като дава становища и позиции по въпроси, които засягат правото на защита, развитието и участието на децата в обществено-политическия живот, както и предоставя възможност на младите хора да обменят знания, добри практики и да взаимодействат с държавни и неправителствени организации.В Съвета членуват 33 деца, чийто мандат е 2 години. Всяка област се представлява от двама човека (титуляр и заместник), има 5 квоти за деца от уязвими групи. Заседанията на Съвета се провеждат до 4 пъти годишно. Младите хора реализират редица инициативи, свързани с популяризиране на правата на детето и развитие на детското участие на общинско, областно и национално ниво.  ", "date": "2018.09.26", "title": "Избрани са новите членове на Съвета на децата"}
{"url": "http://www.cross.bg/vsichki-ministerstvoto-sreshtata-1584804.html", "text": "/КРОСС/ Българското председателство на Съвета на Европейския съюз 2018 г., се срещна със заместник-генералния директор на дирекция “Европа” в МВнР на Китай и заместник-генерален секретар на Секретариата на “16+1” Лу Шан в София днес. Срещата ще събере областни управители, кметове, националните координатори за инициативата за сътрудничество Китай-ЦИЕ, представители на регионите и на бизнеса от всички страни от формата. В България се очаква да пристигнат близо 700 делегата, сред които губернатори и представители на местната власт от 20 китайски провинции и страните от ЦИЕ.Целта на срещата между местните власти от държавите от формата „16+1“ е всички заедно и конструктивно да обсъдят бъдещото си сътрудничество във всички области с конкретни идеи и планове. В рамките на срещата, министър Лиляна Павлова и г-н Лу Шан обсъдиха и подготовката по създаването на Глобален партньорски център в рамките на инициативата „16+1“.На срещата присъстваха и експерти от министерството на външните работи, министерството на икономиката и на НДК.Представителите на китайската делегация благодариха на министерството за Българското председателство на Съвета на ЕС 2018 за отличната подготовка и логистика на срещите „16+“ в София. ", "date": "2018.09.26", "title": "Министър Павлова обсъди провеждането на втора среща от формата „16+1“ с китайска делегация"}
{"url": "http://www.cross.bg/botevgrad-mezdra-bulgariya-1584790.html", "text": "/КРОСС/ Пуснато е предсрочно движението през Ботевград на камионите, които пътуват към Северна България.Движението през Искърското дефиле е облекчено в момента, няма задръствания.Следващата година ще започне основен ремонт на пътя от Ботевград до Мездра. Тогава отново ТИР-овете ще трябва да минават през Искърското дефиле, за да стигнат до Видин и до Дунав мост 2.АПИ и Министерството на регионалното развитие ще инвестират 3 милиарда лева  в пътища, като приоритетите са в Северна България.„Ще се ремонтира магистрала „Хемус”, която е изключително важна за развитието на Северна България, както и вертикалните отсечки\", обясни министърът на регионалното развитие Петя Аврамова. Изключително важен път по думите и е пътят Видин – Ботевград, както и връзката на Дунав мост 2 с магистралите „Хемус”, „Струма” и „Тракия”.При поголяма част от рехабилитацията, пътят Мездра – Ботевград ще бъде в режим на ползване. Движението ще бъде затруднено, ще има и алтернативни маршрути. Това е най-тежкото трасе от целия път Ботевград – Видин, обясни председателят на УС на АПИ инж. Светослав Глосов.До две седмици ще се проведе конкурсът за изпълнител на ремонта на пътя от Ботевград до Мездра. ", "date": "2018.09.26", "title": "Догодина ремонтират пътя от Ботевград до Мездра"}
{"url": "http://www.cross.bg/tzenata-prirodniya-parnoto-1584795.html", "text": "/КРОСС/ „Защо при една и съща цена на природния газ през 2015 г. и сега имаме над 20% увеличение на цената на парното“, това попита днес омбудсманът Мая Манолова председателя на КЕВР Иван Иванов на откритото заседание за поредното повишение на цените на парното и топлата вода. Предвижданията сочат увеличение от 1 октомври т.г. между 2% и 9%.Омбудсманът поиска от регулатора да преразгледа решението си или най-малкото да извади „железни аргументи“, с които да обясни защо трябва да се увеличава цената на парното. „За мен като омбудсман, който защитава правата на българските граждани, включително като потребители на обществени услуги, каквото е топлоснабдяването, е изключително трудно от този доклад да си изградя впечатление, доколко обосновано е предложението на КЕВР за повишаване цената на парното“, посочи общественият защитник. Тя отбеляза, че по-голямата част от топлофикациите в страната са доволни от доклада на КЕВР за повишаване цените на топлоенергията, защото това което са поискали, са получили и така техните интереси са защитени. „Не можем да кажем обаче същото за гражданите, най-вече заради постния откъм аргументи доклад, който представя КЕВР“, категорична бе Манолова. Според нея този доклад противоречи на самия правилник за работата на регулатора - чл. 43, където се казва, че докладите задължително трябва да съдържат експертни оценки, анализи и предложения за решаване. „В случая има едно единствено аналитично изречение, което гласи, че след извършен икономически анализ и при отчитане на изменената цена на природния газ са изчислени и следват предложенията за повишаване цената на парното в различните топлофикации. Т.е. основното изискване към подобни важни за всички български граждани решения за публичност и прозрачност, за детайлна аргументация и излагане на мотиви в конкретния случай липсва, което е проблем. Проблем е също така, че реално работната група, изготвила този доклад, с който прави предложение за повишаване цената на парното е започнала  и приключила работа още преди да има валидно решение на КЕВР за повишаване цената на природния газ. Това го констатираме не за първи път“, отбеляза Манолова. Тя подчерта, че заедно с екипа си е изготвила анализ на публично известни факти, като е съпоставила цената на природния газ и парното през 2015 г. и сега предложените цени. Омбудсманът посочи, че през 2015 г. синьото гориво е струвало 484.26 лв. за хиляди куб. метра, а цената на парното - 73.98 лв. за мегават часа. Сега цената на природния газ е в размер на 456.65 лв. за хиляди куб. метра и с добавените разходи за пренос и достъп, цената става като тази през 2015 г. Същевременно, ценовото предложение за „Топлофикация София“ е 92.80 лв. за мегават часа, което означава над 20% увеличение при инфлация от 5%.Според нея практиката на КЕВР е да повишава цената на парното при повишаване цената на природния газ, но не и да я намалява при намаляване цената на природния газ. „Такъв пример имаше точно преди една година – през октомври 2017 г., когато цената на природния газ беше намалена близо с 8%, а цената на парното остана същата. Това се е случвало и в други ценови периоди, което очевидно е и било аргумент за КЕВР да посочи в свой доклад от април 2017 г., че надвзетите суми през изминалия ценови период от разликата в цената на природния газ за „Топлофикация София“ са в размер на 18 млн. лв.“, аргументира се омбудсманът. ", "date": "2018.09.26", "title": "Мая Манолова към КЕВР: Защо при една и съща цена на газа през 2015 г. и сега, цената на парното скача с 20 процента  "}
{"url": "http://www.cross.bg/shymen-prokyratyra-godini-1584797.html", "text": "/КРОСС/ Малко след 9 часа днес 28-годишна жена от село Мадара е потърсила съдействие от служители на участък „Полиция“ – Каспичан, тъй като от два дни нямала връзка с майка си. След подадения от нея сигнал, тя и двама полицейски служители се отправили към дома.При отварянето на входната врата са открити две тела. За случая веднага е уведомен административния ръководител на Окръжна прокуратура. При продължилия оглед на място са установени още двама починали. Жертвите са възрастно семейство на 81 и 70 години, и техните син и дъщеря, на 46 години и на 48 години. В присъствието на съдебен лекар по телата им са открити наранявания, причинени най-вероятно с нож или брадва.Множество процесуално-следствени действия са извършени в присъствието на директора на ОДМВР- Шумен ст. комисар Ялчън Расим, административния ръководител на Окръжна прокуратура - Шумен Маргарита Георгиева и дежурен прокурор. Изяснено е, че между семейството и техен съсед имало роднински спорове. Със съдействието на „Специализираните полицейски сили“ при ОДМВР Шумен е проникнато в съседен имот, където е задържан 64-годишен, намерени са следи, съотносими към извършеното престъпление. Работата по образуваното досъдебното производство продължава под надзор на прокурор от окръжната прокуратура. ", "date": "2018.09.26", "title": "64-годишен мъж е задържан като заподозрян за четворното убийство в Каспичан"}
{"url": "http://www.cross.bg/sreshtnat-horata-zalata-1584798.html", "text": "/КРОСС/ Народните представители от ПГ на „БСП за България” продължават общественото обсъждане на „Визия за България” с гражданите на областите Добрич и Варна.От 14.00 ч, в гр. Варна, в Зала 5 на Фестивалния конгресен център депутатите от ПГ на „БСП за България” проф. Анелия Клисарова, проф. Румен Гечев и Ирена Анастасова ще се срещнат с представители на академичните среди. В 17.00 ч, в гр. Варна, проф. Анелия Клисарова и доц. Георги Йорданов ще се срещнат с представители на медицинските среди, пациентски организации, Фармацевтичния и Зъболекарския съюз за модела на управление на системата на здравеопазването в Зала 2 , х-л \"Черно море\".От 17.30 ч. народните представители от ПГ на „БСП за България” проф. Румен Гечев,  Михаил Христов, Теодора Халачева  и Димитър Георгиев ще се срещнат с гражданите на Аксаково в Културно – информационния център. В същия час, в село Ветрино, среща ще се състои между депутатите Станислав Владимиров, Георги Стоилов, Николай Бошкилов, Александър Паунов и Георги Андреев и хората от населеното място в местния клуб на пенсионера. Надя Клисурска, Радослав Стойчев, Илиян Тимчев и Валентин Ламбев ще се срещнат с хората от Вълчи дол в центъра на града от 17.00 ч. В 19.00 ч., в гр. Суворово Донка Симеонова, Петър Витанов, Иван Генов и Тодор Байчев ще се срещнат с хората от града в Зала 1 на Общината.От 18 .00ч, в Огледална зала \"Нели Божкова\" в гр. Добрич проф. Иво Христов,  Георги Търновалийски и Нона Йотова ще се срещнат с обществеността на града. Красимир Янков и Иван Ченчев ще се срещнат в 17.00 ч с гражданите от гр. Генерал Тошево в залата на общината. В 18 ч. депутатите Пенчо Милков,  Николай Иванов и Валентина Найденова ще се срещнат с хората от с. Кардам в клуба на пенсионера. Таско Ерменков, Даниел Йорданов и Николай Пенев ще се срещнат с хората от с. Победа в 14.00 ч. в залата на местното читалище. В 16.00 ч. Йордан Младенов,  Кристина Сидорова и Никола Динков ще се срещнат с хората от с. Плачидол в залата на читалището. Иван Димов Иванов и Чавдар Велинов ще се срещнат с хората на с. Паскалево в залата на читалището в 18.30 ч. Жельо Бойчев, Румен Георгиев и Иван Ибришимов ще се срещнат с жителите на гр. Каварна от 17.30 ч. в кино „Петър Слабаков”. В 14 .00 ч,в гр. Крушари народният представител Цветан Топчиев и Явор Божанков ще се срещнат с хората в клуба на БСП. В 17.30 Таско Ерменков, Даниел Йорданов, Цветан Топчиев, Николай Пенев и Явор Божанков ще се срещнат с обществеността на  гр. Тервел в залата на общината. В 17.00 ч, в гр. Балчик депутатите Ирена Атанасова, Пенчо Милков, Любомир Бонев и Стефан Бурджев ще се срещнат с обществеността в сградата на мелницата - последния етаж.В гр. Шабла, депутатите Кольо Милев, Васил Антонов и  Димитър Стоянов ще се срещнат с обществеността в 18.00 ч. в клуба на БСП. В 18.30 ч. ще бъде открит нов клуб на БСП, в гр. Варна, район Владислав Варненчик.", "date": "2018.09.26", "title": "БСП продължава обсъждане на „Визия за България” с гражданите на област Добрич и Варна "}
{"url": "http://www.cross.bg/lumix-fotoaparati-images-1584799.html", "text": "/КРОСС/ Panasonic Corporation с гордост обявява новото си партньорство със световния лидер в областта на визуалните комуникации Getty Images, което има за цел да подкрепи програма от фотожурналистически проекти, заснети изключително с фотоапарати LUMIX. В програмата, озаглавена \"Getty Images x LUMIX\" и продължаваща до март 2019 г., са включени известни фотожурналисти, представлявани от Getty Images, на които се дава възможност да изпълнят проект по свой избор, като снимат с леките и надеждни фотоапарати LUMIX. Инициативата е част от постоянните активности на Panasonic за популяризиране на фото културата чрез марката за цифрови фотоапарати LUMIX.Проектите, заснети до момента в рамките на програмата, включват:Планирано е в програмата \"Getty Images x LUMIX\" да бъдат включени не по-малко от 12 проекта, като всички снимки могат да бъдат лицензирани* чрез кликване върху връзката към съответния проект.Фотоапаратите LUMIX на Panasonic са изключително новаторски и са идеални за фотожурналистика, благодарение на разнообразните им възможности, леко тяло и компактни размери. Оборудвани с уникални, най-модерни технологии, фотоапаратите LUMIX гарантират оптимални резултати, с високо качество на изображението, функционалност и надеждност. Компанията е ангажирана и постоянно се стреми да осигурява изключителни системни фотоапарати, които професионалните фотографи да използват като свой първи избор.*1 Планираните проекти могат да бъдат променяни без предупреждение.*2 За използване на снимките е необходимо приемане и прилагане на общите условия за услугата на Getty Images.", "date": "2018.09.26", "title": "Panasonic започва партньорство с Getty Images, за да подкрепи серия от фотожурналистически проекти"}
{"url": "http://www.cross.bg/marinova-vodeshtataklara-bogdan-1584805.html", "text": "/КРОСС/  заяви, че наистина ни очакват много тежки зимни месеци и е задължение на държавата да се погрижи за хората, особено за тези, които са в неравностойно положение и социално слабите. БСП има своите предложения в пази посока, едно от тях е увеличение на броя на семействата, които имат право на енергийни помощи. Според народния представител броят на хората, които дават повече от 10% от доходите си за енергия, е около 400 000 души. Освен това според левицата сумата на тези помощи трябва да бъде завишена на 400 лева, като средствата може да се осигурят от бюджетния излишък. „Смятате ли, че управляващите ще се съгласят с това ваше предложение?”, попита водещата . Събеседникът й изрази мнение, че ГЕРБ ще отхвърлят предложението на БСП, защото това е постоянна практика на управляващите. заяви, че друг голям проблем е повишаването на цените на хранителните стоки и особено на хляба. Тук предложението на БСП е да се намали ДДС за хляба на 5%. Според изчисленията ДДС от хляба възлиза на около 60 милиона лева. Ако ставката се намали на 5%, тогава в бюджета ще влизат 15 милиона лева. Само че част от сектора е на сиво и при намаляване на ставката голяма част от него ще излезе на светло и също ще внася ДДС. Според народния представител това е разумно предложение и е базирано на пазарните принципи, за разлика от идеята на ВМРО държавата да фиксира печалбата, което няма как да стане в една пазарна икономика. „Но обществото приема добре това предложение, ако вашите предложения не се приемат, вие няма ли да подкрепите тези на ВМРО?”, попита водещата . Събеседникът й отговори, че се приема добре, защото е популистка мярка. Той добави, че този въпрос все още не е обсъждан в парламентарната група.„Какви са коментарите на хората и какво ще се случи оттук нататък с този документ?”, попита водещата „На тези срещи присъстват ли и хора извън актива на БСП?”, попита водещата . Събеседникът й отговори, че срещите са отворени, присъстват и много хора, които не са членове на БСП и им е много интересно. На въпроса кои теми вълнуват най-много хората народният представител отговори, че това са доходите и демографската криза.„Какво предвиждате във „Визия за България” по отношение на доходите?”, попита водещата  отговори, че за да се повишават доходите трябва да имаме развита икономика, а в момента сме свидетели на много сериозен спад на чуждестранните инвестиции. Това се дължи не на лошата данъчна система, а на бюрокрацията, административните тежести и корупцията. Той  продължи, че БСП предлага да се наблегне на високотехнологични производства с висока добавена стойност. Много важен момент е завръщането на ролята на държавата в икономиката, създаване на индустриални зони по региони и създаване на кадри, необходими за икономиката. БСП предлага и намаляване на ДДС, прогресивно подоходно облагане, семейно подоходно облагане и ред други мерки.„Повечето експерти смятат, че сте активна опозиция, но не сте алтернатива, защо не ви оценяват като алтернатива?”, попита водещата . Събеседникът й отговори, че това публично се насажда у хората. Повечето медии коментират, че управлението не е добро, но не се вижда никаква алтернатива. „След последното окомплектоване на правителството дойде ли време за истинските реформи, които непрекъснато се отлагат, а държавата и обществото вече нямат сили и търпение да изчакват? Може ли да се надяваме, че с новите министри ще има и нова политика?”, попита водещата отговори, че не очаква никакви промени, още повече, че следващата година е изборна. Освен това смяната на министри е била отдушник.„Българска делегация, водена от премиера Бойков Борисов, е на посещение в САЩ за 73-ата сесия на Общото събрание на ООН в Ню Йорк. И това посещение бе предварително съпроводено с тежки разногласия между президента и правителството, но и с много реклама тук на местна почва, как оценявате Вие българската делегация?”, попита водещата  отговори, че този конфликт за това кой да замине е бил доста странен, защото в последните години винаги делегацията ни е била водена от президента.   ", "date": "2018.09.26", "title": "Богдан Боцев: БСП е истинската алтернатива на пагубното управление на ГЕРБ"}
{"url": "http://www.cross.bg/proekti-avramova-mrrb-1584787.html", "text": "/КРОСС/ 2019 г. ще бъде ключова за пътното строителство в България. Министерството на регионалното развитие и благоустройството даде„зелена\" светлина на проекти за близо 3 млрд. лв., чиято реализация ще продължи. Това каза регионалният министър Петя Аврамова на Осмия дискусионен форум „Строителството през 2019 г. – перспективи и предизвикателства“.Топ приоритет на министерството остава безопасността на пътната инфраструктура. В момента Агенция „Пътна инфраструктура“ извършва инвентаризация на магистралите, първокласните, второкласните и третокласните пътища в страната. На базата на обобщен доклад ще бъдат направени анализ и разчет за необходимите средства. От няколко месеца в МРРБ се работи по завишаване на гаранционните срокове за пътищата и магистралите. Ще бъдем безкомпромисни към качеството на изпълнение, каза министър Аврамова.Тя очерта големите инфраструктурни проекти на 2019 г. Приоритет на правителството остава АМ“Хемус“. В момента се работи активно по два нови участъка от магистралата, а до края на годината се очаква да бъдат обявени обществените поръчки за още две отсечки – от пътен възел „Боаза“ до разклона за Плевен и Ловеч с дължина 52 км и останалите около 85 км до връзката с пътя Русе-Велико Търново. Така в рамките на следващите месеци щe бъдат обявени обществени поръчки за строителството на още 137 км от АМ „Хемус“.Годината ще бъде ключова и за изграждането на АМ „Струма“. Агенция „Пътна инфраструктура“ вече обяви обществените поръчки за строителство на най-тежкия участък - през Кресненското дефиле в посока София. Продължава работата по трасето от Кресна до Сандански, което се очаква да е готово до края на строителния сезон, както и на участъка Благоевград - Крупник. Работата край Благоевград е все още спряна заради откритото древно селище край с. Покровник. МРРБ очаква становището наСпециализирания експертен съвет за опазване на недвижимото културно наследство и ще се съобрази с него, посочи министърът.През 2019 г. ще има напредък и по още четири ключови проекта: скоростният път „Видин-Ботевград“ и магистралата „Русе-Велико Търново“, с която са тясно свързани проектът за нов мост на р. Дунав край Русе и тунелът под връх Шипка. Има политическа воля тези проекти, заедно с АМ “Черно море“ и тунела под Петрохан, да бъдат реализирани чрез публично-частно партньорство. Общата им прогнозна стойност е над 3 млрд. лв., каза министър Аврамова.Нови възможности за бизнес откриват и проектите по Оперативна програма „Региони в растеж“ 2014-2020 г. През 2019 г. по ОПРР ще бъдат в изпълнение над 400 инфраструктурни проекта, включително големите проекти на общините Столична, Пловдив, Варна, Бургас, Русе, Стара Загора и Плевен. Те са за подобряване на градската среда, транспорта и пътната инфраструктура. Ще бъдат обновени53 училища, детски градини и университети в София, 16 образователни обекта, включително 2 университета, в Пловдив, 20 обекта във Варна, 18 в Бургас, 12 в Русе. В община Враца  ще се модернизират училища и детски градини, както и филиалът на Медицинския университет в София -  „Проф. д-р Иван Митев“.Големи са предизвикателства във ВиК отрасъла, където със средства по Оперативна програма „Околна среда 2014-2020 г.“ ще се изграждат обекти за над 1 млрд. лв.Процедурата за кандидатстване е вече открита, подготвени са и формулярите за кандидатстване. Има готовност тръжните процедури да бъдат обявени в началото на 2019 г.Министър Аврамова апелира за максимална мобилизация при изпълнение на проектите. Нека страната ни бъде една голяма строителна площадка, на която, както и досега - под светлината на прожекторите, се строят пътища, тунели и мостове, разкрасяват се градовете ни, модернизират се българските училища. А МРРБ ще бъде не само лоялен партньор на бизнеса, но и безпристрастен коректив, каза министърът.Министър Аврамова определи предстоящите проекти като голямо предизвикателство за строителния бранш на среща, която проведе по-късно днес с президента на Европейската асоциация на строителната индустрия Кйетил Тонинг, председателя на Управителния съвет на Камарата на строителите в България инж. Илиян Терзиев, почетния председател инж. Симеон Пешов и Любомир Качамаков – член на Управителния съвет на камарата и вицепрезидент на европейската асоциация. Пред гостите тя подчерта доброто партньорство между МРРБ и КСБ и посочи, че камарата е член на Консултативния съвет в областта на проектирането, строителството, инвестиционния процес, жилищната политика, енергийната ефективност, регионалното развитие и стратегическото планиране. Кйетил Тонинг запозна министъра с дейността на асоциацията и обърна внимание, че нейните членове подготвят мнения и становища, които представят пред Европейската комисия.", "date": "2018.09.26", "title": "Министър Аврамова: МРРБ даде „зелена“ светлина на проекти за 3 млрд. лв"}
{"url": "http://www.cross.bg/morska-strategiya-bulgariya-1584788.html", "text": "/КРОСС/ Народните представители от ПГ „БСП за България“ Георги Търновалийски, Васил Антонов, Иван Генов, Кольо Милев, Николай Тишев, Славчо Велков  и Борислав Гуцанов, председател на градския съвет на БСП – Варна, се срещнаха с Морската камара и Морския клъстер в Клуба на моряка във Варна. На срещата експертите бяха запознати  с „Визия за България“. От Морската камара и Морският клъстер  представиха своите предложения пред депутатите от левицата. Като основен проблем беше изтъкната липсата на морска стратегия в страната.  „От години настояваме за морска стратегия. Няма европейска страна, граничеща с море, която няма такава. Ние сме единствените в Европа, които нямаме стратегия. Страна, която няма морска стратегия, не е морска страна.“ Това заяви капитан Богдан Богданов, председател на Българската морска камара. Като втори проблем беше посочена липсата на гаранционен фонд  за корабостроенето в България, който да е гарант пред банките, които подпомагат строежа на морските съдове. Решаването на този въпрос е посочено във „Визия за България“. Експертите в областта се обявиха срещу властовата централизация и апелираха за изместване на морската администрация във Варна, защото там има изключително много и подготвени експерти. Те добавиха още, че много малко кораби плават под български флаг. Проблем има и с изоставените кораби. Беше изтъкнато, че липсват спасителни кораби, а има само катери, които не могат да плават във вълнение над два морски бала, за да се издирват при спасителна операция пострадали в морето.  Като причина да се стигне до натрупването на толкова сериозни проблеми бяха изтъкнати несъвършенствата в родното законодателство.Специалистите изразиха притеснение, че средното и висше образование вече не подготвя  експерти -  специалисти  в областта корабостроенето. В момента се търсят кадри от Турция и Украйна. „Във Варненска област няма нито една паралелка в училищата за заварчици, фрезисти, стругари. Това е абсурдно, защото скоро заводите ще спрат да работят, ако няма кадри“, категорични са те. Борислав Гуцанов и народнит представители от левицата приеха предложенията им и се ангажираха те да залегнат във „Визия за България“. Депутатите от левицата Георги Търновалийски и Васил Антонов обясниха, че Визията е отворен документ за включване на предложения, които да променят страната ни към по-добро. Констатираха, че липсата на силна индустрия води до обезлюдяване на цели региони в страната. От Морската камара и морския клъстър благодариха на домакина за добрата комуникация и поискаха регулярни срещи.", "date": "2018.09.26", "title": "Морският бранш във Варна към депутатите от левицата: Нужна е морска стратегия на страната"}
{"url": "http://www.cross.bg/plovdiv-bulgariya-hram-1584789.html", "text": "/КРОСС/ EVN става част от проекта за възстановяване на най-големия раннохристиянски храм открит в България досега - Епископската базилика в Пловдив. Това обяви на 26.09.2018 г. председателят на Съвета на директорите на EVN България Робърт Дик по време на символична първа копка за изграждане на иновативна детска площадка към музейния комплекс, който се очаква да отвори врати през втората половина на 2019 г. Освен средствата от 120 000 лв. за изграждане на детската площадка, EVN ще инсталира на паркоместата към комплекса и първата си зарядна станция за електроавтомобили в България.                    Участници в събитието бяха още кметът на Община Пловдив инж. Иван Тотев, посланикът на САЩ Н.Пр. Ерик Рубин и председателят на Борда на директорите на Фондация „Америка за България“ Крис Матлън.„Със своите над 1000 сътрудници, работещи в Пловдив, и над 400 млн. лв. инвестиции в района EVN e водещ работодател и инвеститор. Както такъв за нас е изключително ценно да можем да дадем своя принос не само към развитието на бизнес средата и енергийната инфраструктура, но и към културата и развитието на Пловдив. Радваме се, че този проект на община Пловдив и Фондация „Америка за България“ ще има ефект не само за събитията по време на домакинството на Пловдив като европейска столица на културата през 2019 г., но и за години напред“ заяви г-н Дик.Епископската базилика на древен Филипопол е най-големият раннохристиянски храм, открит в България и е важна част от националното и световно историческо богатство. Значимостта му беше припозната от ЮНЕСКО с включването му през тази година в индикативния списък на за значими световни културни обекти на международната организация. Община Пловдив и Фондация „Америка за България“ са основни инвеститори в реставрацията на раннохристиянският храм като всяка страна допринася с над 8 млн. лева за проекта.По време на събитието беше обявен и стартът на сдружението „Приятели на Базиликата“ с кампанията „Подари си птица“. В рамките на кампанията всяка организация може да избере и припознае измежду 100 мозайки на птици, открити при реставрацията на базиликата, като дари 5 000 лева. Със събраните средства „Приятелите на Базиликата“ ще подпомагат дейността на музейния комплекс на Базиликата, който ще отвори врати през есента на 2019 – годината, през която Пловдив ще е Европейска столица на културата. ", "date": "2018.09.26", "title": "EVN става част от проекта за възстановяване на най-големия раннохристиянски храм в България – Епископската базилика в Пловдив "}
{"url": "http://www.cross.bg/tela-chetiri-kaspichan-1584794.html", "text": "/КРОСС/ Четири тела са открити в частен имот в Каспичан, научи NOVA от Главната прокуратура. Според първоначалната информация става въпрос за убийство. Разследва се и имало ли е последващо самоубийство.  Районът е отцепен от полиция. ", "date": "2018.09.26", "title": " Убийство в Каспичан: Четири тела са намерени в къща "}
{"url": "http://www.cross.bg/hlyab-hlyaba-chorapchorapogashtnik-1584783.html", "text": "/КРОСС/ На фона на все по-високата цена на хляб и молбите на министър на земеделието насъщния да не скача по магазините се натъкнахме на снимки на хляб с ... чорапогащник.Публикацията е пусната от страницата ''Българчета'' в социалната мрежа и хляба с ''добавка'' буквално изуми хората .На снимките се виждат филиите хляб с чорап или по-точно чорапогащник а хората питат ''Какво по дяволите ядем? Да ти излезе чорап(чорапогащник) от хляба... Без коментар..'' Хляб е произведен от софийската фирма ''Симид'' и е закупен в град Добрич.                    Ето и част от коментарите под поста:                       Призоваваме Българска Агенция по Безопасност на Храните да се самосезира и да направи проврека защо се продава хляб с чорап(чорапогащник) в търговската мрежа и да провери какви точно са условията за производството на хляба.   ", "date": "2018.09.26", "title": "Продават ни хляб с ... чорапогащник?!"}
{"url": "http://www.cross.bg/knsb-vliyanie-bulgarski-1584780.html", "text": "/КРОСС/ В следващите 3 до 5 години  от Украйна и Молдова в да бъдат привлечени 150 хиляди работници от българската диаспора. Това е целта на разработвана от КНСБ и работодалески организации демографска програма. Така ще се запълни недостига на работна ръка и ще се оживят западащи села, обясни президента на КНСБ Пламен Димитров:„Те нямат статут на граждани на България, това е част от програмата - да им дадем такъв статут по бързата процедура  и така нататък. Това ще реши системния  проблем на пазара на труда, тъй като 150 хиляди всъщност работни места в България остават незаети. Българи са - с българско самосъзнание, говорещи български и с български корен. Ангажимента на местните власти е да се направи карта на изоставените селски къщи, да ги предоставим там, където всъщност е наоколо работното място, където бизнеса е картографирал“.Демографският план ще бъде предложен на правителството до края на годината , каза Пламен Димитров. По изчисления на снидаката, планираното 10 процентно увеличение на заплатите в бюджетния сектор от догодина вече е недостатъчно,  на фона на прогнозираното поскъпване на живота през идните месеци.„Ние смятаме, че тези, които са под средната работна заплата, даже 1000 лева, във всички сектори трябва да получат между 15 и 20 процента  увеличение, вече. Да, цената на газа няма пряко влияние върху много стоки и услуги, има косвено влияние, но тя симулира,  калкулира и бута нагоре всички цени, за съжаление по-бързо, отколкото би ни се искало“.", "date": "2018.09.26", "title": "КНСБ: Близо 150 000 души от българската диаспора в Украйна и Молдова да запознат работа у нас"}
{"url": "http://www.cross.bg/evolve-bulgariya-karta-1584784.html", "text": "/КРОСС/ Дайнърс клуб България, съвместно с Fibank, разработиха кредитната карта Evolve - продукт от ново поколение, съчетаващ в себе си най-добрите възможности, предлагани от два световни бранда - Diners Club International и Mastercard®. Картата Evolve предлага двойно повече възможности на своите притежатели.Evolve е първият продукт, обединяващ двата световни бранда, който съчетава в себе си удобството и сигурността на кредитна карта, клубна принадлежност и нови технологии.                       Обединявайки две картови системи в един продукт, притежателят на Evolve разполага с всички възможности на Diners Club International и Mastercard®, без да е необходимо да помни множество ПИН кодове, да следи различни лимити, извлечения и банкови сметки. Клиентите с кредитни карти Evolve сами могат да изберат кой от двата бранда - Diners Club® или Mastercard®, да използват при извършване на плащане.Притежателите на продукта, освен кредитна карта, получават и редица привилегии като: възможност за безплатен достъп и консумация до над 800 летищни салона в цял свят; участие в cashback програмата на Дайнърс клуб България, която им позволява възстановяване на 1% от реализирания оборот при търговци; включване във всички наградни програми, включително и Priceless програмата на Mastercard® за помощ при организиране на пътувания и резервации чрез Concierge програма; безплатна застраховка при пътуване в чужбина и множество регионални и международни програми за отстъпки.Картата се издава безплатно от Дайнърс клуб България и позволява безконтактни плащания в търговски обекти в България и чужбина, както и сигурност на плащанията в интернет чрез изполване на еднократна 3D парола.                    Всеки желаещ да получи кредитна карта Evolve може да избере една от трите разновидности - MasterCard Classic,  Pink и Diners Club - Mastercard First Lady Red.Новата кредитна карта Evolve бе представена на специално организирано събитие, на което присъстваха г-жа Ваня Манова - Мениджър на Mastercard за България и Македония, г-жа Севдалина Василева - Изпълнителен директор и член на УС на Fibank (Първа инвестиционна банка) и г-н Симеон Илиев - Изпълнителен директор на Дайнърс клуб България.„“ – заяви г-жа Севдалина Василева - Изпълнителен директор на Fibank.", "date": "2018.09.26", "title": "Дайнърс клуб България с подкрепата на Fibank разработиха кредитната карта от ново поколение Evolve"}
{"url": "http://www.cross.bg/kompleks-raiion-suoruzhenie-1584782.html", "text": "/КРОСС/ Българският футболен съюз (БФС) започва изграждането на модерен спортен комплекс в столичния „Свобода“, район „Надежда“, съобщават на сайта си от районната администрация. Комплексът ще има три терена за минифутбол, а настилката ще бъде професионална, според всички изисквания на международната централа ФИФА, съобща Идеята е децата да могат да играят футбол на преференциални цени, а също и любителите на минифутбола. До дни започват строителните дейности, тъй като документацията вече е готова. До два месеца комплексът ще е готов и ще може да се играе на него.Теренът е даден от Столична голяма община с решение на СОС, а договорът предвижда спортното съоръжение да се стопанисва от БФС над 20 г. Със строителството и настилките се заема оторизиран от ФИФА производител. Спортното съоръжение ще има и собствен паркинг.Футболният комплекс ще бъде изграден по програма FIFA Forward и ще се ползва от БФС, а приходите ще се за поддръжка. След изтичане на договора спортният обект остава собственост на район „Надежда“. Футболният съюз е поел ангажимент и за охраната на обекта и спазването на обществения ред.", "date": "2018.09.26", "title": "БФС: Комплекс за минифутбол ще има до два месеца в кв.Свобода"}
{"url": "http://www.cross.bg/gyokov-ikonomika-sotzialnata-1584785.html", "text": "/КРОСС/ „Имаме нужда от Закон за предприятията на социалната и солидарна икономика, който да е работещ, практически приложим и да изпълни основните си цели. Предлаганият ни от МС  законопроект само поставя неизпълними критерии и условия“. Това заяви народният представител от ПГ на „БСП за България“ Георги Гьоков. Той подчерта, че социалните предприятия трябва да се регламентират, създават, подпомагат, подкрепят и насърчават, за да може техният потенциал да се ползва за растеж и капацитет. Социалистът обясни, че държавите в ЕС са инициирали политики, които насочват държавите – членки да създадат цялостната рамка, която да позволи разгръщането на потенциала на субектите на социалната икономика, съобразно техните характеристики и националните особености. „България изостава от този процес. Година и девет месеца изминаха от срока, обещан от управляващите, за приемане на този закон“, изтъкна той.  По думите му онези, които чакат влизането в сила на Закона за предприятията на солидарната и социалната икономика, ще трябва да почакат поне още една година до приемането на Правилник за прилагането му. „Една година, през която няма да има благоприятна среда за развитие на модели и практики за социална икономика и няма да се даде възможност на всички, най-вече на хората с увреждания, да участват в обществения и в стопанския живот и да се гарантира запазването на човешкото им достойнство“, допълни народният представител. Гьоков, коментира, че не са се провели и обещаните широки обсъждания по него. Законопроектът не бива да се обсъжда отделно от обещаните от правителството Законопроект за хората с увреждания и Законопроект за социалните услуги. Георги Гьоков отбеляза, че от многобройните си срещи с хора и организации е забелязал, че техните експертни становища и предложения не са приети и само нищожна част от тях са намерили място в Законопроекта. Според него по този начин ще останат неразпознати субекти, които са изключително важни за развитието на социалната икономика.  „От ПГ на левицата осъзнаваме нуждата от такъв закон, но в този му вид, законопроектът има много недостатъци. Ако те не бъдат отстранени, ще поставят под съмнение постигането на целите на законопроекта и неговото положителното въздействие“, заяви Гьоков. По думите му основен недостатък в предлагания законопроект е, че предприятия, които до момента обществото разпознава като социални, няма да могат да работят като такива и да ползват преференции по закона, защото той ги изключва. Георги Гьоков каза, че между първо и второ четене депутатите от БСП ще внесат предложения,  даващи възможност на малките социални предприятия, независимо от населеното място в което развиват дейност, да ползват насърчителните мерки, предвидени в законопроекта.", "date": "2018.09.26", "title": "Георги Гьоков: Трябва ни работещ Закон за предприятията на социалната и солидарна икономика"}
{"url": "http://www.cross.bg/evrofytbol-myasto-muzhete-1584786.html", "text": "/КРОСС/ Трима спортни таланти на „Еврофутбол“ и състезатели по биатлон - Даниела Кадева, Димитър Герджиков и Кристиян Стоянов, извоюваха общо четири златни и един бронзов медал на Държавното първенство по летен биатлон в гр. Банско.   съответно при жените и младежите, като се класираха на първо място в двете дисциплини спринт (10 км.) и преследване (12.5 км). , като спечели бронзовия медал при мъжете в дисциплината преследване и завърши на четвърто място в спринта.                         за първи път се състезава при мъжете на провелото се в Охрид Балканското първенство по триатлон. В дисциплината спринт (750 м плуване в Охридското езеро, 20 км колездене и 5 км бягане) той финишира седми.Веднага след това Александър се включи в съревнованието по планинско бягане „Витоша – моята планина“, където също дебютира при мъжете и отново завърши на седмо място. Предишните две години той успяваше да стане първи във възрастовата група до 20 г.се включи в 26-ия мемориал Димитър Върбанов „Митето“ в Койнаре. Тя избяга дистанцията от 1 км най-бързо от всички девойки до 16 г. и спечели първото място. достигна до осминафиналите на международния турнир за жени „Изида къп“, проведен в Добрич, но там изгуби от германката Каролине Вернер. С участието и представянето си в състезанието талантът на „Еврофутбол“ добави 5 към точките си за световната ранглиста WTF. от 6 до 18 октомври 2018 г. в Буенос Айрес – Аржентина. Това са Бадминтонистката Мария Делчева, състезателката по плуване Диана Петкова и щангистът Христо Христов.", "date": "2018.09.26", "title": "Таланти на „Еврофутбол\" спечелиха 4 златни и един бронзов медал по Биатлон"}
{"url": "http://www.cross.bg/pozhar-izbyhna-na-yl-kozlodyii-v-stolitzata-1584791.html", "text": "/КРОСС/ Пожар избухна на ул. „Козлодуй” в столицата, съобщи bTV. Горяха отпадъци. В района имаше силно задимяване.Огънят вече е овладян от пожраната.", "date": "2018.09.26", "title": "Пожар избухна на ул. „Козлодуй” в столицата "}
{"url": "http://www.cross.bg/ivan-kabinetut-novi-1584793.html", "text": "/КРОСС/ Правителството предлага на президента да издаде указ за назначаването на 10 нови посланици. Решението е взето на секретно заседание на Министерския съвет миналата сряда.Кабинетът предлага посланик в Ливан да стане Боян Белев, Иван Котов - в Афганистан, Елеонора Димитрова - в Индия, Светлан Стоев - в Дания, Маринела Петкова - във Виетнам, Румен Петров - в Алжир, Генка Георгиева - в Хърватия, Костадин Коджабашев – в Украйна и Димитър Абаджиев - в Саудитска Арабия.Посланикът ни в Македония Иван Петков ще бъде сменен от Ангел Ангелов, който е директор в Министерството на външните работи (МВнР) - \"Югоизточна Европа\", съобщава Дарик радио. Кандидатури се чакат за още 10 дипломатически поста.", "date": "2018.09.26", "title": "Кабинетът предложи 10 нови посланици"}
{"url": "http://www.cross.bg/sutrydnichestvo-marky-podpisaha-1584792.html", "text": "/КРОСС/ Главният прокурор на България Сотир Цацаров и албанският му колега Арта Марку подписаха в сряда Меморандум за разбирателство и сътрудничество между двете прокуратури. Той предвижда взаимодействие в областта на международната правна помощ и обмен на информация.Марку е на официално посещение у нас по покана на българския си колега.Меморандумът е поредният такъв документ, подписан като основа за взаимодействие между прокуратурите на балканските страни. Такива споразумения вече действат между бългаската прокуратура и тези на Турция, Гърция, Македония, Сърбия, Черна гора и Словения.", "date": "2018.09.26", "title": "Главните прокурори на България и Албания подписаха меморандум за сътрудничество"}
{"url": "http://www.cross.bg/zhult-sila-bala-1584779.html", "text": "/КРОСС/ Жълт код за бурни ветрове е в сила и в сряда, но вече само за Източна България. Поривите ще достигат до повече от 70 км/ч.Предупреждението важи за областите Добрич, Варна, Бургас, Сливен, Ямбол, Хасково и Кърджали.Жълт код е в сила и по Черноморието, където вятърът ще е от север-североизток 14-17 м/с (7 бала по Бофорт) и с пориви 20-24 м/с (8-9 по Бофорт). Вълнението ще е 3-4 бала.", "date": "2018.09.26", "title": "Жълт код за силен вятър в Източна България"}
{"url": "http://www.cross.bg/obshtinata-myzikanti-razreshenie-1584781.html", "text": "/КРОСС/ Столичната местна власт окончателно е решила да въведе ред по столичните улици и булеварди. Това е заложено в проекта за наредбата за обществения ред, която е предвидено да бъде гласувана на 27 септември, четвъртък, съобщава Ще бъде забранено събирането на всякакви дарения по улиците като изключение ще правят кампаниите на БЧК, след дадено разрешение от общината. В противен случай ще бъде налагана глоба в размер от 100 до 300 лв.В наредбата е отбелязано и това, че не може да се вдига шум при ремонт от 22:00 до 8:00 и от 14:00 до 16:00 в работни и почивни дни, информира Днес.Така общината иска да бори шума в столицата. Разбира се, изключение ще се прави за общински строителни обекти, по които се работи по график.Ще бъдат глобявани шофьорите, които плащат за миене на стъклата на автомобилите на кръстовищата, както и миячите със 100 до 300 лв.Уличните музиканти ще могат да свирят след разрешение.", "date": "2018.09.26", "title": "Без миячи на прозорци, музиканти и събирачи на дарения по столичните улици"}
{"url": "http://www.cross.bg/tapa-blokira-okolovrustnoto-na-sofiya-1584771.html", "text": "/КРОСС/ Огромно задръстване се образува на Околовръстния път на София, в участъка от Костинброд до Нови Искър. От Агенция „Пътна инфраструктура” (АПИ) обясниха пред NOVA, че няма регистриран инцидент. Най-вероятната причина за огромната тапа е ремонт, който налага затварянето на Северната скоростна тангента. ", "date": "2018.09.26", "title": "Тапа блокира Околовръстното на София "}
{"url": "http://www.cross.bg/putishtata-pretzenyat-model-1584776.html", "text": "/КРОСС/ Сега действащият модел на практически споделена отговорност между институциите очевидно се възприема като основен проблем в обществото ни, когато става дума за пътна безопасност – 82% го оценяват негативно, а само 10% позитивно. 8% не могат да преценят. Качеството на пътищата у нас също се оценява ниско. Българите очевидно търсят нов модел. Хората възприемат подчертано негативно и цялостната законодателна рамка и имат много повече изисквания към формите на контрол по пътищата. Сред онези, които шофират, мненията са още по-ярко изразени.Само 10% от интервюираните са доволни от сегашния модел у нас, който се характеризира с на практика споделена отговорност между институциите. На противоположното мнение са мнозинството от 82%, а останалите не могат да преценят. Очевидно, хората закономерно търсят нов цялостен модел. Затова и мнозинство от 74% оценява ниско сега действащото законодателство по темата. 21% го оценяват положително, а останалите не могат да формират мнение.Ясно личи генералното обществено раздразнение по тези въпроси. Това обяснява и недоволството от формите на контрол у нас. 73% ги оценяват като незадоволителни, а само 24% дават положителна оценка. Останалите не могат да преценят.  На този фон високо изглежда недоволството и към – срещу 9% дали положителен отговор. 4% не могат да преценят. Наскоро в друго изследване на „Галъп интернешънъл“ се оказва, че българите поставят оценка„среден 3.15“ на пътищата у нас.", "date": "2018.09.26", "title": "Галъп: 87% от българите са недоволни от качеството на пъщитата в страната"}
{"url": "http://www.cross.bg/zhelyazkov-rosen-ministur-1584774.html", "text": "/КРОСС/ Към настоящия момент БДЖ е един от основополагащи стълбове в българската икономика. Юбилеите са свързани не само с историческите факти, а с основателни очаквания за своето развитие. Това заяви  министърът на транспорта, информационните технологии и съобщенията Росен Желязков по време на валидиране на пощенско-филателно издание,  посветено на 130 години от създаването на дружеството.По този повод министър Желязков припомни, че през 1888г. е подписан указ, с който е създадена нова държавна компания - Български железници. Първата линия, обслужвана от влаковете й е Вакарел – Белово. Малко по-късно е открита и първата международна линия - Цариброд-София-Белово.Юбилеите на дружеството традиционно се отбелязват с издаване на пощенски марки. „Сюжетът на четирите марки, оформени в блок, е пряко свързан с историята на дружеството – от теснолинейката, която е била теглена от коне, локомотива на  легендарния Ориент експрес, до съвременните мотриси, които се използват днес“, каза министър Желязков.„Това издание ще заживее свой собствен път за радост както на филателистите, така и на ползвателите на пощенски услуги. Филателистите, както и железничарите имат обща любов към професията и хобито“, добави министърът. По време на церемонията, председателят на Съюза на филателистите в България Спас Панчев обяви, че ръководството на организацията е взело решение за приемане на министър Росен Желязков за почетен член на Съюза. Министър Желязков получи почетна значка за присъединяването си към престижната организация на колекционерите и любители на пощенско-филателни продукти.", "date": "2018.09.26", "title": "Министър Росен Желязков: БДЖ е основен стълб в българската икономика"}
{"url": "http://www.cross.bg/capelle-vienna-strauss-1584772.html", "text": "/КРОСС/ Какво да очакваме от концерта на Strauss Capelle ViennaStrauss Capelle Vienna, оркестърът, основан от самия Йохан Щраус през 1843 г., който ще гостува у нас на 1 декември в Зала 1 на НДК, ще ни представи истинския виенски дух и едно ценно музикално наследство. Strauss Capelle Vienna се стремят да запазят живи австрийските традиции и да ги направят достъпни за света.„Магичността на нашите представления привлича вниманието на хора от всякакви възрасти, защото предлага едно незабравимо преживяване, състоящо се от музикално пътуване, което пренася публиката обратно в 18-ти век в Централна Европа“, разкриват от Strauss Capelle Vienna.От оркестъра обещават да ни изненадат и очароват с изпълненията си, защото винаги успяват да провокират интереса на аудиторията, като я отвеждат на едно музикално пътешествие през годините. Оригиналният Strauss Capelle Vienna създава вълнуващо и хармонично изкуство и всяко представление е прекрасно изживяване за сетивата на публиката.Един от характерните и много интересни факти за оркестъра, са техните костюми. Макар концертите им да са адаптирани към съвремието и международната аудитория,Strauss Capelle Vienna е и винаги ще бъде дълбоко вкоренен в австрийските традиции и история. Оркестърът винаги изпълнява със своите оригинални костюми с многогодишна история, чийто дизайн остава непроменен повече от два века.Създадени са от официалния шивач на кралския двор по искане на император Франц Йосиф I, който има желание оркестърът да носи нещо различно от обичайните черни тоалети при специалното им изпълнение в двореца.Ако не искате да пропускате единствения по рода си в София, заповядайте в                       ", "date": "2018.09.26", "title": "Тайната за костюмите на оригиналния оркестър на Йохан Щраус"}
{"url": "http://www.cross.bg/kyustendil-pernik-obhoden-1584777.html", "text": "/КРОСС/ Временно движението по път I-6 Перник – Кюстендил в района на с. Драгомирово в участъка Коняво – Цървеняно – Драгомирово е ограничено, поради ПТП, съобщават от пресцентъра на АПИ.Обходен маршрут за идващите от Кюстендил: за автомобили до 3,5 т: Коняво – Горна Гращица – Катрище – Невестино – Дупница – София.За тежкотоварни автомобили над 3,5 тона: Кюстендил – Пиперков чифлик – Невестино – Дупница – София. Движението се регулира от \"Пътна полиция\".Обходен маршрут за идващите от Перник: По път III-623 Извор – Жедна и по път III-6041 Жедна –Гъръбник – Д. Диканя. Движението се регулира от „Пътна полиция“.​", "date": "2018.09.26", "title": "Временно движението по път I-6 Перник – Кюстендил е ограничено"}
{"url": "http://www.cross.bg/ribari-izdirvaneto-moreto-1584775.html", "text": "/КРОСС/ Издирвателната  засега се отлага. Причината е, че морето още не може да се успокои и водата е мътна.Тази сутрин трябваше спасителният катер да продължи издирването на телата на потъналите рибари. Вълнението на морето обаче е 4 бала в открито море и е опасно за катера и водолазите.Ураганният вятър обърна рибарска лодка с трима рибари на 24-и вечерта. Спасен е Димитър Пешев, а в неизвестност са Петър Траянов, който е видян последно заплетен в рибарските мрежи, и Васил Лечев.  Спасеният рибар тази сутрин беше на пристанището в шок и с надежда да стане чудо.  Според рибарите тук издирването ще може да продължи утре или чак вдругиден.", "date": "2018.09.26", "title": "Отложиха издирването на двамата рибари край Емине се отлага"}
{"url": "http://www.cross.bg/sdelki-proiznasya-energetikata-1584778.html", "text": "/КРОСС/ Комисията за енергийно и водно регулиране (КЕВР) ще се произнася последна по сделки в енергетиката, реши парламентът с приемането на второ четене на промени в Закона за енергетиката.  Комисията ще се произнася след наличие на разрешение или одобрение на други държавни органи, компетентни да разглеждат сделките, записаха депутатите. Така те допълниха приетия в средата на годината текст, с който се дават правомощия на КЕВР да се произнася по такива сделки.Срещу тази поправка възрази Рамадан Аталай от ДПС, който посочи, че при подобни предложения, направени между първо и второ четене извън обсега на предложения от Министерски съвет законопроект, винаги има съмнения за лобизъм.С промените в Закона за енергетиката се транспонират разпоредби от директивата за инфраструктурата за алтернативни горива и се създава правна рамка по отношение на операторите на публично достъпни зарядни точки за електрически превозни средства.  Съгласно измененията \"зарядна точка\" е интерфейс, с помощта на който може да се зарежда по едно електрическо превозно средство или да се заменя акумулатора на едно електрическо превозно средство. Операторите на публично достъпни зарядни точки като крайни клиенти ползват електропреносната или съответната електроразпределителна мрежа, към която са присъединени, при публично известни общи условия.Отнема се съществуващата към момента възможност операторите на електропреносната и електроразпределителните мрежи да отказват достъп до тях поради влошаване на условията за снабдяване. Тя се заменя с възможност временно да се ограничи или преустанови достъпът на ползвателите при определени условия.", "date": "2018.09.26", "title": "НС: КЕВР ще се произнасят последни по енергийните сделки"}
{"url": "http://www.cross.bg/ademov-hasan-tavanut-1584761.html", "text": "/КРОСС/ По закон, таванът на пенсиите пада от 1 януари 2019 г., а за отпуснатите през 2018 г. пенсии се предвижда преизчисляване по ново съотношение - 40% от максималния осигурителен доход или 1040 лв. Това обясни в Сутрешния блок на БНТ1 д-р Хасан Адемов – председател на Комисията по труда, социалната и демографската политика в НС, депутат от ПГ на ДПС.Има внесена петиция до председателя на НС Цвета Караянчева, в която са събрани подписи с искане за отпадане на тавана не само за новоотпуснати пенсии, а за всички с ограничен размер, те са около 65 000, по информация на НОИ. За да се случи това, са необходими допълнителни 155 млн. лвПроблемът не е във финансовия ресурс, а че хората с ограничен таван на пенсиите се чувстват дискриминирани. Трябва да проведем една дискусия и да дадем публичност на техните искания, за да може да се вземе решение, допълни д-р Адемов.Той обясни още, че до 1997 г. на практика не е съществувал регистър на осигурените лица и тъкмо затова таванът през 2019 г. трябва да отпадне, защото е ясно, че има пряка връзка между осигуряването и размера на пенсиите.Днес приключва публичното обсъждане на Закона за хората с увреждания. Предстои заседание на социалната комисия, за да се разгледат внесените законопроектите, каза още д-р Адемов. Майките на деца с увреждания очакват този въпрос да бъде решен по възможно най-бързия начин. Не са доволни от темпоритъма, с който върви приемането на тези закони. Аз съм убеден, че до края на годината това ще се случи. Дали ще има нови протести на майките зависи от това в какъв вид законите ще излязат от НС след второ четене.Д-р Адемов коментира и проблема с липсата на медицинска помощ за деца, болни от диабет в детските и градини и училищата. Човешки ресурси - трябва да се помисли за този фактор. Това е проблем номер едно, той е проблем на обществото като цяло и може да бъде решен с общите усилия на всички ведомства и институции, които са ангажирани, допълни експертът.", "date": "2018.09.26", "title": "Д-р Хасан Адемов: Трябват 155 млн. лв, за да отпадне таванът за всички пенсии"}
{"url": "http://www.cross.bg/bulgariya-evolve-karta-1584764.html", "text": "Дайнърс клуб България, съвместно с Fibank, разработиха кредитна карта от ново поколение Evolve. Продуктът съчетава в себе си най-добрите възможности, предлагани от двата световни бранда. Картата беше представена официално на пресконференция, предаде репортер на БГНЕС.Обединявайки две картови системи в един продукт, притежателят на Evolve няма да е необходимо да помни множество ПИН кодове, да следи различни лимити или извлечения от банкови карти. Притежателите сами могат да изберат при разплащане кой от двата бранда ще използват - Diners Club или Mastercard, заяви на пресконференцията Симеон Илиев, изп. директор на Дайнърс\" клуб България.С новата карта притежателите получават редица привилегии като: възможност за безплатен достъп и консумация до над 800 летищни салона в цял свят, участие в cashback програмата на Дайнърс клуб България, която им позволява възстановяване на 1% от реализирания оборот при търговци, стана ясно още на срещата с медиите.„Първа инвестиционна банка отново затвърди позициите си на лидер във финансовите иновации на българския пазар. Смятам, че с обединението на предлаганите услуги ще можем да осигурим още по-добро потребителско изживяване“, каза Севдалина Василева, изп. директор на Fibank.С Evolve клиентите ще има персонален личен асистент 24 часа в денонощието за консултация, резервация на хотел, самолет, автомобил или пък за концерт, разказа Ваня Манова, мениджър на Mastercard за България и Македония. “Съдейки по отношение на начина, по който Първа инвестиционна банка, се отнася към клиентите си, смятам, че достъпът до новата карта ще бъде изключително лесен и много ясно регламентиран“, добави тя.По време на пресконференцията Манова разказа, че според направено проучване тази година е установено драстично нарастване на картовите разплащания в България: „4 от 10 потребители заявиха, че ползват картата си веднъж дневно“. Според мениджъра причина за ръста на услугата е разрастващата се банкова инфраструктура, навлизането на безконтактната технология и нарастващото доверие към електронните разплащания. ", "date": "2018.09.26", "title": "Дайнърс клуб България и Fibank разработиха нова кредитна карта Evolve"}
{"url": "http://www.cross.bg/sreshta-poslanik-trump-1584763.html", "text": "/КРОСС/ Истерията за среща между премиера Бойко Борисов и американския президент Доналд Тръмп се създаде тук, у нас, от отделни журналисти, които очевидно са имали подкана да създадат впечатление, че ще има такава среща. Сега се теглят последиците. Това каза в предаването „Тази сутрин” по bTV бившият посланик на България в САЩ Елена Поптородова.„Самият премиер разбра, че истерията преминава във водевил, и виждам, че е направил едно изявление, с което се дистанцира от ситуацията около снимката”, каза Елена Поптодорова.„Това е много нашенско, неизживяно юношество в политиката. Снимката ще си дойде по естествен път. Аз не виждам Макрон да тича, да се състезава с някого да се ръкува за снимка, не виждам и други европейски политици да го правят. У нас това е някакъв неизживян политически пубертет”, каза Поптодорова.", "date": "2018.09.26", "title": "Елена Поптородова: Журналистите направиха истерия от срещата на Борисов и Тръмп"}
{"url": "http://www.cross.bg/protesti-yvrezhdaniya-sistemata-1584765.html", "text": "/КРОСС/ Майките на деца с увреждания започват серия от масови протести в цялата страна.", "date": "2018.09.26", "title": "Майките започват серия от протести "}
{"url": "http://www.cross.bg/shokolarov-ivanov-slaviya-1584766.html", "text": "/КРОСС/ Славия ще започне защитата на трофея за Купата на България без двама футболисти, които ще получат почивка за предстоящия мач с Пирин (Благоевград).Срещата е утре, от 19,00 часа, на стадион \"Христо Ботев\", а от нея ще отсъстват националът Галин Иванов и Славчо Шоколаров. Двамата висят с картони, поради което Златомир Загорчич иска да ги запази за битките в Първа лига, където тимът се представя добре от началото на сезона.В следващия кръг на шампионата Славия приема Ботев (Враца), а Иванов и Шоколаров са с по 4 жълти картона.", "date": "2018.09.26", "title": "Славия стартира защитата на трофея за Купата на България днес"}
{"url": "http://www.cross.bg/grypovi-konferentzii-familni-1584767.html", "text": "/КРОСС/ Методът „Фамилни групови конференции“ навлиза все по-широко в България и допринася за подобряване на грижата за децата чрез включване на семейството при решаването на възникнали трудности и проблеми. Това заяви председателят на Държавната агенция за закрила на детето д-р Елеонора Лилова при откриването на среща-обучение по проект „Обмяна на практики за Фамилни групови конференции в Европа“, организирана от Фондация „Лале“.В тридневния форум в гр. София участват институции и организации, ангажирани със спазването на правата на децата и осигуряване на подкрепа на семействата, от България, Великобритания, Шотландия, Германия, Франция и Холандия.Представените практики доказват функционалността и ефективността на метода на работа чрез Фамилни групови конференции и затвърждават убеждението, че са решение не само в кризисни, но и в редица обикновени ситуации. Председателят на ДАЗД предложи част от добрия опит на участниците да бъде приложен в подкрепата на децата, напускащи специализирани институции и социални услути за деца. „Няма по-вълнуващо преживяване от това да станеш част от промяната дори само за едно дете, за едно семейство. Да видиш искрената благодарна усмивка, предизвикана от подкрепа в труден момент, е най-голямата награда за нас, които работим с тази толкова деликатна материя – детската душа“, подчерта д-р Лилова.Целта на партньорите в проекта „Обмяна на практики за Фамилни групови конференции в Европа“ е да разширят приложението на метода в своите държави и в прилаганите публични политики, да обучат специалисти в сферата на социалната дейност и да развият умения за насърчаване участието на семействата в подкрепата и решенията, които ги засягат.", "date": "2018.09.26", "title": "Методът \"Фамилни групови конференции\" за подкрепа на деца и семейства обсъждат на международна среща в София"}
{"url": "http://www.cross.bg/evro-tzeni-poleti-1584768.html", "text": "/КРОСС/ Преди броени дни настъпи астрономическата есен, с което закрихме летния сезон или поне този в България.Но докъде можем да пътуваме през есента на изгодни цени, можем ли поне още малко да удължим лятото си и да съберем последни слънчеви лъчи, разказва Ванина Хаджиева от онлайн туристическа агенция eSky.Както знаем, в съседна  летният сезон продължава и октомври, а цените са изключително изгодни. Самолетни билети до  за октомври могат да се купят на цена от . Несъмнено в Атина има какво да се разгледа, а дестинацията е подходяща и за почивка. А защо не и двете? Хотелското настаняване започва от 19 евро за двойна стая.Можете да посетите и все по-популярния сред българите Дубай. Подходящ период е ноември, когато температурите нямат нищо общо с тези в България и са около 30 градуса. Двупосочен самолетен билет можете да намерите на цени от 105 евро, 3-звездните хотели започват от 35 евро, а 4-звездните – от 44 евро за двойна стая. Освен лукс, плаж и шопинг, Дубай предлага много забавления и атракции за малки и големи.Ако предпочитате активна почивка, съчетана с разглеждане на музеи, забележителности и интересни места, Берлин през ноември е вашето място – цените на билетите започват . Полетите са с много удобни часове и дават възможност за пътуване дори без отпуск, избирайки петък– неделя. Хотелите са на цени от 31 евро на нощувка.За маниаците на тема пазаруване чудесен избор е Истанбул. Удобните директни полети от София и Варна са малко по-скъпи, но пък курсът на турската лира направи дестинацията изключително търсена не само заради интересните забележителности, но и заради драстично по-ниските цени на всякакви стоки в момента.Онлайн технологиите вече ни позволяват много лесно да откриваме най-ниските цени на полети до всяка една дестинация. Която и да изберем обаче, добре е да не забравяме и застраховката за пътуване, тъй като навлизаме в месеците с повече закъснения на полети, напомнят експертите. ", "date": "2018.09.26", "title": "Изгодни полети за пътувания през есента"}
{"url": "http://www.cross.bg/gorite-taka-naiidenov-1584770.html", "text": "/КРОСС/ Изключително важен е контролът върху схемата за опазване на горите, каза в „Тази сутрин” по bTV бившият земеделски министър Мирослав Найденов. Той коментира случая с групата, задържана за незаконен дърводобив в Софийско. Специализираният съд пусна под домашен арест и срещу гаранция трима от групата. Сред тях са директорът на Регионалната дирекция по горите в София и директорът на Горското в Своге. В ареста остана само един лесничей.Някой трябва да отговори как така това нещо е действало в продължение на години, как така не е установено, заяви Найденов.", "date": "2018.09.26", "title": "Дърводобив извън закона в Своге"}
{"url": "http://www.cross.bg/sabanov-malkite-beshe-1584769.html", "text": "/КРОСС/Не е редно министърът на земеделието да се моли на търговците да намаляват цените, защото те може да не го послушат. Той няма механизми, с които да ги застави, точно заради това ние предлагаме да има механизъм, по който да има контрол на надценките на определени продукти.  Това каза в „Тази сутрин” по bTV Александър Сабанов от ВМРО. Поводът беше предложението на партията за въвеждане на максимална надценка за основни хранителни продукти.„Търговците правят от порядъка на 30% печалба, докато производителите правят от 2 до 5%”, коментира Сабанов. Според него не е редно търговецът да печели 5 пъти повече от производителя.  Когато се размаха юмрук, никога не става работата, смята икономистът Георги ГаневКогато на един предприемач му ограничите печалбата на едно място, той ще си вземе  капитала и ще отиде другаде. Въпросът е какво ще е следствието за потребителите, коментира той.Той даде пример, че ще се ограничи предлагането на хляб, и то именно в по-малките магазини. „Големите ще издържат. Ще бъдат ударени малките търговци и малките магазини”, посочи той.„Няма как хлябът в малките магазини да изчезне, защото той е основен хранителен продукт”, категоричен беше обаче Сабанов.", "date": "2018.09.26", "title": "Необходимо ли е да има максимална надценка на основните храни?"}
{"url": "http://www.cross.bg/abramovich-otkaza-prieme-1584752.html", "text": "/КРОСС/ Още една държава отказа да приеме руския милиардер Роман Абрамович. Властите в Швейцария смятат, че той представлява заплаха за страната. Федералната полиция посъветвала служителите да отхвърлят молбата му заради подозрения, че може да участва в пране на пари или да има връзка с престъпни организации. Самият Абрамович отрича обвиненията.Британските власти също не продължиха визата на милиардера, който е собственик на футболния отбор „Челси”.", "date": "2018.09.26", "title": "И Швейцария отказа да приеме Абрамович"}
{"url": "http://www.cross.bg/tzenite-zima-oktomvri-1584751.html", "text": "/КРОСС/ Комисията за енергийно и водно регулиране ще проведе заседание, на което ще бъдат обсъдени исканите увеличения на цените на топлофикациите във връзка с по-високата цена на природния газ от 1 октомври.Увеличението на цената на синьото гориво ще е с близо 14 на сто, но потребителите ще усетят по сметките си 8-процентово поскъпване, обясни във вторник шефът на енергийния регулатор Иван Иванов. Регулаторът обяви, че това ще доведе до повишение на цените на парното, но не и на електроенергията, защото са намерени резерви в системата. Топлофикациите са поискали увеличение на цените от началото на октомври с 2 до 9%. Най-много ще усетят завишените сметки, в сравнение с предишната зима, в Бургас, Плевен и София. По Южното Черноморие топлоенергията ще е с около една пета по-скъпа, отколкото през миналата зима.", "date": "2018.09.26", "title": "Обсъждат новите цени на тока и парното"}
{"url": "http://www.cross.bg/migrantite-pazara-tryda-1584753.html", "text": "/КРОСС/ Интеграцията на мигрантите на пазара на труда ще се обсъжда у нас. Опит в сферарта, освен България, ще споделят Италия, Гърция, Турция и други държави, засегнати от бежанския поток. Според проучване на Организацията за икономическо сътрудничество и развитие напливът на бежанци може да засегне нискоквалифицираните работници в някои държави.В Италия, например, мигрантите работят основно в областта на строителството, почистването и домашните услуги. Затова, твърдят експерти, е важно броят на мигрантите да бъде разпределен равномерно между отделните държави, като така всяка една ще успее да овладее пазара на труда.В дискусията у нас в сряда ще участват и представители на различни компании, които вече са наели мигранти. ", "date": "2018.09.26", "title": "Обсъждат интеграцията на мигрантите на пазара на труда"}
{"url": "http://www.cross.bg/leva-dokymenti-georgiev-1584755.html", "text": "/КРОСС/ „”. Това каза в ефира на „Здравей, България” председателят на Комисията за противодействие на корупцията и за отнемане на незаконно придобитото имущество (КПКОНПИ) Пламен Георгиев.Той каза, че и депутатът Делян Пеевски е бил проверяван вследствие на подаден до комисията сигнал. Тъй като срещу Пеевски няма повдигнати обвинения, експертите не можели да направят проверка по същество на цялото му имущество, а само по документи. Тя не установила никакви нередности.Георгиев каза още, че общо 148 души от тези, които по закон са длъжни да подават имуществени декларации, не са сторили това. Сред тях били 23-ма кметове, председатели на Общински съвети, главни архитекти, 66-има директори на болници, един бивш депутат. Настоящите народни представители, както и министрите от кабинета „Борисов 3”, вече са предоставили изискваните документи.В ръцете на съда пък имало 288 дела, свързани със запор на имущество, по които се очаквало магистратите да се произнесат.След проверка, започнала в началото на 2017 г., комисията е открила несъответстие между доходите и имуществото на бившия енергиен министър Трайчо Трайков за над 2,4 млн. лева, каза още Георгиев. Ето защо съдът е запорирал 1/2 от апартамент, ателие, дворно място, паркомясто, акции, както и влогове и депозити на настоящия общински съветник. Проверката срещу Трайков е заради обвинението му за продажбата на остатъчния държавен дял на ЕВН.„”, обясни Георгиев.Той каза, че работата на комисията по случая „Арабаджиеви” ще отнеме поне 7-8 месеца. Трябвало да се анализират много документи, тъй като това били лица с голяма икономическа активност.Тече проверка и за имуществото на бившата кметица на столичния район „Младост” Десислава Иванчева. Тя е подсъдима за вземане на подкуп в особено големи размери.От основаването на КПКОНПИ до момента е поискан запор на различни активи на стойност 3,8 млрд. лева. Отнета е собственост за 120 млн. лева.", "date": "2018.09.26", "title": "Шефът на КПКОНПИ: Има сигнали за корупция срещу депутати от всички партии"}
{"url": "http://www.cross.bg/zemetresenie-s--po-rihter-razlyulya-fidzhi-1584754.html", "text": "/КРОСС/ Земетресение с магнитуд 5,7 по скалата на Рихтер беше регистрирано в близост до бреговете на Фиджи в Тихия океан, съобщи от Геологическата служба на Съединените американски щати, цитирана от БГНЕС.По първоначални данни епицентърът на труса бил на 372 км източно от 77-хилядната столица Сува, на дълбочина от 5,7 км.До момента няма информация за пострадали или разрушения.", "date": "2018.09.26", "title": "Земетресение с 5,7 по Рихтер разлюля Фиджи"}
{"url": "http://www.cross.bg/voda-smetki-sofiiiska-1584756.html", "text": "/КРОСС/ Жителите на блок в столичния квартал „Хиподрума” дължат колосалната сума от 75 000 лева за вода. Това показали последните изравнителни сметки, разказаха живеещите в блока пред камерата на „Здравей, България”.От „Софийска вода” казват, че това е прецедент, но все още не са установили причините за показанията на водомера. Той бил проверен през юни.„”, коментира Валентин Милушев, директор „Управление на мрежата” в „Софийска вода”.Той увери, че представители на колекторски фирми няма да търсят длъжниците заради огромните сметки, докато не бъде установена причината за отчетеното огромно потребление.", "date": "2018.09.26", "title": "Шокиращо! Блок в София дължи общо 75 000 лева за вода "}
{"url": "http://www.cross.bg/mihaiilov-zdraveopazvaneto-promyana-1584757.html", "text": "/КРОСС/ \"Проблемът за БСП, като политическа сила, която няколко пъти поставя сериозно дебата за здравеопазването е, че моделът му е остарял и това бе признато и от сегашния министър на здравеопазването. От разговорите ни с представители на Лекарския съюз и с други политически сили в парламента, става ясно, че никой не е видял документ, който да представя каквито и да е варианти на т. нар здравна реформа\". Това каза народният представител Георги Михайлов от ПГ на \"БСП за България\" пред БНТ.Той припомни, че разговорите са концентрирани не около цялостната промяна на управлението и финансирането на здравеопазването, а около дофинансиране на здравната система. \"Това няма да доведе до никаква промяна и този разговор е много закъснял, още повече, че бюджетът е почти оформен\", коментира депутатът. Той обясни, че проблемите в здравеопазването са толкова сериозни, че ако не се вземат сериозни мерки, в рамките на близкото бъдеще, всички тези добронамерени приказки ще се окажат един наклон, по който ще се хлъзнем в  опасна посока.\"Промяната, от която се нуждае българското здравеопазване, е заложена във \"Визия за България\", която е протегната ръка за разговор в обществото\", каза Михайлов. Той подчерта, че заложената промяна започва от структурата на управлението и финансирането на здравната система, защото заплащането на клиничните пътеки е формирано по абсолютно непрофесионален начин. Той припомни, че миналата година е била предложена система за оценка както на труда, така и на дейностите в медицината. \"Нищо не беше чуто и направено, година и половина по- късно\", каза още народният представител. \"Едно от нашите предложения е премахването на статуса на търговски дружества на болничните заведения и развитие на здравеопазването на регионален принцип, тъй като в много региони липсват звена за високо-технологична медицинска помощ и пациентите изпускат т. нар \"златен час\" при спешни състояния\", коментира Георги Михайлов. Той поясни, че във Визията има зложен фрагмент по отношение на лекарствената политика и по отношение на ДДС на лекарствата.  На въпрос за демонополизацията на НЗОК, Михайлов коментира, че това е проблем, който много сериозно и внимателно трябва да бъде обсъден. \"Не трябва някъде на тъмно да бъде създаван модел, защото няма да постигнем никакъв резултат, а тук става дума за огромен финансов ресурс\", обясни народният представител.  \"Причините за промяната на поведението на  ПГ на \"БСП за България\" да потърси диалог с българските граждани е защото парламентът работи неефективно\", заяви Михайлов. Той допълни, че там не става дискусия за политически проблеми, а със силата на мнозинството, се налагат решения, които довеждат до парадокси, които окарикатуряват българския парламент. ", "date": "2018.09.26", "title": "Георги Михайлов: Здравеопазването има нужда от изцяло нов модел"}
{"url": "http://www.cross.bg/kosbi-godini-nasilie-1584760.html", "text": "/КРОСС/ Между 3 и 10 години затвор ще излежи американският актьор Бил Косби, който бе осъден за сексуално насилие и дрогиране.Съдия в американския щат Пенсилвания постанови още той да плати глоба от 25 000 долара.Над 50 жени публично обвиниха Косби в сексуално насилие в период от няколко десетилетия, но само жалбата на една от тях стигна до съд. Адвокатите на Косби заявиха, че ще обжалват присъдата. Според специалисти процедурата може да трае години.", "date": "2018.09.26", "title": "Между 3 и 10 години затвор за актьора Бил Косби"}
{"url": "http://www.cross.bg/piperkov-lovtzite-nyama-1584758.html", "text": "/КРОСС/ Разпространението на африканската чума по свинете у нас ще блокира лова за период от пет до седем години. За това предупреди в предаването \"Преди всички\" председателят на Ловно-рибарския съюз Асен Пиперков.", "date": "2018.09.26", "title": "Африканската чума по свинете може да блокира лова за няколко години"}
{"url": "http://www.cross.bg/podpravki-portygaliya-potunal-1584759.html", "text": "/КРОСС/ Археолози откриха кораб, потънал преди 400 години край Португалия на връщане от Индия, натоварен с подправки, съобщи \"Ройтерс\".\"От гледна точка на историческото наследство, това е откритието на десетилетието. А в Португалия това е най-важната находка за всички времена\", заяви ръководителят на проекта Жорже Фрейре.Корабът е открит на 12 м под повърхността. Около него и в него водолазите са намерили подправки, девет бронзови оръдия с португалския герб, китайска керамика и раковини, използвани някога като платежно средство.Корабът е открит на 3 септември край курорта Кашкайс, на 30 км от Лисабон. Плавателният съд е много добре запазен, както и товарът му. Според археолозите корабът е потънал от 1575 г. до 1625 г., когато Португалия е внасяла много подправки от Индия.", "date": "2018.09.26", "title": "Откриха натоварен с индийски подправки кораб, потънал край Португалия преди 4 века"}
{"url": "http://www.cross.bg/nyama-drenkovo-opasnost-1584747.html", "text": "/КРОСС/ Голям пожар избухна край благоевградското село Дренково. Изгорели са около 300 декара дървета, треви и храсти, съобщава bTV.Няма опасност за хората. Гасенето отново беше възобновено тази сутрин. Правят се просеки, които да отделят тлеещите огнища. Предполага се, че пламъците са се разраснали от силния вятър. Няма опасност огънят да достигне близките населени места. *Снимката е илюстративна", "date": "2018.09.26", "title": "Пожар избухна край благоевградското село Дренково"}
{"url": "http://www.cross.bg/lodka-beshe-emine-1584749.html", "text": "/КРОСС/ Днес, ако времето позволи, ще продължи издирвателната операция след инцидента с лодката на трима рибари край нос Емине.От тримата беше спасен само един – Димитър Пешев.Екипът на bTV се срещна с екипажа на първия спасителен катер, стигнал от „Свети Влас” до бедстващата лодка. Това е капитан Емил Петров и Тодор Желязков. „Получихме сигнал от спасителен координационен център Варна за бедстваща лодка в района на Емине, при което веднага се отзовахме”, разказа капитан Емил Петров.„За 50 минути пристигнахме и намерихме вече обърнатата лодка, Димитър Пешев лежеше отгоре и го взехме на борда. До обърнатата лодка заплетено в мрежите беше и тялото на Петър Траянов, който, видимо беше вече мъртъв. Пешев каза, че повече от 10-15 минути е мъртъв, викал му е, но той не е отговарял. До последно е държал и третия рибар, викал му е, но вятърът го е отнесъл”, каза още той.Според екипажа на спасителния катер, за съжаление, няма шансове за третия рибар.„Оцелелият разказа, че той с последни сили сам се е пуснал, отказал се е да се бори. Времето беше ужасно – огромни вълни и много силен вятър. Беше трудно даже за нас”, посочи Тодор Желязков.Спасителите отбелязаха, че до обръщането на лодката се е стигнало, след като мрежите са се оплели във винта на двигателя. „Докато се борят да прережат мрежите и да се откачат от тях, няколко вълни са влезли в лодката и са били достатъчни да я напълнят и да я преобърнат”, каза Емил Петров. Търсене ще продължи само с водолази.", "date": "2018.09.26", "title": "Продължава издирването на рибарите след инцидента с обърнатата лодка край нос Емине"}
{"url": "http://www.cross.bg/tema-bulgariya-sofiya-1584745.html", "text": "/КРОСС/БНТ, „Сутрешен блок\"Тема: Фиксирани цени. Възможно ли e да има фиксирани цени на основните храни - политическите и икономическите аргументиТема: Без таван на пенсиите. Ще падне ли таванът на пенсиите - гост д-р Хасан АдемовТема: Казус без решение. Децата с диабет без медицинска помощ в детските градини - защоТема: Опасни ветрове. Силни ветрове и падащи дървета - мерки и решенияТема: 55 часа непрекъснато тичане в Пловдив - маратонецът Красимир Георгиев с нова каузаОт архива: 1300 години България в Юнеско - неизлъчвани кадри от 1981-ва.БТВ, \"Тази сутрин\"Тема: Докога ще ни начисляват такса „общо потребление\" и кой е отговорен за рекордните сметки за вода? В студиото - омбудсманът Мая Манолова;Тема: Може ли държавата да ограничи печалбата на търговците на основните храни у нас? Един срещу друг застават икономистите Георги Ганев и Александър Сабанов;Тема: За посещението на Бойко Борисов в ООН и ръкуването с Доналд Тръмп, коментар на бившия посланик в САЩ Елена Поптодорова;Тема: На живо от Рибново: Защо път, ремонтиран за 16 млн. лв., продължава да е опасен?Тема: Има ли схема за незаконен дърводобив в района на Своге и София? Гост, бившият земеделски министър Мирослав Найденов;Михаела Филева с телевизионна премиера на новата си песен „Цяла нощ\";Нова телевизия,  „Здравей  България\"Тема: Как блок в София получи сметка за вода от 75 хиляди лева? Грешни сметки или реално потребление? Тема:Кои цени ще се повишат след поскъпването на газа и колко по-скъпо ще плащаме за топла вода и парно?Тема:Ще бъде ли отнето имуществото на Ветко Арабаджиев и Миню Стайков? Говори шефът на антикорупционната комисия Пламен Георгиев.Тема:Мъж почина от Западнонилска треска - колко опасно може да бъде заболяването?Тема: Как ще продължи издирването на рибарите, изчезнали в Черно море? Какви са шансовете човек да оцелее в бурното море? - на живоТема: Защо от общината в София твърдят, че е невъзможно рампа за инвалидни и детски колички да бъде поставена в наскоро ремонтиран подлез? Пълен абсурд с Румен Бахов.Тема: Как от университета в Кеймбридж промениха правилата си, за да може дете с увреждания от България да положи изпита си?Тема: Говори българското светило в неврологията проф. Лъчезар Трайков - близо ли сме до откриването на лек срещу Алцхаймер?Тема:Български ученици създадоха образователна историческа настолна игра. ", "date": "2018.09.26", "title": "Теми и гости в ефира"}
{"url": "http://www.cross.bg/chasa-bulgariya-sofiya-1584742.html", "text": "/КРОСС/София. От 09.00 часа ще се проведе заседание на Народното събрание.***София. От 10.50 часа в Народното събрание председателят на българския парламент Цвета Караянчева ще разговаря с делегация на Комисията по европейска интеграция на парламента на Черна гора, водена от нейния председател Адриян Вуксанович, която ще бъде на официално посещение в България. В 15.00 часа ще започне срещата на делегацията с депутатите от Комисията по европейски въпроси и контрол на европейските фондове. След срещата - около 16.30 часа, председателите на двете комисии Кристиан Вигенин и Адриян Вуксанович ще дадат изявления за медиите.***София. От 9.00 в зала „Европа\", 2 ет. на сградата на КНСБ на пл. „Македония\" 1, ще се проведе международна конференция за интеграция на мигрантите на пазара на труда.***София. От 9.00 часа в зала „Средец\" на „София хотел Балкан\" министърът на регионалното развитие и благоустройството Петя Аврамова ще участва в Oсмия дискусионен форум „Строителството през 2019 г. - перспективи и предизвикателства\".***София. От 9.00 часа Софийският университет „Св. Климент Охридски\" ще бъде домакин на разширения семинар „Държавни и бизнес стратегии за икономиките в преход в ерата на деглобализацията\".***София. От 9.00 часа в сградата на Китайския културен център ще се проведе българо-китайски бизнес форум на тема „Иновации в текстилната промишленост\".***София. От 9.30 часа в хотел „Силвър\" ще се проведе заключителната конференция, на която ще бъдат представени резултатите от СЦ 5 „Трафик на хора\", на проект „Повишаване интегритета и мотивацията на прокурорите.***София. От 10.30 часа с тържествено събрание в Аулата на Ректората на Софийския университет започва двудневното честване на 1 3 0-годишнината на Университетската библиотека „Св. Климент Охридски\".***София. От 10.30 часа в сградата на КЕВР ще се проведе открито заседание за обсъждане на доклад относно изменение на цените на енергията, произведена от централи с високоефективно комбинирано производство на електрическа и топлинна енергия във връзка с изменение на цените на природния газ от 01.10.2018г. От 11.00 часа ще се проведе открито заседание за обсъждане на доклад относно изменение на цените на електрическата енергия.***София. От 11.00 часа в Национален пресклуб БТА ще бъде представено изданието „Моята България\" - първото учебно помагало, което хронологично покрива цялата история на България.***София. От 11.30 часа в Националния дворец на културата, Зала 3, ще се проведе Национална кръгла маса, посветена на бъдещето на здравеопазването.***София. От 13.30 часа Прокурорската колегия на Висшия съдебен съвет ще проведе изслушването на кандидатите и провеждането на избора за административен ръководител на Апелативна специализирана прокуратура.***София. От 14.00 часа на ул. „Неделчо Бончев\" 3 „Екопак България\" АД ще открие новата инсталация за сортиране на отпадъци от опаковки и първия образователен център на Екопак. На събитието ще присъства кметът на София Йорданка Фандъкова.***София. От 16.00 часа в Големия салон на БАН Издателството на БАН „Проф. Марин Дринов\", Българската академия на науките и Българското хирургическо дружество организират заключително представяне на многотомно „Ръководство по хирургия\" под редакцията на акад. Дамян Дамянов.***София. От 17.30 часа в музей \"Земята и хората\" ще бъде открит „Панаирът на езиците\".***София. От 17.30 часа къща музей „Димитър Димов ще отбележи Европейския ден на езиците с беседа за преводите на романа „Тютюн\" на различните езици и за техните преводачи, образователно-развлекателна игра и четене на откъси от романа.***София. От 20.00 часа в зала 1 на НДК ще се проведе самостоятелен концерт-спектакъл „Фолклорни класици\".***София/Бургас. Националната художествена академия открива своята 122-а учебна година в София и във Филиал Бургас. Откриването на учебната година в София ще се състои от 10.30 часа в двора на НХА, ул. „Шипка\" 1. Откриване във Филиал Бургас ще бъде от 17.00 часа на „Магазия 1\", Пристанищен комплекс Бургас.***Белослав. От 17.30 часа народните представители Явор Божанков, Валентин Ламбев и Теодора Халачева ще се срещнат с гражданите на град Белослав в читалището на града във връзка с общественото обсъждане на „Визия за България\".***Бургас От 18.00 часа в Морска гара - Бургас ще бъде представи късометражният филм \"Поробени\". Историята е базирана на българска легенда за жестокостта на еничарите и силния дух на българските момичета през XVIII век.***Бяла. От 18.00 часа депутатите Донка Симеонова, Чавдар Велинов, Румен Георгиев и Тодор Байчев ще разговарят с гражданите от град Бяла в залата на Културния институт във връзка с общественото обсъждане на „Визия за България\".***Варна.От 10.00 часа в гранд хотел „Варна\" ще се проведе форум „Туризъм и кулинария\", в рамките на който след 10-годишно прекъсване ще бъде подновен конкурсът „Готвач на годината\". Кулинарното състезание е на тема „Иновативна балканска кухня - новаторство и стил\".***Варна.От 10.00 часа в Просветния център \"Св. архангел Михаил\" ще се състои пресконференция за тазгодишната кампания православните семейни ценности срещу хазарта.Варна. От 11.00 часа в Клуба на моряка депутатите Георги Търновалийски, Васил Антонов, Иван Генов и Николай Тишев ще се срещнат с представители от морския бранш - Морската камара и морски Клъстер във връзка с общественото обсъждане на „Визия за България\".***Варна.От 12.10 часа на гише „Информация\" летище Варна за първи път ще отбележи 2 милиона пътници.***Варна. От 13.30 часа във Военноморския музей във Варна ще бъде открита фотоизложбата „България и Германия през Първата световна война. Приятелство или интереси\".***Варна. От 14.00 часа в Клуба на стопанския деятел народните представители Надя Клисурска, Илиян Тимчев, Александър Паунов и Радослав Стойчев ще проведат среща със Съюза на пенсионерите „Варна - 2004\" и Съюза на синдикалистите ветерани във връзка с общественото обсъждане на „Визия за България\".***Варна. От 15.30 часа в сградата на СОСЗР на ул. „Г. Столетов\" 3 депутатите Кольо Милев, Димитър Стоянов, Никола Динков и Михаил Христов ще проведат среща със Съюза на офицерите и сержантите от запаса и резарва във връзка с общественото обсъждане на „Визия за България\".***Варна/ с. Гроздьово. От 15.00 часа Кристина Сидорова и Йордан Младенов ще се срещнат с хората от с. Гроздьово в паметната зала на кметството във връзка с общественото обсъждане на „Визия за България\".***Варна/ с. Старо Оряхово . От 15.00 часа Даниел Йорданов и Иван Ибришимов ще се срещнат с хората от с. Старо Оряхово в местното читалище във връзка с общественото обсъждане на „Визия за България\".***Варна/с. Бозвелийско. От 15.30 часа Таско Ерменков и Цветан Топчиев ще се срещнат с хората от с. Бозвелийско в пенсионерския клуб на селото във връзка с общественото обсъждане на „Визия за България\".***Варна.От 16.00 часа на пешеходната зона, бул. „Княз Борис I\" (до „Дупката\"), ще бъде отбелязан Европейският ден на езиците. Жителите и гостите на града могат да участват като напишат любовно послание към личност по техен избор на езика, който пожелаят върху голямо пано. Събитието се организира от Франкофонски център Варна, в партньорство с Община Варна и Европейски информационен център „Европа директно\" - Варна.***Варна.От 17.00 часа в 128 аудитория (академична сграда) на Икономически университет - Варна ще се състои публична лекция на д-р Волфганг Шусел - „доктор хонорис кауза\" на Икономически университет - Варна, на тема „Бъдещето на Европа\". Лекцията ще бъде изнесена на немски език със симултанен превод на български.***Варна. От 17.00 часа на входа на Морската градина тържествено ще бъде открит световният шампионат по пожароприложен спорт.***Варна/с. Аврен. От 17.00 часа народните представители Петър Витанов, Валентина Найденова, Николай Иванов и Димитър Георгиев ще се срещнат с хората от с. Аврен в местното читалище във връзка с общественото обсъждане на „Визия за България\".***Варна. От 18.00 часа народните представители Крум Зарков, Тома Томов, проф. Румен Гечев, проф. Анелия Клисарова и Иван Иванов ще се срещнат с обществеността на Варна, членове и симпатизанти на БСП за обсъждане \"Визия на България\" в Пленарна зала на Община Варна.***Велико Търново. От 10.00 часа в голямата зала на общината децата и младежите от Дневен център за деца с увреждания „Дъга\" ще изнесат концерт. Те ще зпълнят на пиано част за оркестър от концерт на Моцарт KV 466, първо действие.***Велико Търново. В 11.00 часа в зала 302 ще бъде анонсиран есенният дял на кампанията „Движи се и победи\".*** Велико Търново./с. Арбанаси. От 13.00 часа в конферентната зала на хотел „Севастократор\" Асоциация на земеделските производители в България (АЗПБ) организира семинар на тема: „Подпомагане на агросектора и развитието на селските райони чрез Общата селскостопанска политика на ЕС през 2019 г.\".***Велико Търново. От 19.00 часа МДТ „Константин Кисимов\" - „Да си богат не е лесно\" - премиерен спектакъл - драматична пиеса на Пиеш Шено.***Видин. От 11.00 часа пред централния вход на ГПЧЕ „Йордан Радичков\" ще бъде организирано събитие във връзка със старта на инвестиционен проект „Въвеждане на мерки за енергийна ефективност на сградата на ГПЧЕ „Йордан Радичков\".***Гоце Делчев. От 13.30 часа в хотел „UVA NESTUM Wine&SPA\" официално ще бъде открит Пети годишен конгрес на Българския съюз по балнеология и спа туризъм.***Девня. От 18.00 часа в местното читалище започва среща на Вяра Емилова, член на ИБ на БСП и народните представители Станислав Владимиров и Николай Божкилов с хората от града във връзка с общественото обсъждане на „Визия за България\".***Добрич. От 09.30 часа в детска градина №26 и от 10.30 часа в детска градина №20 ще се играе куклени спектакли „Таласъмът Тропалан\".***Добрич. От 11.00 часа в Окръжен съд - Добрич ще бъде открита „синя стая\", предназначена за щадящо изслушване на деца, влезли по една или друга причина в досег с правосъдието.***Добрич. От 11.00 часа в Концертна зала „Добрич\" ще се състои Образователен концерт на Духов оркестър - Добрич.***Добрич. От 18.00 часа в Народно читалище „Мевляна - 2012 г.\" ще се проведе Музикално ателие за деца и ученици.***Добрич. От 19.00 часа в Драматичен театър „Йордан Йовков\" ще се състои премиера на спектакъла „Службогонци\" от Иван Вазов.***Дългопол. От 17.00 часа в залата на Общинския съвет народните представители Ирена Анастасова, Пенчо Милков, Стефан Бурджев и Любомир Бонев ще се срещнат с хора, работещи в сферата на образованието във връзка с общественото обсъждане на „Визия за България\".***Пирдоп. От 11.00 часа пред паметника между с. Душанци и с. Антон посланикът на Русия в България ще вземе участие във възпоменателна церемония по повод 74 години от гибелта на петима руски летци от 681-ви бомбардировъчен полк.***Пловдив. От 09.50 часа в двора на езикова гимназия „Пловдив\" и от 11.00 часа в двора на езиков гимназия „Иван Вазов\" ще се раздават различни информационни материали за Европа, като посетителите ще имат възможност да напишат на нашето импровизирано „пано - простор\" любими думи и фрази на различни езици. От 13.30 часа в залата на ЕГ „Иван Вазов\" ще се проведе викторина от трите езикови училища в града под тепетата с допълнително включилите се младши посланици на Европейския парламент от ФЕГ на Пловдив.***Пловдив. От 10.30 часа ще бъде направена първа копка на детска площадка, която EVN България дарява към проекта за реставрация на Епископската базилика на Филипопол - най-големият раннохристиянски храм, открит в България. Мястото на събитието е източната част на Епископската базилика на бул. „Княгиня Мария Луиза\", срещу църквата Света Петка. Участници в събитието ще са председателят на Съвета на директорите на EVN България Робърт Дик, кметът на Община Пловдив, инж. Иван Тотев, посланикът на САЩ Н.Пр. Ерик Рубин и председателят на Борда на директорите на Фондация „Америка за България\", Крис Матлън.***Пловдив.От 11.00 часа в Голяма конферентна зала, Дом на културата „Борис Христов\" ще се проведе пресконференция със световноизвестния гръцки хореограф Димитрис Папайоану. Събитието ще се проведе само два дни преди първото гостуване на най-новия му спектакъл „Великият укротител\" в България.***Пловдив.От 16 до 20 часа в алеята в парк „Бунарджика\" ще се проведе традиционният Фермерски пазар, с участието на майсторките от Белащица.***Пловдив.От 18.00 часа в къща Нишанян (Старинен Пловдив, ул. Омуртаг № 1) ще бъде официално закрит Международния пленер по живопис 2018 (15-26.09.2018 г.) и ще бъде открита официално ИЗЛОЖБАТА с творбите на участниците в него.***Плевен.От 12.30 часа в Пресклуб на БТА-Плевен ще се състои откриваща пресконференция за представяне на проекта \"Център за компетентност по персонализирана медицина, 3d и телемедицина, роботизирана и минимално инвазивна хирургия\".***Провадия. От 18.00 часа депутатите Таско Ерменков, Иван Ченчев, Цветан Топчиев и Николай Пенев ще се срещнат с гражданите в зала 204 на общината във връзка с общественото обсъждане на „Визия за България\".***Русе. От 17.30 часа в зала „Русе\" на Историческия музей ще бъде открита изложба „135 години Дойче шуле - Русе\".***Стара Загора. От 18.00 часа в къща музей „Гео Милев\" ще бъде представен сборник с разкази, сатира и стихотворения от Пламен Петков - „Голямата работа\".***Шумен. От 18.00 часа от площад „Кристал\" ще поеме пъстро дефиле за откриване на 163-тия творчески сезон на ДКТ\"Васил Друмев\". ", "date": "2018.09.26", "title": "Предстоящи събития в страната за 26 септември"}
{"url": "http://www.cross.bg/zaradi-po-visoki-skok-1584746.html", "text": "/КРОСС/ Вестник  пише за предложението на вицепремиера и лидер на ВМРО Красимир Каракачанов за налагане от държавата на таван на печалбата за хляб и още 9 основни храни. Целта е поскъпването на газа да не се отрази на социалната кошница с основни продукти като хляб, кисело и прясно млеко, сирене, масло, кашкавал, пилешко и свинско месо и други. Реакциите на властта и опозицията са разнопосочни. Бизнесът не отхвърли идеята, но предупреди, че тя може да е в разрез с европейското законодателство, уточнява изданието.\"Да се въведат по-високи данъци върху капитала и хората с високи доходи, предлагат в доклад от Световната банка\", информира . Наред с това трябва да се предложат по-добри социални услуги като целта е да се намали неравенството между хората, породено от новите технологии. Изданието допълва, че България е на първо място в ЕС по неравенство на доходите, а хазната губи между 1 и 2 милиарда лева годишно от невнесени осигуровки.\"Сметките за парно с 23% нагоре\", пише . Изданието уточнява, че между 10 и 23 на сто по-високи сметки за парно ще плащаме тази зима в сравнение с миналата. Увеличението идва заради поредния скок на прородния газ. Тарифоте ще се повишат между 2 и 9% от 1 октомври. На практика обаче потребителите ще усетят значително по-голям скок, тъй като цените вече бяха повишени средно с 7 на сто от 1 юли и с натрупването сметките в някои градове ще са с до 23% по-високи. Токът обаче ще запази цената си. Председателят на енергийният регулатор Иван Иванов не изключва нов скок на цените от 1 януари, допълва .„БСП иска увеличение на броя на семействата, които получават помощи за отопление от 204 хил. души на 400 000 хиляди заради очаквания ценови шок\", съобщава .  Числото е получено според световния критерий за енергийно беден, според който всеки, който използва повече от 10% от доходите си за енергия, попада в тази категория, обясни лидерът на БСП Корнелия Нинова.\"Няма надежда таванът на пенсиите скоро да падне за всички\", пише . Изданието обяснява, че министрите на финансите и на труда Владислав Горанов и Бисер Петков не оставиха никакъв шанс таванът на всички пенсии да падне в близко бъдеще. Те са против заради несъвършенствата на осигурителната система, уточнява .", "date": "2018.09.26", "title": "Преглед на печата"}
{"url": "http://www.cross.bg/rodeni-na-septemvri-1584738.html", "text": "/КРОСС/ Иван Бойков, изп. директор на Камарата на строителите в България, зам.-председател на КРИБ Иван Голев, писател, бивш главен редактор на сп. “Гео” Камен Костадинов, бивш депутат от ДПС Люси Иларионов, актьор и режисьор Мария Игнатова, телевизионна водеща Методи Андреев, бивш председател на комисията по досиетата", "date": "2018.09.26", "title": "Родени на 26 септември"}
{"url": "http://www.cross.bg/boiiko-prezidenta-borisov-1584743.html", "text": "/КРОСС/  Как оценявате речта на президента Тръмп? Той критикува Европа, правосъдието, похвали даже Полша! Твърде съм малък да коментирам изявленията на президента на САЩ! Бих могъл да кажа мое мнение от гледна точка на това – първо, съжалявам, вие и вчера бяхте тук, тази истерия, която се вдигна в България. Бог ми е свидетел, пък и вие, че по никакъв начин не сме парадирали и не сме казали каквото и да било, освен това, че съм имал разговори с президента Тръмп, че сме имали с Помпео, с Ники Хейли вчера близо 20 минутна среща, защото целта не ни е била да се снимаме с някой! Ако на някой целта му е това, моята не е. Аз имам снимка от камината на Белия дом с предишния президент, имам поне 5 държавни секретари, с които сме имали държавни срещи през годините. И се надявам това да престане, защото по никакъв начин не е продуктивно и не е добре да бъде така! Какво Ви дразни? В речта на президента Тръмп прозират няколко неща и аз разбирам защо за голяма част от американците той е толкова популярен – интереса на САЩ! Няма да даваме повече пари за тези, които не ни уважават, няма да участваме там, където не ни уважават, не допускаме да ни се месят във вътрешните работи за мигранти, за търговия, за производство, ако щете не зачитаме международния съд когато съди американци. Това на първо четене се сещам като акценти от неговата реч. Но в същото време тези, които не купуват газ от САЩ или енергоносители, тези, които си позволяват да намаляват цените, с което да пречат на американските компании ще бъдат тежко санкционирани. Не беше ли от „Ройтерс” тази снимка Вашата? Кажете го! Не, аз не искам да го казвам, защото сте достатъчно грамотни, а тези, които не с, си е за тяхна сметка!", "date": "2018.09.26", "title": "Бойко Борисов:  Малък съм да коментирам президента на САЩ! "}
{"url": "http://www.cross.bg/manolova-smetkite-potreblenie-1584750.html", "text": "/КРОСС/ Всеки гражданин да има индивидуален договор с ВиК оператора, настоява омбудсманът Мая Манолова. Според нея така ще се реши проблемът с липсата на справедливост при определянето на сметките за вода.„Освен собственото си потребление, отчетено от индивидуалния водомер, гражданите трябва да плащат допълнителен разход за общо потребление, който се сформира по несправедлив начин. Става дума освен за технологическите загуби, и за натоварването на добросъвестните потребители с част от сметките на тези, които нямат водомери, чиито водомери са неизрядни или са декларирали, че не обитават едно жилище, но реално там се потребява вода. Всички тези суми се разпределят върху добросъвестните платци”, изреди Манолова в предаването „Тази сутрин” по bTV.Според омбудсмана проблемът е, че при разпределянето на отговорностите всички задължения и ангажименти падат върху потребителите. „ВиК дружествата нямат абсолютно никакви ангажименти. Когато има кражба на вода, всъщност ВиК дружеството нищо не губи, защото етажната собственост плаща от джоба си през това общо потребление. Така дружеството няма интерес да отчита и контролира реално”, отбеляза Манолова.„Нормите в България обикновено се пишат в полза на монополистите. Важният баланс в интересите между потребителите и монополистите не се спазва”, допълни омбудсманът.По думите ѝ тези, които плащат най-много вода, поемат и най-голяма част от сметката. Затова тя настоява наредбата да бъде променена.„Плащаме и течовете, и авариите, всичко се стоварва върху главата и джоба на потребителя. Трябва да се създаде заинтересoваност във ВиК дружествата да съблюдават за спазването на закона, да отчитат реалното потребление и да осъществяват контрол. Тъй като в момента гражданите плащат сметките и на нередовните, вИк дружествата нямат подобрен интерес”, посочи Манолова.Според омбудсмана не е нормално парното да поскъпва при повишаването на цената на природния газ, тъй като когато неговата цена намалява, сметките на парно не падат.„Заради тази политика на регулатора се стига до ситуации, при които , по признание на самия КЕВР, например „Топлофикация София” има надвзети суми за един ценови период в рамките на 18 млн. лева от столичани зарази несъответствие между повишаването, респективно намаляването, на цената на природния газ и на парното”, коментира Манолова.Тя допълни, че същата цена на природния газ е била определена през юли 2015 г., каквато ще бъде определена след повишението от регулатора сега. „Цената на парното през 2015 г. е обаче е била 74 лв., а сега след увеличението, което се предлага, тя ще стане 93 лв. Тоест разликата е 20 лв., при положение че инфлацията от 2015 г. до октомври 2018 г. е в рамките на 5%, тоест 4 лева. В момента плащаме 25% по-висока цена на парното при същата цена на природния газ”, изчисли Манолова.", "date": "2018.09.26", "title": "Мая Манолова: Всеки гражданин да има индивидуален договор с ВиК"}
{"url": "http://www.cross.bg/masa-zdravno-osigyryavane-1584748.html", "text": "/КРОСС/ Новият модел на здравно осигуряване ще бъде акцент на Националната кръгла маса за бъдещето на здравеопазването днес.Вариантите, които в момента са в процес на обществено обсъждане, са два. В първия случай над здравната вноска от 8% се въвежда задължителна вноска от 2%, която трябва да се прави при застраховател.При втория вариант вноската няма да се увеличава, а всеки здравноосигурен ще плаща задължителна застраховка за лечение в болница, която ще бъде на средна стойност 12 лева месечно.На днешната кръгла маса се очаква да стане ясна позицията на застрахователите по какъв начин могат да се включат в модела на здравно осигуряване.", "date": "2018.09.26", "title": "Обсъждат новото здравно осигуряване на кръгла маса"}
{"url": "http://www.cross.bg/katastrofa-dyshi-reanimatziya-1584744.html", "text": "/КРОСС/ 36-годишен мъж е настанен в Отделението по реанимация на МБАЛ „Д-р Иван Селимински”-Сливен. Той е пострадал при катастрофа, станала край село Мокрен. Пациентът е със съчетана травма на гърди и счупвания на крайниците. Тази сутрин е в съзнание, но все още има реална опасност за живота му. При пътния инцидент са пострадали още двама души. Единият е приет в неврохирургия с фрактура на прешлените, а другият е с кръвонасядания и не се е наложила хоспитализация.Няма промяна в състоянието на младежите от Нова Загора, които пострадаха при катастрофа през почивните дни.През последното денонощие спешна помощ в болницата са потърсили 39 души, приети са 20 от тях. Извършени са 5 операции и 1 раждане.  ", "date": "2018.09.26", "title": "36-годишен мъж е в реанимация с травми от катастрофа"}
{"url": "http://www.cross.bg/iioan-petur-simon-1584735.html", "text": "/КРОСС/ Веднъж Господ Иисус Христос минавал покрай Генисаретското езеро. Видял двама брата - Яаков и Йоан - да кърпят заедно с баща си Зеведей рибарските си мрежи. Призовал ги да тръгнат подир Него. Те оставили баща си, мрежите, кораба и тръгнали веднага подир Него.Оттогава те били непрекъснато със Спасителя.Заедно със Симон Петърте присъствали при възкресяването на Иаировата дъщеря, а също и при преображението Му на планината Тавор. Пак със Симон Петър двамата братя били най-близко до Богочовека в Гетсиманската градина, когато Той се молел с къврава пот преди страданията Си на Голгота.На Тайната вечеря Йоан седял до Господа, Когато Иисус Христос казал, че един от учениците Му ще го предаде, Йоан се облегнал на гърдите Му и Го запитал какво говори.Като висял в страшни мъки на Голготския кръст, Господ Иисус видял до Себе Си пречистата своя Майка и \"ученика, когото обичал\".На пресветата Си Майка казал:- Ето син ти!А на ученика си Йоан:- Ето майка ти!Йоан взел при себе си св. Богородица като същинска своя майка и се грижил синовно за нея до блаженото й Успение.В първия ден на седмицата, преди разсъмване, Мария Магдалина дошла на гроба Господен. Потърсила, но не намерила в него тялото на Спасителя. И побързала да съобщи това на Петър и Йоан. Двамата ученици отишли веднага на гроба. Пръв дошъл Йоан, надникнал в гроба и го видял празен. Симон Петър също влязъл в него и го видял празен. Йоан също влязъл. Влязъл и пръв между учениците повярвал във възкресението на Христа.След възкресението Си Господ се явявал много пъти на Своите ученици. Явил се и при Генисаретското езеро. Пръв Йоан Го познал и казал на Симон Петър:- Господ е.След Възнесението господне Йоан живял в Йерусалим с другите апостоли. Молел се често с тях в храма. На Петдесетница заедно с тях получил благодатните дарове на Пресветия Дух.Оттогава проповядвал усърдно Евангелието и обръщал юдеи и езичници към Христовата вяра.Един ден тръгнал с апостол Петър за Йерусалимския храм. При храмовите врати човек, хром по рождение, почнал да проси от тях милостиня. Те нямали сребро и злато. Дали му това, което имали - изцерили го. Той станал и проходил.Това чудо привлякло към тях множество народ. Апостолите проповядвали пред всички истината за Спасителя - за живота Му, за изкупителните Му страдания и за възкресението Му. Зовели всички да се покаят и да се обърнат към Него, за да получат спасение.Повярвали и се кръстили хиляди.Първосвещениците и началникът на храма задържали двамата апостоли под стража. На другия ден били изправени на съд пред синедриона. Забранено им било да проповядват истината за Господа Иисуса. Но Петър и Йоан отговорили на съдиите си:- Съдете, дали е справедливо пред Бога - вас да слушаме повече, нежели Бога; защото ние не можем да не говорим за това, що сме видели и чули!Пуснати били на свобода под заплаха. Въпреки опасността обаче те продължили да изпълняват Христовата повеля. И числото на вярващите непрекъснато се увеличавало. ", "date": "2018.09.26", "title": "Успение на св. ап. и ев. Йоан Богослов"}
{"url": "http://www.cross.bg/rasa-samo-kraiina-1584737.html", "text": "/КРОСС/ ''В крайна сметка има само една раса: човечество''.Джордж Едуард Мур (1873-1958) - британски философ, един от основоположниците на аналитичната философия", "date": "2018.09.26", "title": "В крайна сметка има само една раса: човечество"}
{"url": "http://www.cross.bg/voiina-seyl-sili-1584736.html", "text": "/КРОСС/  1371 г. - В Битката при Черномен армията на османския султан Мурад I разгромява обединените сили на сърби и българи.1580 г. - Сър Франсис Дрейк и неговата експедиция акостират в Плимут след 33-месечно околосветско пътешествие. Те стават първите британци, обиколили Земята.1687 г. - Партенонът в Атина е частично разрушен след експлозия причинена от бомбардировките на венецианските сили срещу Османската армия.1907 г. - Английската колония Нова Зеландия става доминион - самоуправляваща се държава в състава на Британската империя, признаваща върховната власт на английския крал.1918 г. - Започва последното голямо сражение през Първата световна война - битката за Аргон.1934 г. - Най-големият пътнически кораб на компания „Кунард лайн\" ­ „Куин Мери\", е пуснат на вода 1950 г. - Войски на ООН завземат отново Сеул от севернокорейците.1957 г. - Спектакълът „Уестсайдска история\" на Ленард Бърнстейн започва да се играе на Бродуей.1960 г. - В Чикаго е проведен първият телевизионен предизборен дебат между кандидатите за президенти Ричард Никсън и Джон Кенеди.1960 г. - Фидел Кастро произнася най-дългата реч в историята на ООН - 4 часа и 29 минути, с която обявява подкрепата на Куба за СССР.1961 г. - Боб Дилън прави дебют.1962 г. - Обявено е създаването на Арабска република Йемен.1969 г. - Издаден е предпоследния студиен албум на Бийтълс - Abbey Road.1983 г. - Студената война: съветският военнослужещ Станислав Петров предотвратява потенциална ядрена война, като приема, че предупреждението за ракетно нападение от страна на САЩ е компютърна грешка и не изпълнява предписанията за ответна реакция.1984 г. - Китай и Англия постигат споразумение за преминаването на Хонконг под китайско управление от 1997 година.1988 г. - Атлетът Бен Джонсън връща своя златен медал за бягане на 100 м на XXIV летни олимпийски игри в Сеул заради положителни допинг проби.1989 г. - Европейската общност приема план за подпомагане на Полша и Унгария - програма PHARE.1996 г. - Правителството на България подготвя протокол за присъединяването на страната към Световната търговска организация.", "date": "2018.09.26", "title": "26 септември в историята"}
{"url": "http://www.cross.bg/sofiiiska-chasa-voda-1584773.html", "text": "/КРОСС/ Шест софийски села и 6 квартала, части от тях, остават без вода на 27 септември (четвъртък) 2018 г., предупреждават от „Софийска вода“, съобщава . , се налага спиране на водоподаването от 09:00 до 13:00 часа на клиентите на „Софийска вода”, живеещи в района на: с. ЖелезницаПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площада., се налага спиране на водоподаването от 09:30 до 20:00 часа на клиентите на „Софийска вода”, живеещи в района на: ул. „Даскал Стоян Попандреев“, ул. „Воденичница“, ул. „Севастократор Калоян“, ул. „Кумата“, ул. „Радецки“, ул. „Околовръстен път“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кумата“ ъгъла с ул. „Ралевица“. се налага спиране на водоподаването от 09:30 до 21:30 часа на клиентите на „Софийска вода”, живеещи в района на: бул. „Никола Йонков Вапцаров“ от бул. „Черни връх“ до ул. „Козяк“ул. „Козяк“ от бул. „Никола Йонков Вапцаров“ до ул. „Русалийски проход“, ул. „Русалийски проход“ от ул. „Козяк“ до ул. Банат“, ул. „Банат“ от бул. „ Никола Йонков Вапцаров“ до ул. „Кишинев“ и ул. „Страцин“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Русалийски проход“ ъгъла с ул. „Банат“. се налага спиране на водоподаването от 09:00 до 15:30 часа на клиентите на „Софийска вода”, живеещи в района на: ул. „Кимов дол“, ул. „Стамболова река“, ул. „Ведена“, ул. „Плана планина“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Плана планина“№25. , се налага спиране на водоподаването от 09:00 до 19:00 часа на клиентите на „Софийска вода”, живеещи в района на: бул. „Джеймс Баучер“ от ул. „Милин камък“ до пл.“ Велчова завера“, Математически факултет на СУ.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Света гора “ ъгъла с бул. „Джеймс Баучер“. се налага спиране на водоподаването от 09:00 до 17:00 часа на клиентите на „Софийска вода”, живеещи в района на: ул. „Константин Муравиев“, ул. „Инж. Стоимен Сарафов“ №27 и №29.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Константин Муравиев“ №15. се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Христо Ботев“, ул. „Заводска“, ул. „Васил Левски“, бул. „Ботевградско шосе“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Васил Левски“ ъгъла с ул. „Христо Ботев“. се налага спиране на водоподаването от 10:00 до 14:00 часа на клиентите на „Софийска вода”, живеещи в района на: ул. „Приплат“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Приплат“№25.П се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Блазна“ от ул. „Полуврак“ до № 29.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Блазна“ ъгъла с ул. „Полуврак“. се налага спиране на водоподаването от 09:30 до 19:00 часа на клиентите на „Софийска вода”, живеещи в района на: ул. „Славе Турчов“ от ул. „Петко Симеонов“ до бул. „Илия Манов“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Славе Турчов“ ъгъла с ул. „Илия Манов“., се налага спиране на водоподаването от 09:30 до 15:30 часа на клиентите на „Софийска вода”, живеещи в района на: ул. „Витошки езера“ от ул. „Бяла бреза“ до ул. „Мишова орница“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Витошки езера“ ъгъла с ул. „Бяла бреза“., се налага спиране на водоподаването от 09:30 до 14:30 часа на клиентите на „Софийска вода”, живеещи в района на: ул. „Стара планина“ от ул. „Върбите“ до ул. „Котева“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Стара планина“ ъгъла с ул. „Котева“.", "date": "2018.09.26", "title": "На 12 места в столицата спират водата в четвъртък"}
{"url": "http://www.cross.bg/coolio-oktomvri-nyamat-1584762.html", "text": "/КРОСС/ Супер звездата COOLIO, носител на награда Grammy за  и с над 17 милиона продадени записа по целия свят, идва за  Изпълнителят на \"Gangsta's Paradise\" ще посети страната ни като част от Европейското си турне, което ще започне именно от тук, а до края на октомври ще обиколи повечето европейски държави.     и още от щанд на EVENTIM на ул. \"6-ти септември\", Office 1 Superstore, бензиностанции OMV, Orange Center, Orange.bg, Usit Colours, Билетен център в НДК, Български пощи, Строежа, Вастелс България, Каса “Арена Армеец”, Технополис, Duende Travel София, книжарница „Бард“, книжарница „На спирката“. Цената им е 40 лв. Рап иконата COOLIO е номер едно в класацията на Billboard Magazine през 1995 г. и получава Billboard Music Award през 1994 и 1996 г. Негова е музиката включена в саундтрака на не едни или два филма, а много специален момент за самият Coolio е написването на музиката към популярния сериал за деца “Kenan и Kel” на Nickelodeon. Напълно заслужено той е носител на American Music award, три пъти е носител на наградата на MTV, два път на Nickelodeon Kids Choice Awards и World Music award. Преди да получи най-високото отличие – Grammy през 1996 г., той има две поредни номинации (през 1994 и 1995 г.).Винаги търсещ и нестандартен Coolio явно умее да изненадва феновете си. Едно от предизвикателствата, в които се впуска е света на анимацията. Негов е сингълът и видеото на \"Dexter\" за анимацията \"Dexter's Laboratory: Home Boy Genius - The Hip-Hop Experiment. Повлян от този забавен и креативен момент той издава цял албум -\"The Hip-Hop Experiment\", включващ само песни вдъхновени от сериала “\"Dexter's Laboratory” (сериал с изключително висок рейтинг и номинация за награда Emmy). Като истински хамелеон, през годините Coolio се разписва и със собствена готварска книга и уеб канал с видео рецепти, готвейки ни с идеята “да преоткрием старите рецепти”. В началото на 2017 г. Coolio издаде песента \"Kill Again\", оцелял и сякаш помъдрял след цял куп предивикателни уроци на съдбата. С песента си той напомня и говори, че има нужда от социална промяна в американските градове. \"” разказва той. “.... \", продължава Coolio. \"Kill Again\" е част от последният му ЕP \"Long Live the Thief\", който съдържа пет песни и е продължение на \"It Takes a Thief\".След  турнето му ще премине през Швеция, Швейцария, Обединеното кралство, Ирландия, Полша, Украйна, Холандия, Унгария, Германия и други.Билети има \n\t\t\t\t\t", "date": "2018.09.26", "title": "COOLIO отново в България на 4 октомври в клуб “Терминал 1”"}
