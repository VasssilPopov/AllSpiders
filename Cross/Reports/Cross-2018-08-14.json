{"url": "http://www.cross.bg/glasyvane-defcon-mashinite-1581547.html", "text": "/КРОСС/ По време на хакерския маратон DEFCON, проведен наскоро в Лас Вегас, 50 деца на възраст между 8 и 16 години са се опитали да хакнат точна реплика на сайта и машините, използвани за гласуване на изборите в САЩ, пише в. \"Таймс\".Общо 30 са били тези, които са успели, а най-младият от тях е бил 11-годишният Емет Бриуър.Мишена на атаката са били свързаните с интернет машини, чрез които се осъществява електронното гласуване в Америка, както и техният софтуер.От Национална асоциация на държавните секретари на САЩ са порицали проведеният на DEFCON маратон, който по думите им окуражавал хакването на изборите, но и създавал грешни впечатления относно тяхната сигурност.\"\", заявяват от Национална асоциация на държавните секретари на САЩ.Децата от своя страна са успели да хакнат машините за електронно гласуване изключително бързо, като рекордът е 10 минути и принадлежи отново на Емет Бриуър.Децата-хакери са успели да променят броя на гласувалите, процентите и дори имената на кандидатите.", "date": "2018.08.14", "title": "Лудост: 11-годишно момченце може да \"хакне\" изборите в САЩ"}
{"url": "http://www.cross.bg/paleta-otbelyazva-kradtzite-1581546.html", "text": "/КРОСС/ Злосторници са задигнали около 300 палета или 1 милион кенчета с енергийната напитка \"Ред Бул\" от склад в белгийския град Менен, като щетите възлизат на около 1 милион евро, съобщава Paris Match .", "date": "2018.08.14", "title": "Крилата кражба: Отмъкнаха 300 палета с \"Ред Бул \"от склад в Белгия"}
{"url": "http://www.cross.bg/avtobysut-ekvador-avtobys-1581538.html", "text": "/КРОСС/ Най-малко 23-ма души са загинали, а 14 са ранени при катастрофа с автобус в Еквадор, обявиха властите, цитирани от АП.Автобусът се е обърнал на магистрала до столицата на латиноамериканската страна.Автобусът с колумбийска регистрация е пътувал до Кито. Той е катастрофирал в друг автомобил на опасен участък около 03,00 часа тази нощ.Сред загиналите има граждани на Колумбия и Венецуела.Автобусът се е преобърнал след удара в по-малко превозно средство", "date": "2018.08.14", "title": "Десетки загинали и ранени при катастрофа с автобус в Еквадор"}
{"url": "http://www.cross.bg/pterozavur-neizvesten-gigantski-1581488.html", "text": "/КРОСС/ Учените откриха неизвестен досега вид гигантски птерозавър.Вероятно това е едно от първите гръбначни същества, които са били способни да летят, използвайки собствената си сила, съобщава АФП.Птерозаврите са прародители на птеродактилите и са се появили преди повече от 200 милиона години. Новооткритият член на това семейство е бил  идентифициран чрез добре запазени останки, намерени в  североизточната част на американския щат Юта.", "date": "2018.08.14", "title": "Откриха неизвестен досега вид гигантски птерозавър"}
{"url": "http://www.cross.bg/grazhdani-bulgarski-genya-1581548.html", "text": "/КРОСС/ В момента не разполагаме с точна информация дали сред ранените или загиналите при инцидента със срутилия се има български граждани. Това каза за „Фокус“ генералният ни консул в Милано Росен Руфев.„Имаме над 35 загинали и около 20 ранени. Те все още не са идентифицирани. Много се надяваме сред тях да няма български граждани. Следим ситуацията, която е достатъчно драматична”, коментира Руфев.По думите му досега на телефоните, които по-рано бяха оповестени, има само едно запитване от страна на български граждани.„Държим отворени всички линии, както от страна на българските граждани, така и от органите на реда в самата Генуа, които участват в спасителни операции. Следим постъпващата информация и сме готови да реагираме адекватно“, увери Руфев.  ", "date": "2018.08.14", "title": "Над 35 загинали след срутването на виадукт в Генуа "}
{"url": "http://www.cross.bg/putya-nankov-gorna-1581533.html", "text": "/КРОСС/ Почти 7000 автомобила е средноденонощният трафик по пътя между Горна Оряховица и Велико Търново през Арбанаси. Нека по него се минава безаварийно, да се шофира разумно, тъй като ставаха голям брой произшествия годишно.Това коментира министърът на регионалното развитие и благоустройството Николай Нанков преди пускането на движението по ремонтирания близо 5-километров участък от пътя между Горна Оряховица и  Арбанаси, част от трасето, което свързва двата най-големи града в Област Велико Търново. Заедно с председателя на парламентарната група на ГЕРБ Цветан Цветанов и кметовете на Велико Търново Даниел Панов и Горна Оряховица Добромир Добрев, министър Нанков инспектира пътя преди да бъде пуснато движението. За подобряване на състоянието на участъка, който не беше ремонтиран от 40 години, от бюджета на Агенция „Пътна инфраструктура“ бяха осигурени 1,8 млн. лв. Министърът посочи, че ремонтът е бил затруднен от няколко свлачища по протежение на трасето, но изпълнението му е добро.                           Регионалният министър съобщи, че освен най-пряката връзка между старопрестолната столица и Горна Оряховица, до края на годината ще завършат още няколко проекта в областта, за които ще се разчита на допълнителни средства от държавния бюджет. Той уточни, че е готов технологичният проект за пътя Присово – Миндя, предстои завършване на участък от пътя Ресен – Самоводене, предстои обявяване на процедурата за избор на изпълнител на пътя Елена – Златарица – Лясковец, част от който ще бъде финансиран от Оперативна програма „Региони в растеж“, а друга – от държавния бюджет.Министърът обяви, че в четвъртък предстои да стартира строителството на участъка между пътните възли „Буховци“ и „Белокопитово“ от магистрала „Хемус“, която е основен приоритет за Северна България. Продължава да се работи усилено по участъка между Ябланица и п.в. „Боаза“. До края на месеца, според поетия ангажимент, стартираме с тръжните процедури за строителство на отсечката между „Боаза“ и пътя Плевен – Ловеч, която ще се изпълнява на три етапа, информира Николай Нанков. До края на септември или началото на октомври ще стартира процедурата за инженеринг – проектиране и строителство, за 83 км от магистралата от пътя Плевен – Ловеч до връзката с Велико Търново, каза още той.На въпрос кой мост на р. Дунав ще е приоритетен министър Нанков отговори, че това ще зависи от инвеститорите, тъй като съоръженията ще се изграждат по реда на публично-частното партньорство, и допълни, че логиката на подобни проекти се измерва с икономическите и финансовите им параметри. Николай Нанков заяви, че Северна България има нужда от повече мостове на р. Дунав предвид данните за трафика, предстоящото изграждането на втори мост при Русе на р. Дунав и на АМ „Русе – Велико Търново“, която трябва да се разглежда заедно с проекта за тунел под Шипка и може да бъде построена с национални средства или по линия на публично-частно партньорство. Есента на тази година ще бъде решаваща в определянето на това на кой от двата варианта за финансиране ще се спрем, посочи министърът.Интересът на две от петте китайски компании, с които подписахме споразумения, е изключително голям. Техни представители посетиха площадките на обхода на Габрово, който се изпълнява в момента, трасето до бъдещия тунел под Шипка. Северна България ще бъде приоритетно разглеждана  за финансиране по линия на бюджетни средства, подчерта министърът.Параметрите на китайските инвестиции са между няколко стотин милиона евро първоначална инвестиция до милиард и половина евро, каза още министър Нанков.По отношение на северния пътен възел на Велико Търново регионалният министър посочи, че проектът вече е разработен на идейна фаза и в средата на месец октомври може да стартира тръжна процедура за инженеринг, като устройствените планове ще дадат точното му местоположение. Предстоящото изграждане на магистралата „Русе – Велико Търново“, без този пътен възел, ще обрече града на още по-голям тежкотоварен трафик, което не трябва да се допуска, подчерта той.Днес министър Нанков присъства на откриването на рехабилитираната улица \"Иван Момчилов\" в Горна Оряховица. Проектът, който трябва да стимулира икономическото развитие и конкурентоспособност чрез възстановяване на зоната с потенциал за икономическо развитие, е финансиран от Оперативна програма „Региони в растеж“ с 1,5 млн. лв. Десетки са обектите в областта, които са изключително добре изградени и перспективни като потенциал за икономическо развитие на зоната в Горна Оряховица и за по-добро качество на живот в двете общини и в цялата област, коментира по време на церемонията министърът.", "date": "2018.08.14", "title": "Завърши ремонтът на пътя между Горна Оряховица и Арбанаси"}
{"url": "http://www.cross.bg/genya-vruzka-slychaya-1581537.html", "text": "/КРОСС/ Генералното ни консулство в Милано следи случая със , съобщават от Министерството на външните работи.Консулството ни е в постоянен контакт с местните власти във връзка със срутването на моста \"Моранди\" в града по-рано днес.За момента няма официална информация за самоличността, броя или националността на жертвите и пострадалите. При получаване на актуални данни българските дипломати ще уведомят своевременно родните власти.Във връзка с трагедията Гражданска защита на област Лигурия откри следната гореща телефонна линия - 800 640 771.Български граждани могат да потърсят информация по случая или да подадат сигнали на телефоните на Генералното консулство в Милано:+39 028 49 42 941 +39 933 37 82 60 43 (в извънработно време)От пресслужбата на Министерски съвет информираха, че премиерът Бойко Борисов е изразил съболезнования за загиналите при трагичния инциденткрай Генуа. Борисов е изпрател съболезнователна телеграма до италианския премиер Джузепе Конте по повод трагичния инцидент.\"В този тежък за Италия момент, моля позволете ми да изразя моите най-искрени съболезнования на Вас и на приятелския италиански народ\", е написал премиерът.", "date": "2018.08.14", "title": "МВнР: Няма данни за самоличността и националността на жертвите в Генуа"}
{"url": "http://www.cross.bg/kosovo-repyblika-dodik-1581539.html", "text": "/КРОСС/ Москва е готова да подкрепи независимостта на Република Сръбска от Босна и Херцеговина, особено на фона на предстоящите преговори с Косово, пише белградският вестник \"Вечерни новости\".Според изданието президентът на републиката Милорад Додик се очаква да бъде известен за тази позиция по време на посещението на руския външен министър Сергей Лавров в Сараево и Баня Лука на 16 и 17 септември.\"Вечерни новости\" пише, че чрез неофициални канали Москва вече е \"изпратила сигнали\" до Белград и Баня Лука, че \"внимателно е обмислила и е приела твърдата позиция\" на Додик, че ако Косово стане член на ООН, Република Сръбска ще \"поеме курс към независимост\".Лавров ще пристигне в Босна и Херцеговина само ден след срещата между руския лидер Владимир Путин и сръбския президент Александър Вучич в Москва, която е планирана за 15 септември, пише вестникът и допълва, че основна тема ще е въпросът за Косово.", "date": "2018.08.14", "title": "Русия е готова да подкрепи независимостта на Република Сръбска"}
{"url": "http://www.cross.bg/dzhip-pomete-godishno-dete-vuv-varna-1581540.html", "text": "/КРОСС/ 8-годишно момче е с фрактура на лявата ръка, след като беше блъснато от джип във Варна, предаде \"Дарик\".Инцидентът е станал към 14.00 часа вчера, 13 август, на ул. „В. Пападополу“ в квартал „Бриз”, съобщиха от варненската полиция.Зад волана на висoкопроходимия автомобил „Порше Кайен“ е бил 35-годишен мъж.", "date": "2018.08.14", "title": "Джип помете 8-годишно дете във Варна"}
{"url": "http://www.cross.bg/rymen-genya-radev-1581542.html", "text": "/КРОСС/ Държавният глава Румен Радев изпрати съболезнователно писмо до италианския си колега президента Серджо Матарела по повод трагичния инцидент с рухналия мост в град Генуа.„С покруса посрещнах новината за рухването на моста Моранди в Генуа, причинил загубата на десетки човешки животи и значителни материални щети”, заявява в писмото си до Серджо Матарела българският президент.Румен Радев изразява своите и на българския народ искрени съболезнования към гражданите на Италия, близките и семействата на загиналите.", "date": "2018.08.14", "title": "Румен Раден изрази съболезнования на своя италиански колега по повод трагичния инцидент в Генуа"}
{"url": "http://www.cross.bg/tzenite-spryamo-potrebitelskite-1581543.html", "text": "/КРОСС/ 0,7% е месечната инфлация за юли 2018 г., според НСИ. Националната статистика базира изводите си върху Индекса на потребителските цени за юли 2018 г. спрямо юни 2018 г., който е 100.7%, според ИПЦ.Според Хармонизирания индекс на потребителските цени за юли 2018 г. спрямо юни 2018 г. месечната инфлация е 1.0%.В същото време според Хармонизирания индекс на потребителските цени, инфлацията от началото на годината (юли 2018 г. спрямо декември 2017 г.) е 2.5%, а годишната инфлация за юли 2018 г. спрямо юли 2017 г. е 3.6%.Средногодишната инфлация за периода август 2017 - юли 2018 г. спрямо периода август 2016 - юли 2017 г. е 1.9%.Инфлацията от началото на годината (юли 2018 г. спрямо декември 2017 г.) е 1.7%. Годишната инфлация за юли 2018 г. спрямо юли 2017 г. е 3.5%.                           Средногодишната инфлация за периода август 2017 - юли 2018 г. спрямо периода август 2016 - юли 2017 г. е 2.4%, според ХИПЦ.През юли спрямо юни 2018 г. цените на стоките и услугите в потребителските групи са се променили така:При хранителни продукти и безалкохолни напитки има увеличение с 0.1%;алкохолни напитки и тютюневи изделия - увеличение с 0.6%. При облеклото и обувките има намаление с 2.8%.Поскъпването на режиините разходи за жилища, вода, електроенергия, газ и други горива е 1.3%. За жилищно обзавеждане, домакински уреди и принадлежности и обичайно поддържане на дома увеличението е с 0.8%.Според НСИ при разходите за здравеопазване има намаление с 0.1%; при транспорта увеличението е с 0.7%; съобщения - увеличение с 0.1%; развлечения и култура - увеличение с 5.6%; образование - намаление с 0.1%; ресторанти и хотели - увеличение с 2.3%; разнообразни стоки и услуги - увеличение с 0.4%.Това е според Индекса на потребителските цени.През юли 2018 г. са се увеличили цените на следните хранителни продукти: ориз - с 0.7%, бял хляб - с 1.4%, типов и ръжен хляб - с 1.3%, месо от едър рогат добитък - с 1.3%, малотрайни колбаси - с 0.7%, прясна и охладена риба - с 1.4%.Увеличение има за: нискомаслено прясно мляко - с 0.5%, сирене - с 0.7%, кашкавал - с 1.1%, яйца - с 6.0%, млечни масла - с 1.7%, олио - с 0.3%, ябълки - с 2.2%, праскови и кайсии - с 1.0%, цитрусови и южни плодове - с 4.7%, зрял лук и чесън - съответно с 6.4 и 1.5%, оцет - с 2.0%, сол - с 0.7%, пресни зеленчукови подправки - с 0.2%, чай - с 0.3%, газирани напитки - с 0.4%, ракии - с 0.3%, бира - с 1.0%, и други.Според НСИ през юли 2018 г. са намалени цените на следните хранителни продукти:брашно - с 0.3%, хляб \"Добруджа\" - с 0.6%, свинско месо - с 0.3%, месо от домашни птици - с 0.5%, трайни колбаси - с 0.1%, мляно месо (кайма) - с 0.1%, пълномаслено прясно мляко - с 0.6%, кисели млека - с 0.8%, извара - с 0.7%, маргарин - с 1.8%, зеле - с 23.1%, други пресни зеленчуци (зелен фасул, тиквички и патладжани) - средно с 18.4%, зрял боб и леща - съответно с 2.0 и 2.2%, картофи - с 10.0%, захар - с 1.8%, сладолед - с 8.2%, кафе - с 0.1%, минерална вода - с 1.9%, вина - с 0.1%, и други.Поскъпването през юли 2018 г. има и при нехранителните стоки и услугите. Увеличението на цените е за:цигари - с 0.6%, електроенергия - с 2.0%, централно газоснабдяване - с 6.2%, газообразни и течни горива за битови нужди - съответно с 0.5 и 0.1%, топлинна енергия за подгряване на вода - със 7.6%, мебели - с 1.2%, климатични инсталации - с 1.0%, прахове за пране - с 1.1%, автомобилен бензин А98Н - с 0.1%, газ пропан-бутан за ЛТС - с 1.5%, метан за ЛТС - с 1.6%, международни полети - с 13.2%, пакетни услуги за почивка и туристически пътувания - с 13.3%, услуги по обществено хранене - с 0.4%, услуги по краткосрочно настаняване - с 19.9%, и други.Според статистиката на НСИ през юли 2019 г. в групите на нехранителните стоки и услугите е регистрирано намаление на цените при: облекло и обувки - съответно с 3.2 и 2.3%, перални и съдомиялни машини - с 0.2%, прахосмукачки - с 1.9%, препарати за почистване на съдове - с 0.4%, велосипеди - с 0.2%, дизелово гориво - с 0.1%, автомобилен бензин А95H - с 0.1%, пакетни далекосъобщителни услуги - с 0.7%, кина и театри - с 0.8%, продукти за лична хигиена - с 0.1%, и други.Според националната статистика през юли 2018 г. цените на лекарствата са поевтинели с 0.1%. Увеличение има за цените на лекарските услуги - с 0.1%. Цените на стоматологичните услуги остават на равнището от предходния месец.Според Хармонизирания индекс на потребителските цени през юли 2018 г. спрямо предходния месец цените на стоките и услугите в потребителските групи са се променили, както следва:хранителни продукти и безалкохолни напитки - цените остават на равнището от миналия месец;алкохолни напитки и тютюневи изделия - увеличение с 0.5%; облекло и обувки - намаление с 2.6%; жилища, вода, електроенергия, газ и други горива - увеличение с 1.2%;Поскъпването за жилищно обзавеждане, домакински уреди и принадлежности и обичайно поддържане на дома - е с 0.6%;За здравеопазване цените остават на равнището от миналия месец;При транспорта увеличението е с 0.7%. При съобщенията - с 0.2%.Поскъпването на цените за развлечения и култура е с 3.0%.Според статистиката има намаление на разходите за образование с 0.1%.Индексът на цените за малката кошница за юли 2018 г. спрямо юни 2018 г. е 100.3%, а от началото на годината (юли 2018 г. спрямо декември 2017 г.) е 100.9%.През юли 2018 г. цените на стоките и услугите от малката кошница за най-нискодоходните 20% от домакинствата се запазват за хранителните продукти. Увеличение има при нехранителни стоки - с 0.1%, а при услугите увеличението е с 1.4%.Индексът на потребителските цени е официален измерител на инфлацията в Република България. Той оценява общото относително изменение на цените на стоките и услугите, използвани от домакинствата за лично (непроизводствено) потребление, и се изчислява, като се прилага структурата на крайните парични потребителски разходи на българските домакинства. Основен източник на информация за разходите е изследването на бюджетите на домакинствата в страната. ИПЦ в година t се изчислява при структура на разходите от година t - 1.Хармонизираният индекс на потребителските цени е сравнима мярка на инфлацията на държавите от ЕС. Той е един от критериите за ценовата стабилност и за присъединяването на България към еврозоната. ХИПЦ, както и ИПЦ, измерва общото относително изменение в равнището на цените на стоките и услугите. Двата индекса се изчисляват от една и съща кошница от стоки и услуги и от едни и същи цени, но се различават по използваните тегла.Основен източник на информация за теглата са данните от националните сметки. ХИПЦ в година t се изчислява с тегла от година t - 2.В изпълнение на изискванията на Регламент (ЕС) № 2015/2010 от началото на 2016 г. беше сменена базисната година за ХИПЦ и всички индекси се изчисляват и публикуват при база 2015 година.", "date": "2018.08.14", "title": "НСИ: 3.6% е годишната инфлация за юли 2018 г. спрямо юли 2017 г."}
{"url": "http://www.cross.bg/himikali-toksichni-razleli-1581535.html", "text": "/КРОСС/ Камион с токсичен товар се обърна по пътя между селата Девене и Борован, област Враца.Тежкотоварният камион се е преобърнал в крайпътна канавка. Вследствие на инцидента няма пострадали хора, но от превозното средство са се разлели токсични химикали, информира БНТ.Произшествието е станало на равен участък по наскоро ремонтирания републикански път от Монтана за Плевен. По неизвестни причини водачът е изгубил контрол върху управлението на тежката машина.В камиона се превозвали течни химикали за растителна защита. Те са се разлели в нива с царевица.На мястото са пристигнали арендаторите на земеделската площ. По думите им няма сериозна опасност от токсично замърсяване.Пътните полицаи са съставили акт на водача.Претоварването на здравите контейнери с токсични вещества е започнало веднага с техника на земеделците.", "date": "2018.08.14", "title": "Камион разля токсичен товар между две врачански села"}
{"url": "http://www.cross.bg/ikonomika-bulgariya-horata-1581532.html", "text": "/КРОСС/ „Визия за България” е алтернатива на управлението на България и основен ключ в икономическата алтернатива, която предлагаме, са кооперациите – като качествено друг тип на икономика. Не икономика, която работи за няколко далечни акционери, а такава, която работи за хората, които произвеждат”. Това каза след срещата с ръководството на НС на ТПК зам.-председателят на ПГ на „БСП за България” Крум Зарков. Той добави, че по време на срещата са намерени много допирни точки между „Визия за България” и целите на ТПК. \"Трудово-производителните кооперации не само интегрират, но и създават работни места и произвеждат не само продукт, но и солидарност, затова разговорът с тях е много важен”, каза още Зарков. Той добави, че в началото на септември ще бъдат създадени работни групи, за бъде обсъден актуалният Закон за хората с увреждания и цялата нормативна рамка, която засяга кооперациите в България.  „Чакаме тези закони да дойдат в парламента, за да можем да внесем и нашите предложения”, добави Крум Зарков„Знаково е, че първата голяма среща, която правим, е с НС на Трудово- производителните кооперации, защото един от основните елементи в разработената от нас „Визия за България” е социалното предприемачество и социалната икономика”. Това каза зам.-председателят на БСП Деница Златева. Тя добави, че  кооперативното движение е един от основните стълбове за развитието на тази икономика. „С ТПК имаме много общи теми, свързани с дебата за интеграцията на хората с увреждания и промяна на нормативната база. Обсъдихме и сътрудничеството, което имат общини с кметове на БСП с ТПК, което е ползотворно”, каза още зам.-председателят на левицата. Деница Златева добави, че ще има още работни срещи с ПКТ по отношение на законодателната дейност там, където се пресичат вижданията на двете страни, както и по отношение на много аспекти на Визията – здравеопазване, образование, икономика.„България има традиции в кооперативното движение. В рамките на ЕС кооперациите са основен двигател на социалната икономика. Този потенциал не се използва достатъчно у нас, затова и на срещата днес заявихме, че държавата трябва да бъде по-активна в подкрепата си за социалната икономика”. Това обясни председателят на НС на ТПК Стилян Баласопулов Той добави, че завършекът на интеграцията на хората с увреждания е именно в социалната икономика и затова с представителите на БСП е обсъден основно този аспект от „Визия за България”.", "date": "2018.08.14", "title": "Крум Зарков: Трябва ни икономика работеща за хората а не за няколко акционери"}
{"url": "http://www.cross.bg/komitet-voda-haskovo-1581530.html", "text": "/КРОСС/ Нивото на алфа-частиците и урана в питейната вода в областта в момента е от 3 до 7 пъти над допустимото. Това каза за  Емил Георгиев – член на инициативния комитет „Да спасим Хасково“ и изпълнителен секретар на Федерацията на потребителите в България.„Темата за питейната вода става все по-актуална. Това е проблем, пред който е изправено цялото население на Община Хасково – от кога датира той, един господ знае. Но факт е, че първите официални резултати се появиха през април миналата година при това, подчертавам, прикривани съзнателно с месеци от компетентните органи. Оттам нататък хасковската общественост стана свидетел на едно необосновано разтакаване, бягство от отговорност и липса на идеи за решение на проблема. Имаше постоянно неглижиране от страна на временната комисия към Народното събрание, Министерството на здравеопазването, Министерството на регионалното развитие и благоустройството (МРРБ), регионалната управа, общинското ръководство на ВиК, РЗИ и т.н. Имаше предложения, които не водят до решаване на проблема, затова се изгради един инициативен комитет, към който се присъединиха и значими обществени фигури като акад. Стефан Воденичаров и акад. Георги Марков. И започнахме системно да анализираме резултатите от измерванията на водата – от миналата година до тези, които в момента излизат. Извършихме консултации със специалисти, проведохме две срещи с ръководството на МРРБ и дори и утре също имаме среща от 10.00 ч. в министерството. Ние настояваме да се вземат радикални действия, а не общопрепоръчителни и такива идеи, които могат да се реализират и след сто години. И затова утре на тази среща, на която ще присъстват и експерти, ще настояваме да се изработи една пътна карта със съответно разписани срочни ангажименти“, каза още Георгиев. По думите му освен това ще се настоява и да се изгради и комитет по наблюдение на действията на МРРБ, тъй като то е принципала на ВиК в Хасково.„Резултатите от анализите наистина са стряскащи и съвсем отговорно заявявам, че те очертават план на една екологична катастрофа. Има проби, които показват до 20 пъти над пределно допустимата концентрация на алфа-частици. Това е чудовищно – казвам го без да искам да стряскам хората, защото алфа-частиците са много опасни - по думите на специалисти те йонизират над 1000 молекули вода в човешкия организъм, което може да унищожи клетки, включително и ДНК веригата, и да доведе до ракови заболявания. И не случайно ние от инициативния комитет се сдобихме с една графика за заболяванията по отделни области в страната до 2013 г. – Хасково е на първо място и то далеч пред другите области по ракови заболявания на жените. И тъй като видяхме, че в продължение на една година излизат някакви резултати явно колкото да подведат общественото мнение, че се прави нещо, решихме, че в мълчанието на институциите има нещо смущаващо. И от инициативния комитет се ангажирахме с нови проби, влязохме във връзка с акредитирана лаборатория. Забелязва се тенденция на запазване на нивото на алфа-частиците и на урана от 3 до 7 пъти“, каза още Георгиев и посочи, че това е положението с качеството на питейната вода в Хасково.„Ако и след срещата утре, на която ще присъстват представители на инициативния комитет и представители на МРРБ, не се предприемат мерки и пътната карта, за която казах, не се изработи до 30 септември, тогава ще пристъпим към организиране на граждански протести, в това число и гражданско неподчинение. Не може с години този град да се държи в неведение и да плаща една от най-високите цени за вода – 3 лв. на кубик, при положение, че от Министерството на здравеопазването е препоръчано водата не само да не се пие, но и да не се готви с нея. И предстои ново увеличение на водата в Хасково. Ако на това не може да се каже екологичен геноцид, не знам какво друго може да се каже. Тези хора са оставени на произвола на съдбата и в момента никой не се грижи за тяхното здраве. За това ние тръгнахме толкова решително и няма да се спрем и въпросът ще го решим, защото това е гавра с хората в този регион“, коментира Емил Георгиев.", "date": "2018.08.14", "title": "Емил Георгиев: Нивото на урана във водата на Хасково е от 3 до 7 пъти над допустимото"}
{"url": "http://www.cross.bg/siderov-edni-zatvaryane-1581521.html", "text": "/КРОСС/ След поредната акция „Шум” на вицепремиера Валери Симеонов коалицияният му партньор  - лидерът на „Атака” Волен Сидеров обяви в Бургас, че действията на Здравната инспекция и полицията по затваряне на заведения заради шума са незаконни.По думите му властите действат избирателно, като съсипват едни бизнеси в полза на други.Вчера Валери Симеонов обяви, че са запечатани и спрени две плажни дискотеки в Слънчев бряг и Созопол.Сидеров ще поиска обяснение утре на заседанието на кабинета командировал ли е министър-председателят Бойко Борисов представители на правителството. Според Сидеров с тези акции се облагодетелстват определени олигарси.\"Има едни братя, които скоро ги предложиха за орден \"Стара планина\" ли, за Нобелова награда ли. Всеки, който дойде на власт, пол апартамент в Свети Влас. В техния затворен комплекс не стъпва РЗИ, МВР, там това е табу\", коментира националистът и допълни, че ще иска проверка на яхтеното пристанище, защото имал информация от еколози, че при изграждането му са нанесени сериозни щети.По думите му членове на правителството почиват в Свети Власт, а там музиката от заведенията \"дънела\" денонощно.„Кой дава право на РЗИ да действа като шпицкоманда, кой нарежда части на МВР – ресурс на държавни институции, да действат като военна хунта”, попита Сидеров. Той символично скъса бележка за затваряне на обект, като обяви, че този тип мерки от страна на здравната инспекция са незаконни.\"Има ли нужда от такова правителство, ако не създава нови условия за работа, а затваря, ако не вдига стандарта за живот, а се занимава с това на кого да затворим заведението, за да намаже някой друг олигарх и да стане по-богат?\", запита Сидеров, преди да влезе в РЗИ.Там той вдигна скандал на шефката на дирекция \"Обществено здраве\", която обаче му отговори, че РЗИ действа по сигнали, а не по политическа поръчка.", "date": "2018.08.14", "title": "Сидеров: Затварянето на дискотеки по морето е с цел едни олигарси да станат по-богати"}
{"url": "http://www.cross.bg/genya-viadykta-zaradi-1581523.html", "text": "/КРОСС/ Част от виадукт се срути близо до северния италиански град Генуа, предаде агенция АНСА.За момента няма данни за броя на пострадалите, както и дали има жертви. Първоначалните информации от здравните власти, цитирани от \"Ройтерс\", обаче са за голямо количество загинали.Според властите обаче под руините има голям брой автомобили, в които вероятно има и хора.Инцидентът е станал около 11:30 часа местно време при проливен дъжд.                     Паднали са и двете платна на виадукта „Моранди”, като се предполага, че до тежкия инцидент се е стигнало заради конструктивен проблем. Съоръжението е построено през 60-те години, а през 2016 г. му е бил правен ремонт.През него платената магистрала А10 минава над река и над части от града.                      Евакуирани са жителите на близките сгради заради опасения, че и останалата част от виадукта може да падне.Министърът на транспорта определи случилото се като „огромна трагедия”.Видео от падането на виадукта „Моранди”:\n\t\t\t\t\tНа Живо от Генуа:\n\t\t\t\t\t ", "date": "2018.08.14", "title": "Виадукт се срути край Генуа жертвите са много (Видео)"}
{"url": "http://www.cross.bg/muzh-se-izpokara-s-zhena-si-i-reshi-da-razbie-samolet-v-semeiiniya-im-dom-1581519.html", "text": "/КРОСС/ Мъж открадна малък самолет и го разби в къщата си в американския щат Юта.Часове по-рано Дуейн Юд бил арестуван и освободен след семеен скандал със съпругата си.Той откраднал самолета модел \"Чесна\" от компанията, в която работел, и се врязал с него в собствения си дом. Мъжът е загинал на място.Кадри в социалните мрежи показват къщата, обвита в пламъци.Според полицията е цяло чудо, че никой друг не е пострадал. Транспортните власти са започнали разследване на инцидента.", "date": "2018.08.14", "title": "Мъж се изпокара с жена си и реши да разбие самолет в семейния им дом"}
{"url": "http://www.cross.bg/prisustva-nankov-provadiya-1581522.html", "text": "/КРОСС/ Утре, 15 август, от 10.30 часа министърът на регионалното развитие и благоустройството Николай Нанков ще присъства на храмовия празник на Троянския манастир „Успение Богородично“. Той ще се включи в литийното шествие с иконата на Пресвета Богородица „Троеручица“.В 14.00 часа министър Нанков ще открие рехабилитираните близо 30 км от пътя Старо Оряхово – Долни Чифлик – Гроздьово – Провадия, финансирани от Оперативна програма „Региони в растеж“. Събитието ще се състои при изхода на гр. Провадия в посока с. Бозвелийско (при входа на предприятие „Провадсол“).На събитията е поканен да присъства и министър-председателят Бойко Борисов. ", "date": "2018.08.14", "title": "Министър Нанков ще присъства на храмовия празник на Троянския манастир"}
{"url": "http://www.cross.bg/gradove-koli-trolhetan-1581524.html", "text": "/КРОСС/ Най-малко 80 коли са опожарени снощи и тази нощ в западните шведски градове Гьотеборг и Тролхетан. Подпалвачите са действали едновременно в няколко района, съобщи днес телевизия Ес Ве Те.Местният англоезичен в.”Дъ Локал” посочва, че подобни, но не толкова мащабни инциденти е имало и в столицата Стокхолм, Упсала, Акерсберга, Малмьо, Хелзинборг, Лизекил и Фалкенберг.Вече има задържани за участие в погромите.\"Имали сме периоди с голям брой пожари, но в една и съща вечер и за толкова кратко време на множество различни места, не помня такова нещо\", коментира Ула Брем, говорителка на полицията в Западна Швеция. Тя отбеляза, че вандалските прояви зачестяват именно в навечерието на новата учебна година.Пред местния в. \"Гьотеборгс постен\" полицаи обясниха, че акцията навярно е била координирана чрез социалните мрежи. Очевидци описват как хора с тъмни дрехи опожарявали колите - носели туби с бензин и бейзболни бухалки, с които разбивали стъклата.В Тролхетан полицаите, помагали на пожарникарите, са били замервани с камъни. \"Младежите (. . .) бяха с качулки и маски, скриващи лицата, за да не бъдат лесно разпознати\", разказа служител на реда.Шведският премиер Стефан Льовен заяви пред националното радио, че е \"наистина ядосан\" и \"обществото трябва твърдо да реагира\".\n\t\t\t\t\t ", "date": "2018.08.14", "title": "Опожариха близо 100 коли в шведски градове само за една нощ (видео)"}
{"url": "http://www.cross.bg/izpisaha-legendata-ronaldo-1581525.html", "text": "/КРОСС/ Бразилската футболна легенда Роналдо е изписан от частната болница в Ибиса, където прекара последните няколко дни. В петък бившият нападател на \"Реал\" Мадрид  заради пневмония, но веднага щом се почувства по-добре, пожела да бъде преместен.Феномена напусна болницата не през централния изход, а през заден, за да избегне контакта с фенове и журналисти, които го очакваха пред лечебното заведение.", "date": "2018.08.14", "title": "Изписаха легендата Роналдо"}
{"url": "http://www.cross.bg/sofiya-koli-padna-1581526.html", "text": "/КРОСС/ Две коли бяха сериозно премазани и с доста материални щети, след като изсъхнало дърво падна върху тях на столичната ул. „Шишман”в ценътра на София.                  За щастие е нямало хора в тях и на около. За състоянието на дървото са подавани много сигнали, посочиха пред bTV живущи в района.Наблизо има още едно дърво, за което хората се притесняват, че може да падне във всеки един момент.", "date": "2018.08.14", "title": "Дърво падна и премаза коли в центъра на София "}
{"url": "http://www.cross.bg/svaleni-baza-bezpilotni-1581527.html", "text": "/КРОСС/ Сирийската държавна медия съобщи, че пет безпилотни самолета са свалени в крайбрежната провинция Латакия, докато са се насочвали към руска военновъздушна база в района, информира АП.\"Хмеймим\" е щабът на руските военни операции в Сирия в подкрепа на армията на сирийския лидер Башар Асад.Сирийският център за наблюдение на човешките права информира, че безпилотните самолети са свалени в понеделник вечерта. Допълва се, че за пети път за последните седмици са свалени безпилотни самолети, които сa се опитали да се доберат до военновъздушната база.Според центъра и сирийската държавна медия безпилотните самолети са пуснати от контролирана от бунтовници територия в съседната провинция Идлиб в Северозападна Сирия.", "date": "2018.08.14", "title": "Пет безпилотни самолета са свалени до руската база „Хмеймим” в Сирия"}
{"url": "http://www.cross.bg/myasto-gradove-melburn-1581529.html", "text": "/КРОСС/ Мелбърн най-накрая загуби титлата \"най-добър град за живот в света\" след седемгодишно господстване на върха, съобщава profit.bgАвстралийският град заема второто място в класацията на Economist Intelligence Unit за 2018 г., изпреварен от Виена с едва 0.7%,Австрийската столица излиза начело в ранглистата, която оценява различни фактори, като стабилност, здравеопазване, култура, образование, инфраструктура и други, в 140 различни града, с обща оценка от 99.1%.Японските градове Осака и Токио влязоха в Топ 10, съответно на трето и седмо място, благодарение на намаляването на престъпността, както и на подобренията в обществения транспорт.Особено се откроява Осака, който се изчаква с шест позиции през последните шест месеца, се казва в доклада на EIU.Хамбург и Хелзинки, които бяха на десето и девето място през миналата година, отпаднаха от Топ 10.Деветото място тази година е за Копенхаген, който постига резултат от 96.8%, и е единственият друг европейски град в класацията, освен Виена.И докато Австралия загуби първото място, три от неговите градове все пак попадат в първата десятка - Аделаида (10 място), Сидни (пето място) и Мелбърн (2 място).Канада също се представя добре, като Торонто дели с Токио седмата позиция, а Калгари и Ванкувър заемат съответно четвърто и шесто място. ", "date": "2018.08.14", "title": "Най-добрите градове за живот през 2018 г."}
{"url": "http://www.cross.bg/avgyst-rezh-godina-1581531.html", "text": "/КРОСС/ От 22 до 30 август 2018 година в градовете София и Варна ще се проведат «Дни на руското кино в България».Проектът се реализира в рамките на международното културно сътрудничество в областта на киното между Руската Федерация и Република България, насочен е към укрепване на двустранните отношения в областта на киното и продължава да запознава българските зрители с многостранната култура на Русия.Организатори на фестивала са: Министерството на културата на Руската Федерация, Россътрудничество, Национален филмов център,  Фонд Кино, Вяст Плюс, Продуцентска компания «Фест-филм». В рамките на мероприятието в градовете София и Варна са планирани церемонии на откриването, прожекции на съвременни руски филми, срещи на руски кинематографисти със зрители и с колеги.В програмата на прожекциите от фестивала влизат съвременните руски филми:В киномероприятието ще вземе участие делегация руски кинематографисти, в това число актьорът и режисьор Кирил Плетньов, режисьорът Николай Хомерики, актрисата Анастасия Хомерики-Гранковская, режисьорът Иван И. Твердовски, композиторът Дмитрий Носков.Филмите от програмата ще се излъчват на руски език с български субтитри.22 август, 19:00 - САЛЮТ-723 август, 19:00 - ДАВАЙ! 24 август, 19:00 - ПОДХВЪРЛЕН 25 август, 19:00 - МОНАХ И ДЕМОН 26 август, 19:00 - БЛОКБАСТЕР 27 август, 19:00 - СЕЛФИ 28 август, 19:00 - НАШЕСТВИЕТО 25 август, 17:50 - ДАВАЙ!26 август, 16:00 - СЕЛФИ27 август, 13:45 - ПОДХВЪРЛЕН28 август, 13:50 - САЛЮТ-728 август, 16:00 - НАШЕСТВИЕТО29 август, 13:45 - МОНАХ И ДЕМОН30 август, 14:00 - БЛОКБАСТЕР                           ", "date": "2018.08.14", "title": "Дни на руското кино в България - 2018"}
{"url": "http://www.cross.bg/leva-macha-live-1581515.html", "text": "/КРОСС/ФК Копенхаген ще нанесе още едно поражение на ЦСКА-София в мача – реванш между двата отбора от Лига Европа, който ще се играе в четвъртък, показват коефициентите на „Еврофутбол“ (1.50 за датския тим срещу 4.20 за „червените“). Вижте всички възможности за срещата . Ето още предложения за интересни срещи от Шампионската лига, Лига Европа и клубните първенства:Фенербахче (Тур.) – Бенфика Лисабон (Порт.) Сингъл,„1“- 2.32 „Х“- 2.98 „2“- 2.61Аякс Амстердам (Хол.)– Стандарт Лиеж (Бел.) Сингъл,„1“- 1.30 „Х“- 4.38 „2“- 6.55Реал Мадрид (Исп.) – Атлетико Мадрид (Исп.) Сингъл,„1“- 2.33 „Х“- 2.88 „2“- 2.68Жрински Мостар (Б. Херц.) – Лудогорец Сингъл,„1“- 4.00 „Х“- 3.25 „2“- 1.56Марибор (Слвн.) – Рейнджърс (Шот.) Сингъл,„1“- 2.07 „Х“- 2.91 „2“- 2.82Черно море – Берое Сингъл,„1“- 2.30 „Х“- 3.00 „2“- 2.30Ботев Пловдив – Локомотив Пловдив Сингъл,„1“- 1.57 „Х“- 3.30 „2“- 3.80  , като успя да познае точния резултат на два футболни двубоя от Висшата лига на САЩ (Торонто ФК – Ню Йорк Сити ФК, завършил 2:3, и ДС Юнайтед – Орландо Сити ФК с краен изход 3:2) и един от бразилското първенство (между Гремио и Виктория Баиа с резултат 4:0). Срещите от Лига Европа, Шампионската лига и европейските клубни първенства също се отплатиха щедро на своите почитатели в пунктовете на „Еврофутбол“. В един и същ пункт на 12 август опитни познавачи от село Марково (Пловдивско) изкараха от 4 мача в права колонка,  от 3 мача в права колонка,  от 4 мача в права колонка и  от 2 мача в права колонка.Майстор на прогнозите от Варна също се отличи подобаващо, като увеличи банковата си сметка с  от 5 мача в права колонка. Негов колега от Хасково пък грабна  и система 2, 3, 4 от 6.Към 12.00 часа на 14 август 2018 г. натрупаната сума в Суперджакпот 15 е , а мачовете, включени в него, ще намерите . Джакпот 13 е на стойност , а срещите от него вижте .                        ", "date": "2018.08.14", "title": "„Еврофутбол“: ФК Копенхаген ще победи ЦСКА-София и в реванша"}
{"url": "http://www.cross.bg/bulgariya-nego-otgovornost-1581516.html", "text": "/КРОСС/ На сайта на компанията излезе и съобщение че, \"Олимпик\" е в несъстоятелност.                   В него се казва, че Павлос Накузи от Mazars Limited е назначен като временен ликвидатор. В него се цитира и законът, според който всички застрахователни полици издадени от дружеството се прекратяват едновременно с публикуването на назначаването на Временния ликвидатор в Държавен вестник на Кипър. Тази публикация ще се извърши в петък (17 август). \"Всички притежатели на такива полици трябва да предприемат спешни действия, за да осигурят своевременно алтернативно застрахователно покритие\", пише още в сайта на \"Олимпик\"Припомняме, че кипърската компания, която има клон и у нас, е с отнет лиценз след решение на Комисията за финансов надзор (оповестено на 10 май). От него се разбира, че причината за наложената мярка е неплатежоспособността на дружеството.Това означава,че близо 200 хиляди автомобила в България остават без задължителната застраховка „Гражданска отговорност” от петък. Застраховани към компанията чакат изплащане на щети с месеци и без да получат обяснение.В България Комисията за финансов надзор (КФН) е органът, който контролира застрахователите.                     „Комисията за финансов надзор има ограничени правомощия за надзор по отношение на клонове на застрахователи от други държави членки на Европейския съюз, като има право да се намесва, когато застрахователят не спазва задълженията си спрямо ползватели на застрахователни услуги в България”.За отнемането на лиценза от КФН съобщават на 10 май. Като се посочва, че на „Олимпик” се забранява да сключва нови застраховки, да удължава срокове по вече сключени договори, както и да се разпорежда с активи на клона на територията на България.Въпреки, че по закон процент от всяка застраховка „Гражданска отговорност” се насочва към Гаранционния фонд, който изплаща щети когато се случват катастрофи с автомобили без застраховка. Оттам обявиха, че дейността на „Олимпик” на територията на България не се гарантира от тях.Всъщност единственото което е ясно до момента е че 200 хиляди коли ще останат без „Гражданска отговорност”.Дали в срок от 2-3 дни собствениците им ще успеят да си купят нови застраховки не е ясно.  ", "date": "2018.08.14", "title": "Застрахователна компания \"Олимпик\" фалира: 200 хил. коли остават без „Гражданска отговорност''"}
{"url": "http://www.cross.bg/miliarda-trump-pentagona-1581517.html", "text": "/КРОСС/ Американският президентът Доналд Тръмп подписа бюджета на Пентагона за следващата финансова година. Законопроектът е с рекордните 716 милиарда долара разходи за отбрана.За сравнение, това е бюджетът на Европейския съюз, но не за една, а за почти пет финансови години.Сред предизборните обещания на Тръмп беше ограничаване на военните разходи и на операциите в чужбина. Сметката за следващата финансова година обаче драстично се разминава с говореното на митингите преди вота от 2016 г.Церемонията се състоя във военната база Форт Дръм в щата Ню Йорк. 69 милиарда от бюджета са заделени за настоящи операции в чужбина, в страни като Афганистан, Сирия, Ирак, Сомалия и др. Предвижда се и увеличаване на броя на военнослужещите и увеличаване на заплатите им.Близо 40 милиарда долара ще бъдат похарчени за обновяването на военновъздушните сили, а други 65 милиарда - за разработването на нови ядрени бойни глави с малка мощност.", "date": "2018.08.14", "title": "Тръмп разписа и астрономическият бюджет на Пентагона"}
{"url": "http://www.cross.bg/signal-za-bomba-evakyira-obshtina-ryse-1581520.html", "text": "/КРОСС/ Сигнал за бомба опразни сградата на Общината в Русе. Всички служители от областната и общинската администрации са изведени от помещенията, съобщи преди минути русенската телевизия TVN.Сградата е отцепена. По първоначална информация сигналът е подаден малко след 13 часа.Към момента всички отказват официално изявление. ", "date": "2018.08.14", "title": "Сигнал за бомба евакуира община Русе"}
{"url": "http://www.cross.bg/indiya-kushti-evakyirani-1581518.html", "text": "/КРОСС/ Тежките наводнения парализираха в Индия. Над 30 000 души са евакуирани южния индийски щат Керала. Хиляди къщи са напълно разрушени.Нанесените щети надхвърлят един милиард долара.А в Китай мощно торнадо помете цели села.Стихията разруши къщи, изкорени дървета и унищожи посеви. ", "date": "2018.08.14", "title": "30 000 евакуирани заради наводнения в Индия"}
{"url": "http://www.cross.bg/firmi-gorivoto-opasnost-1581510.html", "text": "/КРОСС/ Две фирми ще източват останалото гориво в потъналия през 1921 година до Созопол американски параход \"Мопанг\". Това съобщи областният управител на Бургас Вълчо Чолаков, цитиран от БНР.По обед се очаква да пристигнат водолази от двете фирми, за да се прецени как да се извади остатъчното гориво.Областният управител допълни, че се търси и съдействието на кораб, базиран във Варна, който изпомпва и събира повърхностен разлив, въпреки че на този етап служителите от \"Морска администрация\" смятат, че няма спешна нужда от негоДо края на деня трябва да бъдат монтирани 1000 метра заграждения, заяви директорът на Изпълнителна агенция \"Морска администрация\" Живко Петров.Според геологът и водолаз Владимир Живков горивото от потъналите кораби е най-малката опасност. \"Опасни са корабите, които ежедневно се движат в Черно море\", допълва още Живков.Припомняме, че корабът, който е потънал между Созопол и Черноморец през далечната 1921 г., изпусна голямо количество мазут на 12 август.Своевременно бяха предприети мерки за овладяване на разпространението на горивото. Институциите уверяват, че няма опасност за живота и здравето на гражданите.Вчера, 13 август, транспортният министър Ивайло Московски заяви, че ситуацията е овладяна, но трябва да се вземат мерки за източването на останалото количество мазут от подводния съд.Министър Нено Димов добави, че са взети проби за анализ, чиито резултати ще бъдат готови до 5-6 дни, но замърсяването не представлява никаква опасност за туристите.", "date": "2018.08.14", "title": "Две фирми ще източват горивото от кораба край Созопол"}
{"url": "http://www.cross.bg/kitaii-raboti-dvete-1581511.html", "text": "/КРОСС/ Военният бюджет на САЩ преувеличава степента на конфликт между двете страни и се явява намеса във вътрешните работи на Китай.Това се казва в позиция на военното министерство на Китай, с която се коментира приетият от САЩ бюджет за отбрана за следващата фискална година, информира ТАСС.Вчера президентът на САЩ Доналд Тръмп се подписа под проектозакона за отбрана за 2019 г., който предвижда 717 милиарда долара - най-големият за последното десетилетие.В съобщението на ведомството се подчертава, че законопроектът е изготвен в духа на Студената война, намесва се във вътрешните работи на Китай и преувеличава сблъсъка между двете държави.В същото време външното министерство изразява недоволството си от това, че САЩ не са разгледали решителните протести на Китай при приемането на бюджета.Според министерството документът съдържа положения, които очернят имиджа на Китай.", "date": "2018.08.14", "title": "Китай: САЩ се меси в вътрешнитени работи"}
{"url": "http://www.cross.bg/otkrito-dogovora-nebe-1581512.html", "text": "/КРОСС/ Русия стриктно изпълнява Договора за открито небе. Обвиненията на САЩ са необосновани. Това заяви пред РИА Новости първият заместник-председател на Комитета на Съвета на федерациите по отбрана и сигурност Евгени Серебренников.Припомняме, по-рано стана ясно, че САЩ замразява сътрудничеството с Русия в рамките на договора \"Открито небе\" докато Москва не се върне към неговото съблюдаване, предадоха информационните агенции мотивите на Вашингтон. В закона за бюджета (National Defense Authorization Act), който вече е подписан от президента Доналд Тръмп, е включен специален текст за това.\"Обвиненията на САЩ по нас адрес са изключително необосновани. Русия изпълнява договореното в пълно съответствие и в срок - така, както и договорът за унищожение на химическите оръжия\", заяви Серебренников.Припомняме, Русия и САЩ са сред 34 държави, които са се подписали под договора за установяване на режима \"Открито небе\" (ДОН), позволяващ извършването на наблюдателни полети над териториите на страните членки.Договорът за установяване на режима Открито небе (ДОН) е открит за подписване на 24 март 1992 г. в Хелзинки. Той влиза в сила от 01 януари 2002 г., след ратифициране от всички страни по него. Република България подписва договора на 24 март 1992 г. и го ратифицира на 15 април 1994 г.  ", "date": "2018.08.14", "title": "Москва: Стриктно изпълняваме договора \"Открито небе\""}
{"url": "http://www.cross.bg/reshenieto-zhalba-glasyvane-1581513.html", "text": "/КРОСС/ Централната избирателна комисия ще внесе още днес жалба срещу решението на Административния съд в София, с което комисията е задължена до половин година да осигури машинно гласуване във всички секции, както е записано в Избирателния кодекс. Комисията обсъди мотивите на жалбата си като един от тях ще бъде по недопустимост на решението на съда. ", "date": "2018.08.14", "title": "ЦИК внася жалба срещу решението за машинното гласуване"}
{"url": "http://www.cross.bg/hayesy-klyb-tzena-1581514.html", "text": "/КРОСС/Популярната инди рок банда HAYES&Y се завърна в България за поредица от концерти у нас. Групата ще свири в София, Пловдив, Варна и Лозенец и ще представи част от новите си авторски песни, както и последния сингъл на групата „Over”. Към сет листа ще бъдат включени, разбира се, и всички парчета на Hayes&Y досега.Лятното турне ще започне на 24 август в клуб Маймунарника (София) и ще продължи в Beebop Café (Пловдив) на 25 август. След това момчетата се отправят към южното ни черноморие, където за първи път ще свирят в клуб Барчето (Лозенец). На следващия ден HAYES&Y ще зарадват варненските си фенове с концерт в клуб Menthol.Jin Monic ще бъдат подгряващата банда на концертa в Маймунарника, а билети могат да бъдат закупени предварително на цена от 12 лв. през мрежата на Eventim.bg или на място на цена от 15 лв. За всички останали спирки от турнето билети могат да бъдат закупени на място преди концерта. ", "date": "2018.08.14", "title": "HAYES&Y с лятно турне у нас "}
{"url": "http://www.cross.bg/koli-koreya-avtomobila-1581528.html", "text": "/КРОСС/ Южна Корея ще забрани шофирането на близо 20 000 автомобила с марка BMW. Скоро от автомобилния гигант заявиха, че ще изтеглят над 320 000 дизелови автомобила от Европа заради технически дефект, който може да причини пожар.Става въпрос за проблем, който идва от дефектен охладител в системата за рециркулация на отработените газове. BMW обясняват, че дефектът може да се \"отключи\" и да предизвика пожар само при продължително шофиране и то с висока скорост, но не и в положение на покой.Само от началото на годината в Южна Корея има регистрирани близо 30 подобни случая на самозапалили се автомобили.Въпросните модели коли ще бъдат забранени за шофиране в Република Корея. Транспортният министър на страната заяви, че забраната влиза в сила от сряда, 15 август. От забраната ще бъдат засегнали около 20 000 автомобила, пише АП.Собствениците на тези коли няма да могат да ги използват, освен ако колите не се карат за направата на проверки за безопасност. Нарушаването на забраната ще се наказва със затвор за срок до една година.За да не лъжат шофьорите на тези коли, при установяването им на пътя, те ще бъдат придружавани от органи на реда до пунктовете и сервизите, където се правят проверките. Всички водачи на такива коли също така ще бъдат издирвани и призовавани да направят проверки на безопасността възможно най-скоро.Според говорителя на BMW в азиатската страна към момента проверки са преминали над 14 000 автомобила, които са били обезопасени. Той уверява, че компанията ще се стреми да обслужи възможно най-много автомобили.Засега са констатирали официални около 40 случая на пламнали коли, повечето в Р. Корея. Автокомпанията разследва защо точно там случаите са най-много, допълват от информационната агенция. ", "date": "2018.08.14", "title": "Южна Корея забрани шофирането на близо 20 000 коли BMW"}
{"url": "http://www.cross.bg/protzentni-trimesechie-pynkta-1581545.html", "text": "/КРОСС/ През април- юни 2018 година безработните в страната намаляват до 182,2 хил., от които 109,8 хил. (60,3%) са мъже и 72,4 хил. (39,7%) - жени. От всички без работа 13,6% са с висше образование, 49,1% - със средно, и 37,3% - с основно или по-ниско образование.Статистиката показва намаляващ дял на продължително безработните (от една или повече години). За април-юни продължително безработни са 106,3 хил., или 58,4% от всички без работа. Коефициентът на продължителна безработица е 3,2%, като в сравнение с второто тримесечие на 2017 г. намалява с 0,3 процентни пункта.Данните за младежката безработица носят добри новини - безработицата при младежите (15 - 29 навършени години) е 9,3% - с 0,2 процентни пункта по-ниска в сравнение със същото тримесечие на 2017 година.                   Положителни са данните на НСИ и за заетостта в страната. През второто тримесечие общият брой на заетите е 3,157 милиона, или 52,5% от населението на 15 и повече навършени години – това е с 0,3 процентни пункта по-висок в сравнение със същото тримесечие на 2017 година. За периода април-юни над 2 милиона, или почти две трети от всички заети, работят в сектора на услугите, над 940 хил. (29,8%) - в индустрията, и над 214 хил. (6,8%) - в селското, горското и рибното стопанство.Националната статистика отчита, че от всички заети 3,9% (123,5 хил.) са работодатели, 7,1% (223,9 хил.) - самостоятелно заети лица (без наети), 88,2% (2, 7 милиона) - наети лица, и 0,8% (24,1 хил.) - неплатени семейни работници.От общия брой на наетите лица 2,12 милиона (76,2%) работят в частния сектор, а 662,2 хил. (23,8%) - в обществения.С временна работа са 118,1 хил., или 4,2% от наетите.Заетостта сред населението на възраст 20 - 64 навършени години е 72,6 на сто. На годишна база този коефициент е по-висок с 0,9 процентни пункта.Заетите на възраст 55 - 64 навършени години са 590,1 хил., или 61% от населението в същата възрастова група. В сравнение с второто тримесечие на 2017 г. коефициентът на заетост се увеличава с 2,7 процентни пункта.", "date": "2018.08.14", "title": "НСИ: Безработицата е спаднала до 5,5% в средата на годината"}
{"url": "http://www.cross.bg/erdogan-tyrtziya-elektronika-1581541.html", "text": "/КРОСС/ урският президент Реджеп Ердоган обяви плановете си за бойкотиране на американската електроника. Това съобщава телевизия NTV.„Америка икономически напада не само нас, но и Китай, Русия, Иран и Европа. Дори Канада. Но срещу нас е започната операция. Ще бойкотираме американската електроника. Те имат „Айфон“, но съществува и „Самсунг“, заяви той.САЩ трябва да разберат какво са направили, Турция ще може да удовлетвори своите нужди, каза Ердоган. „Искахме да купим дронове, но Конгресът не ни позволи. Сами ще си ги произведем, няма проблеми“, заяви турският държавен глава. Той добави, че Турция ще „проведе много преговори със западните страни“ и ще търсят приятели на Запад, канейки ги в Турция.„Обръщам се към нашите делови среди. Най-добрият отговор на САЩ ще бъде да запретнем ръкави и да работим. Не затваряйте своите складове, произвеждайте стоки. А продукцията, която е конкурентноспособна и търсена в чужбина, изнасяйте, изнасяйте и още веднъж изнасяйте“, призова Ердоган.Той отново призова населението да смени доларите в лири, за да се стабилизира нейния курс. „Не се съмнявайте ще продължим решително да се занимаваме с долара, курса и лихвите. И тук аз вярвам на нашия народ. Виждам, че той масово сменя доларите в лири. И това е най-добрата мярка за защита на честа на нашата валута“, подчерта Ердоган.В петък турската лира обнови поредния си исторически рекорд и приключи деня на ниво от 6,41 лири за долар, загубвайки за един ден 20% от стойността си. Това провокира криза в обществото и бизнеса. В момента лирата се търгува при курс от 6,52 за долар. На ситуацията индиректно влияят и лошите отношения между Анкара и Вашингтон. САЩ настояват за освобождаването на американския пастор Андрю Брънсън, който е обвинен за участие в опита за преврат срещу Ердоган през 2016 г. ", "date": "2018.08.14", "title": "Ердоган:Ще бойкотираме американската електроника"}
{"url": "http://www.cross.bg/pravosudieto-ministura-sindikata-1581536.html", "text": "/КРОСС/ Министерството на правосъдието да представи на Синдиката на служителите в затворите в България концепция и стратегия за развитие на надзирателите.Това поискаха в писмо до министъра на правосъдието Цецка Цачева и заместник - министъра на правосъдието с ресор \"Затвори\" Николай Проданов от Синдиката. Очакваният срок на тази визия е 2019 г. - 2025 г., по аналогия на МВР. От браншовата организация очакват да научат и принципите и целите на подобна стратегия, както и очакваните резултати, финансовата обосновка и др.Писмото им идва месеци след като стихнаха протестите на надзирателитеи през парадния вход на Централния софийски затвор избягаха двама затворници, единият от които по-късно бе застрелян.След този случай до медиите започна да достига информация за избягали от ареста, както и за \"временно освобождавани затворници\".От Синдиката питат колко души, които са на щат в Главна дирекция \"Изпълнение на наказанията\" (ГДИН) и Главна дирекция \"Охрана\" (ГДО) са на административна длъжност.Въпросът е за тези, които не изпълняват пряко дейности, свързани с изпълнение на наказанията лишаване от свобода. Посочват се конкретно - постова служба, конвоиране, охрана на магистрати, охрана на съдебните сгради, екстрадиции по ЗЕЕЗА, принудително довеждане, призоваване, издирване и задържане на лица с влезли в сила присъди и мярка за неотклонение \"Задържане под стража\" и др. по опазване на обществения ред и сигурност.Синдикалистите напомнят на правосъдния министър Цецка Цачева за поетия от нея ангажимент към главния прокурор Сотир Цацаров да увеличи щата на надзирателите в затворите. Обещанието беше до юни 2018 г., а писмото е от август - два месеца по-късно. Те искат щатовете да са в съответствие със стандартите на ЕС.От Синдиката оценяват положително сътрудничеството с настоящия екип на политическото ръководство в Министерство на правосъдието. Те очакват, че ще бъде изпълнено разпореждането на министъра на правосъдието за разглеждане на \"щат по щат\". Надяват се да бъдат трансформирани конкретни длъжности хармонично със Закона за МВР.В Писмото се припомня Заповед №ЛС-13-55/19.04.2018г. на Министъра на правосъдието, с което е свързано прилагането на европейските стандарти. ", "date": "2018.08.14", "title": "Надзирателите искат европейски условия на труд"}
{"url": "http://www.cross.bg/facebook-brayn-australian-1581500.html", "text": "/КРОСС/ Старши мениджър на Facebook е съобщил пред австралийски медийни компании, че ако не си сътрудничат със социалната мрежа, техният бизнес ще умре, съобщава The Australian.Според материал на местния реномиран всекидневник The Australian Кембъл Браун, ръководител на новинарските партньорства във Facebook, е казала пред група мениджъри на повече от 20 телевизии и издателства, че иска да помогне на медийните компании да разработят устойчиви бизнес модели чрез платформата.\"Ще ви помогнем да съживите журналистиката... след няколко години на пропадане на медиите изглежда, че ще държа в ръцете си умиращия ви бизнес като в хоспис\", е казала тя в коментар, потвърден от петима души, които са присъствали на срещата в Сидни във вторник местно време.The Australian също така е съобщил, че Браун е заявила, че главният изпълнителен директор на Facebook Марк Зукърбърг \"не се интересува от издателите, но ми дава много свобода и отстъпки, за да направя тези промени\", въпреки че и Facebook, и Браун яростно отричат този коментар, като се позовават на запис на компанията от срещата.По време на четиричасовата среща Браун е говорила и за решението на компанията да даде приоритет на личните постинги от семействата и приятелите за сметка на журналистическото съдържание в новините. Този ход повлия негативно на някои издатели, които разчитат сериозно на посещения от Facebook.„Ние вече не сме заинтересовани да разговаряме с вас за вашия трафик и препратки. Това е старият свят и няма връщане назад, Марк няма да се съгласи на това\", е казала Браун.В изявление Браун казва: „Тези цитати просто не са точни и не отразяват дискусията, която водихме на срещата. Знаем, че има още много работа, но целта ни във Facebook - това, над което екипът работи всеки ден с издатели и репортери по целия свят, е да помогне на журналистиката да успее и да процъфтява както на нашата платформа, така и извън нея\".", "date": "2018.08.14", "title": "Facebook към австралийски медии: Умирате без нас! "}
{"url": "http://www.cross.bg/moskovski-ivaiilo-metra-1581501.html", "text": "/КРОСС/ Министърът на транспорта, информационните технологии и съобщенията Ивайло Московски инспектира района на разлива на мазут в залива на Созопол. От борда на специализирания катер на Изпълнителна агенция „Морска администрация“ бе извършен оглед на мерките, които са взети за ограничаване на мазутното петно и бяха обсъдени допълнителните действия.\"Имаме разписана процедура, която в подобен авариен режим се задейства, това ще бъде допълнителен разход, но имаме уверението и на министър-председателя, че ще бъдат осигурени необходимите средства“, коментира Ивайло Московски. Той съобщи, че вчера е взето категоричното решение да бъде изцяло източен мазутът от потъналия още през 1921 година кораб \"Мопанг\", който е източникът на замърсяването. Очаква се още днес следобед представителите на две фирми, които разполагат с необходимата технология, да направят оглед. Подобна операция е извършвана в България, но при други параметри, каза изпълнителният директор на ИА \"Морска администрация\" кап. Живко Петров. Той информира министър Московски, че вече са изградени 500 метра заграждения за ограничаване на разлива, а днес ще бъдат поставени още 500 метра. По този начин разливът ще бъде напълно овладян. По-късно през деня водолази ще се гмурнат на около 25 метра дълбочина, за да прикрепят плаващи бариери към потъналия кораб. Целта е плавателният съд да бъде обезопасен докато бъде източено горивото.", "date": "2018.08.14", "title": "Министър Ивайло Московски инспектира района на разлива на мазут около Созопол "}
{"url": "http://www.cross.bg/tpimecechie-vtopoto-cppyamo-1581544.html", "text": "Πpeз втopoтo тpимeceчиe нa 2018 г. cпpямo пъpвoтo тpимeceчиe бpyтният вътpeшeн пpoдyĸт (БBΠ) нa cтpaнaтa ce yвeличaвa c 0.8%. Зa cъщия пepиoд бpyтнaтa дoбaвeнa cтoйнocт нapacтвa c 0.6%, пoĸaзвaт eĸcпpecнитe oцeнĸи нa Haциoнaлния cтaтиcтичecĸи инcтитyт.Πo eлeмeнти нa ĸpaйнoтo изпoлзвaнe нa БBΠ пpинoc зa peгиcтpиpaния иĸoнoмичecĸи pacтeж cпpямo пъpвoтo тpимeceчиe имa yвeличeниeтo нa ĸpaйнoтo пoтpeблeниe - c 1.8%, и нa бpyтo oбpaзyвaнeтo нa ocнoвeн ĸaпитaл - c 0.1%.HCИ: Иĸoнoмиĸaтa pacтe c 3,6% пpeз пъpвoтo тpимeceчиeBътpeшнoтo пoтpeблeниe и инвecтициитe c ocнoвeн пpинoc зa БBΠΠpeз втopoтo тpимeceчиe БBΠ нapacтвa c 3.4% cпpямo cъщия пepиoд нa пpeдxoднaтa гoдинa. Бpyтнaтa дoбaвeнa cтoйнocт ce yвeличaвa c 3.1%.Kpaйнoтo пoтpeблeниe peгиcтpиpa пoлoжитeлeн иĸoнoмичecĸи pacтeж oт 4.7%. Бpyтo oбpaзyвaнeтo нa ocнoвeн ĸaпитaл oтчитa pъcт oт 4.4% пpeз втopoтo тpимeceчиe нa 2018 г. cпpямo cъoтвeтнoтo тpимeceчиe нa пpeдxoднaтa гoдинa. Изнocът и внocът нa cтoĸи и ycлyги ce yвeличaвaт cъoтвeтнo c 2.7 и 4.6%.Cпopeд eĸcпpecнитe oцeнĸи нa HCИ зa втopoтo тpимeceчиe нa 2018 г. БBΠ в нoминaлнo изpaжeниe дocтигa 26 047 млн. лeвa. Peaлизиpaнaтa дoбaвeнa cтoйнocт пpeз втopoтo тpимeceчиe нa 2018 г. e 22 445 млн. лева.Πo eлeмeнти нa ĸpaйнoтo изпoлзвaнe нaй-гoлям дял в БBΠ зaeмa ĸpaйнoтo пoтpeблeниe (79%), ĸoeтo в cтoйнocтнo изpaжeниe възлизa нa 20 586 млн. лeвa. Πpeз втopoтo тpимeceчиe нa 2018 г. бpyтo ĸaпитaлooбpaзyвaнeтo e 6 009 млн. лв. и зaeмa 23.1% oтнocитeлeн дял в БBΠ. Bъншнoтъpгoвcĸoтo caлдo e oтpицaтeлнo.", "date": "2018.08.14", "title": "НСИ: Икономиката забави темпото през второто тримесечие"}
{"url": "http://www.cross.bg/nimh-obrazovanieto-vulchev-1581502.html", "text": "/КРОСС/ „Ситуацията с метеорологичния институт е, че НИМХ иска развод, БАН – не дава. Метеорологичната служба има 130-годишна история и през половината време е бил извън БАН”. Това обяви в предаването „Тази сутрин” на bTV министърът на образованието Красимир Вълчев.Той заедно с премиера Бойко Борисов се срещнаха вчера с представители на НИМХ и на БАН след заплаха от страна на синоптиците да спрат работа заради липса на адекватно финансиране. Те искат да се отделят от Академията на науките и да преминат към Министерството на образованието. Борисов даде срок на двете страни до 22 август да се разберат без намесата на правителството.По думите на министъра на образованието БАН не са изпълнила конкретните си ангажименти към Института по мотеорология. Той напомни, че НИМХ има и международни ангажименти, както и към седем министерства у нас.Относно учителските заплати Вълчев отчете, че ГЕРБ изпълнява ангажимента си за двойно увеличение на възнагражденията им до края на мандата. От януари следващата година възнагражденията в образованието ще бъдат увеличени с още 20% и минималната заплата за младши учител ще стане 920 лв. В края на мандата средната брутна заплата на учителите трябва да е 1700 лв.По темата да бъдат ли забранени телефоните в училище министърът каза, че е против телефонни разговори в час, но е „за” мобилни устройства в училищата с учебна цел.", "date": "2018.08.14", "title": "Красимир Вълчев: НИМХ иска развод, БАН не дава"}
{"url": "http://www.cross.bg/dzhendur-yngariya-izsledvaniyata-1581503.html", "text": "/КРОСС/ „Никой не иска да прави проучвания по пол, така че не е нужно да се упражнявате. Такива теми подкопават основите на християнското семейство\". С тези думи вицепремиерът на Унгария Жолт Шемиен обяви плановете на правителството в Будапеща да забрани джендър изследванията в университетите, пише австрийският национален ежедневник Die Pressе, цитиран от Агенция \"Фокус\". Проектът бе представен още в края на миналата седмица, а на висшите учебни заведения бе даден срок от 24 часа, за да изложат възраженията си по документа. Понастоящем в Унгария магистърски курсове за джендър изследвания предлагат два университета - държавният „Лоран Йотвьош” частният американски Централноевропейски университет (CEU). Във всяка от програмите се приемат около 20 студента. И двата ВУЗ-а се намират в Будапеща. Представители на дясното правителство на премиера Виктор Орбан наскоро отново насочиха вниманието си към джендър изследванията, като изразиха категорично мнение, че те подкопават „основите на християнското семейство“. На свой ред преподавателите – училищни и университетски, разкритикуваха планираното им премахване от учебните планове като недопустима намеса в свободата на преподаване и изследване.", "date": "2018.08.14", "title": "Унгария забранява джендър изследванията в университетите"}
{"url": "http://www.cross.bg/nibiry-planetata-planeta-1581504.html", "text": "/КРОСС/ След поне три неуспешни свършека на света (27 май 2003 г., 21 декември 2012 г. и 23 април 2018-а) е насрочен нов. Този път гръмките заглавия посочват датата 16 август 2018-а, като за главен причинител на апокалипсиса пак е обвинена планетата Нибиру (също известна като планетата Х). Тя изненадващо щяла да се появи в небето. Астрофизикът Никола Каравасилев коментира пред MediaBricks.bg фактите около тази толкова „опасна“ и невидима планета. Вероятно повечето от вас, уважаеми читатели, си спомнят за появата на ярката комета Хейл – Боп. Тя бе видима в края на 1996 г. и началото на 1997 г. Според астрономите, тя е била най – ярката комета, която се е появила на земното небе през последните няколко десетилетия, като може да се каже, че само кометата МакНот, която се появи през 2007-ма година може да я засенчи. Всъщност, трябва да признаем следното, Хейп – Боп не беше никаква комета! Тя бе изкуствено създадена звезда, за да ни разсее от истински важния проблем. Това е проблемът с приближаващата се планета Х, която в съвсем близко бъдеще ще премине близо до нас и може да причини непоправими последици. Това поне е хипотезата на американката Нанси Лейдър, която можем да наречен създателката на планетата Нибиру (всъщност тя я нарича планетата Х). Но откъде тя е знаела всичко това? Може би го е прочела в някой учебник по физика или астрономия? Не! Нанси Лейдър винаги е твърдяла, че редовно осъществява контакт с извънземни, които нарича Зетяни (защото според нея те живеят на звездата Зета от съзвездието Мрежичка, видимо в южното полукълбо на Земята). Всъщност, те са нейният източник на тази информация. С тези свои твърдения г-жа Лейдър стана широко известна в публичното пространство в средата на 90-те години на миналия век. В статията ние ще хвърлим един сравнително по – критичен поглед върху този космически „обект”, наречен по различни начини: Нибиру, планета Х и т.н., но със сигурност имащ за цел да предизвика катаклизми на Земята и то в най – близко бъдеще. И така, след 1995г. се появява следващият много сериозен кандидат за предизвикване на апокалипсис – планетата Нибиру. Срещата с нея е насочена от самата Нанси Лейдър, а предсказаната дата е 27-ми май 2003 г. Тогава мистериозната планета е трябвало да премине близо до Земята и с помощта на силното си магнитно поле да обърне полюсите на нашата планета, което разбира се да доведе до апокалипсис. Вярвам, че не е нужно да обяснявам защо обръщането на земните полюси е толкова катаклизмично явление. Всъщност, надявам се това да не е нужно, защото самият аз не знам и не мога да дам такова обяснение. Лейдър се опитва да обясни, че вследствие на „магнитното дестабилизиране” на Земята, нейното ядро ще спре да се върти, като също така и периодът на въртене ще нарастне до 5,9 денонощия (макар, че никъде не прилага точни изчисления за тази стойност). Погледнато реално, от гледна точка на физиката, астрономията и всички до сега известни природни науки, такова нещо, първо не може да се случи под действието на близко преминаваща планета и второ дори и да стане, това няма да доведе до сериозни последици, още по – малко до край на света. Друго нещо, което Нанси твърди със сигурност е, че планетата, която ще премине близо до нас, има размери четири пъти по-големи от тези на Земята. Но тя пропуска един много съществен факт. Ако това наистина е така, тази планета би трябвало да бъде видима много време преди да се сблъска с нашата, поради това, че отразява слънчевите лъчи, както всички други планети.Това означава, че ние трябва да имаме далечно предизвестие за идването на Нибиру, като тя трябва да става все по-ярка, приближавайки се към нас. Има, разбира се, възможност просто планетата Х да има изключително ниска отражателна способност (да е приблизително черна), което е доста нетипично за планетите. Е, мисля за всички е ясно, че на въпросната дата 27 май 2003 г. нищо от това не се случва. Обяснението, което самата Нанси Лейдър дава е доста уклончиво и тя твърди, че предсказанието е било просто първо предупреждение към човечеството и, че ще разкрие истинската дата, когато реши, че това е необходимо. Тя изтъква, това, че нейното предсказание ще бъде публикувано навреме така, че да можем да подготвим всички налични военни ресурси, за да се справим с този проблем. Говорейки за планетата Нибиру, не можем да пропуснем и един друг световноизвестен човек, този път изследовател на древните шумери – Зекерия Ситчин. Той за съжаление, вече не е сред живите, но всъщност е човекът, който за първи път употребява името Нибиру (или Мардук, на името на древно вавилонско божество), като име на потенциално опасен космически обект. Това, с което Ситчин се занимава е превеждане на древни шумерски текстове, но с цел да изследва посещенията на Земята от древните астронавти. Според него, те живеят на планетата Нибиру, чиято орбита има размери по – големи дори от тези на нептуновата орбита, но силно издължена елиптична форма. Поради това, когато е най – близо до Слънцето (както казват астрономите в перихелий), на всеки около 3 600 години планетата преминава съвсем близко до Земята, като тогава жителите на нашата планета влизат в контакт с обитателите на Нибиру.Ситчин прави връзка между обитателите на Нибиру и Анунаките, които са едни от най – древните шумерски и акадски известни божества. Тази негова хипотеза е изложена в книгата му „12-тата планета”, която е издадена през 1976г. и предизвиква истински фурор. Според Ситчин, Нибиру се явява 12-тата планета в Слънчевата система, защото в астрологията към деветте класически планети се добавят Слънцето и Луната. Трудовете на Ситчин се подлагат на множество критики, които идват от специалисти в различни области. Редица изследователи на древните езици твърдят, че преводите му са пълни с неточности, свободни интерпретации и умишлено променяни значения на думи. Например, проф. Роналд Фрице, който е едно от големите имена в тази област, казва, че Ситчин превежда шумерския знак Din-Gir като „блестяща ракета”, дума която, разбира се, изцяло отсъства от този език. Голяма част от критиките към книгите на Ситчин са на астрономическа основа. Една от тях е например, че ако орбитата на Нибиру наистина е толкова сплесната, колкото той я представя, то би трябвало по време на перихелият й там температурите да са изключително високи, а по време на афелия (най – далечната точка от Слънцето) – изключително ниски. Тази огромна разлика в условията на живот би направила животът на нея практически невъзможен. Освен това, нито един от досегашните сценарии за образуване на планети, не предвижда такова голямо тяло да може да съществува в Слънчевата система. Тук бих искал отново да напомня, че със съвременните астрономически прибори, такава планета би трябвало да бъде лесно забележима, а параметрите на нейната орбита много бързо изчислени. Друг смущаващ астрономически факт е това, че орбитата на такава планета би била много неустойчива, т.е. силно податлива на външни гравитационни влияния (пертурбации). Това се дължи на огромният размер на орбитата, която освен това преминава около големи планети като Юпитер, който трябва неминуемо да повлияе на Нибиру. Вследствие на това, тя не би трябвало два последователни пъти да премине по един и същи начин покрай Земята, а и това не е възможно да бъде строго периодично, както твърди Ситчин. И така, през 1996г. Нанси Лейдър, за която вече подробно разказахме, за първи път прави връзката между планетата Нибиру на Зекерия Ситчин и планетата Х, за която й „говорят” Зетяните. Всъщност, Ситчин, твърдо отхвърля възможността тези два обекта да съвпадат, но така или иначе в обществото набира скорост този нов страх от скорошен и неизбежен апокалипсис. След отлагането му от 27-ми май 2003г., за него бе насрочена друга дата – 21 декември 2012г. Тогава страховете се засилваха и от „свършващия” календар на маите. Трябва да поясним, че всъщност, той не свършва, а просто започва нов цикъл (наречен бактун), подобно на нашата нова година. Всъщност, за планети Х бяха набедени няколко открити в последните десетилетия малки тела от Слънчевата система: астероидите Седна и Ерида, хипотетичната (все още не потвърдена!) планета Тихе и т.н.", "date": "2018.08.14", "title": "Учени: Светът няма да свърши заради планетата Нибиру, защото тя не съществува!"}
{"url": "http://www.cross.bg/parlament-britanskiya-politzai-1581505.html", "text": "/КРОСС/ Автомобил се заби в ограда, която подсигурява периметъра около британския парламент в Лондон, съобщава SkyNews.Полицията е арестувала мъж. Районът е отцепен от въоръжени полицаи.          В съобщение Скотланд ярд пояснява, че в 07,37 часа днес автомобил се е забил в оградата около парламента. Мъж, водач на автомобила, е задържан от полицаи на мястото на инцидента. Няколко пешеходци са с леки наранявания.Към момента не е ясно дали инцидентът е свързан с тероризъм.Сградата на британския парламент е подсигурена със стоманени и бетонни заграждения. Мерките за сигурност бяха засилени след атаката на Уестминстърския мост през март 2017 г., когато Халид Масуд смаза четирима души. Масуд след това изостави автомобила си и уби невъоръжен полицай преди да бъде застрелян от полицията пред парламента.\n\t\t\t\t\t", "date": "2018.08.14", "title": "Кола се заби в британския парламент"}
{"url": "http://www.cross.bg/golden-drum-festivala-1581506.html", "text": "/КРОСС/ Организаторите на един от най-престижните творчески конкурси в света, Golden Drum, поканиха MSL да бъде ексклузивен PR партньор на фестивала за трета поредна година. Двадесет и петото издание на авторитетната творческа надпревара, организирана от словенската рекламна камара, ще се проведе в периода 17 - 19 октомври 2018 г. в гр. Порторож, Словения.Golden Drum и MSL ще работят съвместно за популяризирането на престижния международен фестивал на 17 пазара в Централна и Източна Европа - Австрия, България, Хърватска, Чехия, Финландия, Гърция, Унгария, Италия, Испания, Португалия, Русия, Румъния, Сърбия, Турция, Украйна и  Великобритания. MSL ще си сътрудничи с партньорски агенции и местни офиси на Publicis Groupe на различните пазари. Опитът, придобит от предишните издания на конкурса, ще позволи още по-ефективно изпълнение на комуникационните дейности за „сребърния юбилей“.генерален директор на Golden Drum и изпълнителен директор на словенската рекламна камара, коментира дългогодишното партньорство:Управлението на връзки с медиите и комуникацията в социалните мрежи са само част от мащабната партньорска подкрепа и активни промоционални дейности, осъществявани от MSL за Golden Drum.споделя , директор \"Бизнес развитие\" за Централна и Източна Европа на MSL, и жури на Golden Drum. Международният рекламен фестивал Golden Drum събира повече от 42 000 професионалисти от над 40 страни и обединява над 900 експерти от областта на маркетинга, рекламата, творчеството, дизайна, както и млади таланти, и студенти. В продължение на три дни, рекламната надпревара предлага богата качествена програма с много известни и всепризнати гост - лектори, и прави най-големия анализ на творческите постижения през изминалата година. Фестивалът дава възможност на участниците да слушат вдъхновяващи речи от изтъкнати оратори - не само от творческите и маркетингови комуникационни индустрии, но и от много други области и специализации - международно признати художници, музиканти и специалисти, които открито споделят своите знания, опит и творчество. Това е една прекрасна възможност за придобиване на ценен опит, създаване на нови приятелства и познанства от различни култури.По време на фестивала ще бъдат изложени и всички разработени визии на плакати в състезанието на младите артисти – The Young Drummers Competition, което тази година популяризира словенския град Пиран под наслов „Пиран – Градът на Тартини“. Целта на създаваните творби, е да представи един от най-автентичните средиземноморски градове, който освен туристическа дестинация, предлага още и много незабравими преживявания, и културни събития, включително тези свързани с Джузепе Тартини, италиански композитор и цигулар, роден в гр. Пиран. Крайният срок за подаване на кандидатури за конкурса за най-добър и най-креативен постер е 10-ти септември 2018 г., а всички творби ще бъдат оценявани от жури, съставено от пет международно признати творчески експерти от индустрията. Авторът на най-добрия плакат ще получи 3000 евро парична награда от Пиран, както и  достъп до Golden Drum 2019. ", "date": "2018.08.14", "title": "MSL продължава своето дългогодишно партньорство с престижния международен фестивал Golden Drum"}
{"url": "http://www.cross.bg/nasilie-ychiteli-ychilishte-1581507.html", "text": "/КРОСС/ 7 от всеки 10 деца в България стават жертва на насилие в семейството. Основната причина за строгото поведение най-често са оценките в училище. Данните от проучването на Синдиката на българските учители и Института по криминология показват висок процент на упражнена агресия към децата, но и към техните учители.\"Насилието, издевателството и агресията са изключително разпространени в обществото ни. Досега не е намерен лек за това, факторите са многопосочни. Това ни накара заедно с Института по криминология да направим изследвания през 1999, 2001 и 2007 г. В момента подготвяме следващото изследване, което ще представим на 5 октомври\", каза председателят на Синдиката на българските учители Янка Такева.Пред Bulgaria ON AIR тя посочи стряскаща статистика, че 75% от учениците търпят вербални насилия, а 60% от тях търпят насилия в семейството.\"Едни родители, които нямаха добър модел на родителство, сега са родители и повтарят този въпроизводствен модел\", посочи тя.Такева подчерта важността на взаимовръзката между родителите и учителите, позовавайки се на анкета, която показва, че около 28% са безотговорните родители, които даже не пускат децата си на училище.\"Да си родител е най-сложното нещо в днешния свят. Средата е много променена. Поколонието, родено през новия век, е друг психичен продукт. Аз-ът е най-висшата ценност за тях. Децата на 21 век разпознават някои типове поведение спрямо тях като насилие. Те са най-чувствителни към вербалното насилие\", обясни психологът Христо Монов.Най-често става насилник този, който е бил жертва на насилие, отбеляза той.Христо Монов бе категоричен, че българското училище е обществената институция, която не е позволила пълния разпад на обществото ни по време на Прехода.\"Всичко това го изнесе на гърба си българският учител. Нека не разчитаме само на него. Голяма част от състава е в предпенсионна възраст. Първите ни будители са били българските учители, нека им върнем този статут\", призова психологът.", "date": "2018.08.14", "title": "Деца на България днес: Бият ги вкъщи, психират ги в училище..."}
{"url": "http://www.cross.bg/traiini-yvrezhdaniya-hora-1581534.html", "text": "/КРОСС/ Дават на бизнеса почти 20 милиона лева, за да наеме хора с трайни увреждания. Парите са по европрограма, а кандидатстването започва от утре. Поема са обучение и заетост за хора с трайни увреждания, тоест с ТЕЛК 50% и над 50%.С евросредствата се осигурява минималното възнаграждение за длъжността и осигуровките за 2 години.Има и допълнителен бонус за работодателите, които след този период оставят за поне още  6 месеца човека с увреждане – бонусът е 6 минимални заплати накуп.„За целта той представя искане за плащане и след проверки от наша страна дали лицето все още работи при същия работодател, работодателят ще получи еднократна сума в размер на 6-те заплати”, поясни Мария Петрова от Агенцията по заетостта.", "date": "2018.08.14", "title": "Бизнеса получава почти 20 млн. лв., за да наеме хора с трайни увреждания"}
{"url": "http://www.cross.bg/kniga-dzhustin-istorii-1581508.html", "text": "/КРОСС/ Първата книга на Джъстин Тимбърлейк, наречена \"Hindsight\", ще излезе на 30 октомври, съобщи самият той. В нея ще има истории от звездния живот на певеца, както и разкази за детството му и развитието на кариерата му. Джъстин качи снимка в Instagram, на която позира с книгата и написа: \"Работих по това доста време и съм щастлив най-накрая да ви покажа моята първа книга - Hindsight. Нямам търпение да споделя тези снимки и истории с вас. Тя излиза на 30 октомври\". Той е благодарил и на екипа, който е помогнал за издаването на книгата. Първите глави са посветени на детството му, а след това има разкази за началото на певческата му кариера в момчешката банда NSYNC. Разкриват се интересни детайли за направата на хита \"SexyBack\" от 2006 г., както и какво коства продуцирането на живи предавания. В официалното съобщение за медиите звездата казва: \"Работата по тази книга беше невероятен процес за мен. Животът ми беше пълен с много прекрасни хора, които ми помогнаха да стана творецът, който съм днес\".", "date": "2018.08.14", "title": "Джъстин Тимбърлейк става писател"}
{"url": "http://www.cross.bg/trakite-material-prabulgarite-1581509.html", "text": "/КРОСС/ 8-годишно генетично изследване на траките, прабългарите и съвременните българи сочи, че сме отдалечени от траките като генотип, а очаквано сме най-близо до прабългарите. Това обяви в предаването „Тази сутрин” Десислава Нешева, генетик в Катедрата по медицинска генетика на МУ.Тя уточни, че от съвременните българи като материал е изследвана кръв, а от прабългарите и траките – костен материал, предимно зъби.Изследването сочи още, че генетично сме близки с унгарците, хърватите и словенците. То показва също, че нямаме много общо с тюрките и алтайците, обясни още Нешева.Славяните не са изследвани, защото има много малко запазен материал заради обичая да изгарят труповете на починалите, уточни ученият.", "date": "2018.08.14", "title": "Ново изследване: Далеч сме от траките, но и от тюрките"}
{"url": "http://www.cross.bg/benchev-ochite-obvinenie-1581496.html", "text": "/КРОСС/ Бизнесменът Бенчо Бенчев се яви в следствието в Бургас. На влизане в сградата той каза пред събралите се журналисти, че единствено очаква обективен процес.\"Не приемам обвинението и смятам, че разследването ще докаже истината. Не съм укривал Митьо Очите, озовах се с него в Турция случайно\", каза Бенчев.Очаква се на общинския съветник и бизнесмен да му бъде предявено обвинение за лично укривателство. По-късно от окръжната прокуратура в Бургас също ще дадат информация.Както е известно, Бенчев бе задържан в началото на август в Истанбул в хотел в Турция заедно с издирвания от Интерпол Димитър Желязков - Митьо Очите.Желязков бе обявен за издирваше с червена бюлетина на Интерпол като лидер на организирана престъпна група за рекет, побоища, заплахи и търговия с наркотици.При ареста се оказа, че Очите е бил настанен в стая, която е била запазена на името на Бенчев.Районната прокуратура в Бургас повдигна обвинение на Бенчо Бенчев за това, че е укрил в Турция и Гърция Димитър Желязков-Митьо Очите. Обвинен е и за това, че е държал боеприпаси, без да има разрешително. \"Наложена му е парична гаранция от 50 000 лв., както и забрана да напуска страната\", съобщиха от прокуратурата. ", "date": "2018.08.14", "title": "Повдигнаха обвинение на Бенчо Бенчев"}
{"url": "http://www.cross.bg/remont-dypka-sushto-1581498.html", "text": "/КРОСС/ Шест автомобила са спукали гуми, попадайки в една и съща дупка край Костинброд, в рамките само на 10-на минути.\"В петък вечер след работа пътувахме със семейството ми от София за Берковица по пътя, който минава през Петрохан. На 10-12 км след Костинброд попаднахме в тази дупка и явно се ударихме в ръба й. Видяхме, че сме спукали предната дясна гума. Колата пред нас също спука гума и видяхме, че пред неяи маше спряна полска каравана, също спукала гума. Отдясно имаше други две коли, които вече сменяха гуми, а малко след това същото стана с още един автомобил и така станахме шестима\", разказа една от потърпевшите пред Нова телевизия.Тя добави, че са се притеснили, защото джантата се изкривила, не могли да сменят гумата и трябвало да останат на шосето часове и да викат Пътна помощ.Освен това се оказаол, че от КАТ са има съставили протокол за шофиране с несъобразена скорост и сега не могат да си получат обезщетение от застрахователите.\"Участъкът е в ремонт по протежение на 40 км. Пътят не е ремонтиран повече от 35 години и сега се прави това. На въпросния участък е извършено така нареченото технологично фрезоване или локален ремонт. Разглеждали сме много алтернативи за обходни маршрути, но просто тук няма как да се спрем движението, за нас също ще е по-удобно. Но шофьорите трябва да спазват скоростта, все пак това е работна площадка\", обясни инж. Иван Василев от Агенция \"Пътна инфраструктура\".\"В момента можем да извършим частично изкърпване на тази дупка, защото предстои цялостен ремонт\", коментира пък Пламен Симеонов, представител на фирмата, която извършва ремонт в този пътен участък.Очаква се дупката да бъде запълнена в рамките на деня. ", "date": "2018.08.14", "title": "6 коли спукаха гуми в една и съща дупка край Костинброд"}
{"url": "http://www.cross.bg/voiinovski-zayavi-proverka-1581494.html", "text": "/КРОСС/ GPS система ще определя маршрута, който трябва да измине кандидат-шофьорът по време на изпит, цитира в. „Сега“ директора на Изпълнителната агенция „Автомобилна администрация” Дамян Войновски. Той участва в заседанието на временната комисия в Народното събрание, сформирана да провери сигналите на Николай Колев-Босия за корупция при изпитите за шофьорски книжки.Според Войновски идеята е инструкторите да не определят пътя, по който трябва да мине водачът и да се избегнат възможностите за даване на подкуп. „Ще променим Закона за движението по пътищата. В момента работим върху промяна на практическите изпити, върху начина на провеждането им и оценяването на водачите. Ще въведем утвърдени маршрути, за да не може някой инструктор да реши да помогне на някого и да го пусне по лесен маршрут, а ако иска да го „скъса” да го прати в капан. Затова ние ще въведем GPS позициониране, компютър ще избира маршрутите. Искаме да намалим до минимум ефекта на субективност от изпитвачите“, заяви изпълнителният директор.Войновски заяви още, че ще бъде променена и методиката на оценка, документацията и ще се въведе възможността резултатите от изпитите да могат да се обжалват. Според него промените ще станат факт до края на 2018 г. и ще влязат в сила най-късно догодина. Той подчерта, че твърдението на Николай Колев – Босия, че „белите стаи“ са пробити не е вярно. „Съвсем ясно искам да обясня на цялото общество, че г-н Колев пуска едни общи приказки в пространството, с които изкривява реалността. Приканвам всички медии да поискат достъп до обществена информация. Ще ви предоставя сигналите, които Колев е отправил към министерството и отговорите, които сме му дали, за да видите дали има някаква конкретика в тези въпроси”, коментира Войновски.Омбудсманът Мая Манолова пък ще предложи на премиера Бойко Борисов да назначи независима проверка на работата на служителите в Изпълнителната агенция \"Автомобилна администрация\". \"Това са двете действия, които мога да предприема - да сезирам премиера за външна проверка с представители на протестиращите граждани и да отправя молба към КОНПИ за проверка на работата на Автомобилната администрация\", заяви тя.", "date": "2018.08.14", "title": "Ново: GPS ще определя маршрутите на изпитите по кормуване"}
{"url": "http://www.cross.bg/topka-vratata-blizo-1581492.html", "text": "/КРОСС/ Ботев (Враца) спечели с 2:1 гостуването си на Септември насред София и записа дебютна победа в Първа лига в последния мач от 4-ия кръг на родния шампионат.Срещата предложи интересни моменти и пред двете врати, но като цяло успехът на врачани е напълно резонен, тъй като по-добрите ситуации бяха за състава на Сашо Ангелов.Още в 5-ата минута гостите поведоха на стадион \"Васил Левски\"!Центрирана топка отдясно на наказателното поле отиде на главата на Георги Стоичков, който в опит да изчисти в корнер, си вкара автогол - 1:0 за Ботев!Минути по-късно Спас Георгиев можеше да удвои преднината на гостите, но на метри от голлинията не успя да засече топката във вратата.Домакините отговориха с удар на Мирослав Будинов с глава, който срещна напречната греда, а отбитата топка отиде на крака на Асен Чандъров, но младият футболист стреля над вратата.През второто полувреме домакините се опитаха да стигнат до изравняване, но трудно намираха пролука към вратата на Красимир Костов.Все пак столичани бяха много близо до гол, но засечена топка от Крис Гади пред вратарското поле мина на сантиметри до гредата при центриране от левия фланг.Ключовият момент в срещата дойде минути преди края на срещата, когато Петър Атанасов получи топка близо до точката на дузпата, за да може последният да вкара за 2:0!Силите на столичани стигнаха само за едно попадение, дело на Борис Галчев от дузпа в последните секунди. ", "date": "2018.08.14", "title": "Ботев (Враца) изненада Септември насред София, записа дебютна победа в Първа лига"}
{"url": "http://www.cross.bg/korab-italianski-kokain-1581487.html", "text": "/КРОСС/ Бразилските власти обявиха, че са заловили 1300 килограма кокаин на борда на италиански кораб в пристанището Сантос, в щата Сао Пауло, предаде Франс прес. Наркотикът е бил разпределен в 41 пакета, скрити в два контейнера на кораба \"Гранде Франча\", плаващ под италиански флаг и пристигнал от Аржентина.Информационният сайт \"Же-1\" предаде, че корабът бил нападнат от въоръжени пирати в неделя сутринта. Федералната полиция съобщи за нападнат от пирати плавателен съд, но не потвърди, че става дума за италианския кораб. От началото на годината в Сантос са заловени рекордните над 13 тона кокаин при 27 операции, след като за цялата 2017 г. това количество възлизаше на над 11 тона, уточниха представители на митниците.", "date": "2018.08.14", "title": "Заловиха над тон кокаин на борда на италиански кораб"}
{"url": "http://www.cross.bg/simeonov-valerkata-moreto-1581493.html", "text": "/КРОСС/ Нова песен даде заявка да стане хит на морето, а главен герой в нея е вицепремиерът Валери Симеонов.Парчето е озаглавено \"Какаовият плаж\" и е дело на Party Warrios. Зад песента стоят изпълнителите Stanx & Danny L.Римите удрят право в най-актуалната тема на Слънчака - проверките срещу шума, глобите и заканите заведенията да \"хлопнат кепенците\".Лирическият герой приканва иронично: \"Валерката, Валерката, хайде идвай да направиме проверката\". Явно не осъзнавайки, че може да се окаже пророк.Резултатът е налице – Симеонов се похвали, че вече има два затворени клуба на морето.Авторът на текста описва и аудиторията на Какаовия плаж, там греховете си изповядват \"пичове и пи*ки, нацепени батки и дебели чички\". Заканите на вицепремиера пред медиите също са включени във видеото, уточнява dnes.bg.Иначе в анимираното клипче, дело на Cool Comics, освен Валери Симеонов се появяват родни и чужди звезди и политици.\n\t\t\t\t\t", "date": "2018.08.14", "title": "Нов морски хит: Валерката, хайде идвай да направиме проверката! (видео)"}
{"url": "http://www.cross.bg/primorsko-stzena-vandali-1581499.html", "text": "/КРОСС/ Вандали вилняха в Приморско, изкарвайки агресията си на лятната сцена, на която се случват десетки събития в морския град, съобщи \"БургасИнфо\".                    „За съжаление вандалските прояви не подминаха градчето ни и този път. Само за една вечер, бяха счупени няколко осветителни стълба, прожектор на лятната сцена, изкъртена лайсната на сцената.                     Призоваваме гражданите и гостите на Приморско да сигнализират на 112 или 055035111, ако станат свидетели на подобни вандалски прояви”, призовават от Община Приморско.", "date": "2018.08.14", "title": "Вандали изпотрошиха Приморско"}
{"url": "http://www.cross.bg/sreshta-phenyan-panminchzhon-1581495.html", "text": "/КРОСС/ Срещата на върха между двете Кореи ще се състои на 12 или 13 септември в Пхенян, заяви съветник на южнокорейския президент Му Дже-ин, цитиран от ТАСС.Двете страни се договориха за нова среща на високо равнище, но съобщиха само, че тя ще се състои идния месец в севернокорейската столица.На 27 април южнокорейският президент се срещна със севернокорейския лидер Ким Чен-ун в Панминчжон, в демилитаризираната зона между двете страни. Това бе историческа, първа по рода си среща от 10 години, на която бе подписана декларация за мир, благоденствие и обединение на Корейския полуостров, припомня ТАСС.След това Мун и Ким се срещнаха отново в Панминчжон на 26 май. Южнокорейският министър на външните работи Кан Кьон-уа е запознала държавния секретар на САЩ Майк Помпео с резултатите от вчерашните преговори между делегации на Сеул и Пхенян в пограничния населен пункт, съобщи агенция Йонхап.Кан и Помпео са разговаряли по телефона.Вчера в Панминчжон двете Кореи се договориха за нова среща на върха по някое време през септември в рамките на прилагането на споразумението, подписано през април, припомня Йонхап.Агенцията отбелязва, че това е станало на фона на засилващите се спекулации, че преговорите за денуклеаризиране на Корейския полуостров са попаднали в задънена улица. Според наблюдатели Сеул настоява за скорошна среща на върха в Пхенян, за да бъде намерен изход от ситуацията и Северът да продължи по пътя на закриването на ядрената си програма.", "date": "2018.08.14", "title": " Двете Кореи се движат към историческо обединение"}
{"url": "http://www.cross.bg/pirogov-izgaryaniya-postradali-1581497.html", "text": "/КРОСС/ 36 тежко пострадали при инциденти с газови бутилки са приети в Клиниката по изгаряне на \"Пирогов\" от началото на август, съобщават от пресцентъра на Пирогов.За първите 13 дни приетите за лечение са 35, а рано тази сутрин е приет още един мъж, пострадал в чужбина и дошъл за лечение тук.", "date": "2018.08.14", "title": "36 тежко пострадали при инциденти с газови бутилки са приети в \"Пирогов\" от началото на август"}
{"url": "http://www.cross.bg/bulgariya-rysiya-narodite-1581491.html", "text": "/КРОСС/ На 16 август от Москва ще стартира много важно и значимо събитие- международно автошествие под наслов ''Една история- една победа'', посветено на 140-та годишнина от освобождението на България от османско иго в Руско-турската освободителна война, съобщава News Front.След тържественото начало, участниците в международното шествие ще тръгнат по маршрут включващ 20 градове на България, за да посетят паметници на руската слава, където ще проведат възпоменателни акции и ще възложат заедно венци и цветя.Паметта, която пазим за този героичен момент, отдаването на почит пред смъртта на всички онези, които са дали живота си за да имаме днес България, свързва завинаги с любов и отговорност съдбите на България и Русия. И никой, никога не е в състояние да прекъсне тези многовековни духовни и кръвни връзки между народите ни.В различни държави, включително и у нас в периода от 2011-2017 бяха пресечени и осуетени няколко опита за оскверняване на паметниците на руските войни. Провокациите не стихваха.Въпреки всичко, признателния български народ, след всеки набез, трепетно почиства и осветява паметниците, на които се посяга по инструкция, за да влезе скандална информация в медиите. ", "date": "2018.08.14", "title": "''Една история- една победа'' - стартира международното автошествие Русия- България "}
{"url": "http://www.cross.bg/voda-zaradi-obshtina-1581485.html", "text": "/КРОСС/ От днес до 17 август Столичната община организира безплатно раздаване на минерална вода заради горещините. За целта са организирани три пункта в София: пред пилоните на НДК, на площадното пространство при храма \"Света Неделя\" и на Орлов мост при езерото \"Ариана\". Там служители на общината ще раздават вода от 13:30 часа до изчерпване на наличните количества, осигурени като дарение от бутилираща компания. ", "date": "2018.08.14", "title": "Столична община раздава безплатно минерална вода заради жегата"}
{"url": "http://www.cross.bg/vulnenie-murtvoto-vodata-1581480.html", "text": "/КРОСС/ Осем души се удавиха през последните дни, заради големите вълни по Черноморието ни. Очаква се водата да се успокои, но това ще е само привидно. Всъщност след ветровото вълнение морето започва да връща водата под повърхността. Идва времето на мъртвото вълнение.Това е природен феномен като приливите и отливите в океаните. То няма как да бъде избегнато. Обикновено мъртвото вълнение следва след голяма вълна от поне 2-3 бала и няколко дни върви от брега навътре, защото вятърът докарва нещо като прилив дори в Черно море, пише \"24 часа\".Обратното успокояване на водата и нормализирането на нивото й изискват обратни течения.Според учените от Института по океанология във Варна мъртвото вълнение се дължи и на вятъра. Понякога мъртвите вълни са кратки, но друг път те обхващат целия бряг. Мъртвото вълнение се познава освен по вихрите от пясък във водата и по безброя от плуващи навсякъде и във всички посоки водорасли. След силна буря дължината на вълната е голяма и може да стигне до 700 метра.След силния източен вятър по нашите брегове морето изравя дупки в самия бряг и прави песъчливи островчета край него. Връщането на водата обратно, което става под повърхността, е причината за опасни течения между дупките по брега и тези островчета.На плажа често виждаме хора на 20-30 метра навътре, на които водата им е до колене. На втория ден обаче при мъртвото вълнение може да попаднем, без да подозираме, на двуметрова яма и да потънем в нея.\"През август са най-много дните със забранителни черни ( сега червени) флагове. Спасителите веднага са наясно с мъртвото вълнение. Тогава имаме най-много работа, защото хората виждат уж спокойно море, а влязат ли вътре, става опасно\" казва прочулия се със строгостта си спасител от Варна Азер Азата. Той стана известен след като забрани на деца да ходят до шамандурата, а баща им се ядоса и го удари.Според директора на БЧК във Варна Милена Сиракова това лято има бум на неразрешените влизания в морето. \"Два пъти ставам свидетел - на плажа в \"Аспарухово\" и на Камчия, как хора бягат от охраняваната от спасители зона, за да влязат в морето.  Наблюдавам как хора отиват в необезопасената зона и пускат децата си сред вълните с опасните гумени дюшеци и играчки. Отговорността на нашите спасители е само в охраняемата зона, макар че ходят да помагат и извън нея, ако има нужда.Щом един плаж е обозначен като неохраняем, няма кой да помогне на човека, който на своя глава е влязъл в морето\", заяви още Сиракова.Трябва да се прави разлика между ветрова вълна и мъртво вълнение. При ветровата вълна се вижда всичко. При мъртвото вълнение може нищо да не се забележи. След ветрова вълна, както бе в последните дни, трябва време да се успокои водата. Да се внимава за водни течения, които не се виждат. Понякога те идват от брега навътре в морето като река. Ако човек е попаднал в такова течение, не трябва да се бори с него и да плува към брега. По-добре е да се опита да плува успоредно с брега и да излезе косо от течението. Трябва да се внимава и за дънни ями.", "date": "2018.08.14", "title": "Опасно море: Идва мъртвото вълнение!"}
{"url": "http://www.cross.bg/kyltyrata-zayavi-sgradi-1581482.html", "text": "/КРОСС/ Пореден паметник на културата е в опасност заради инвеститорски интерес. Става въпрос за къщата на Иван Гешов, за която има планове да се превърне в хотел, съобщава Нова твВ периода май 2017 г. - юни 2018 г. Министерство на културата е променило статута на 15 сгради, като само един обект е с отменен такъв. На 60 сгради в страната е предоставен статут на културна недвижима ценност. Според експертите законът е неработещ и се нуждае от промени.  Те са категорични, че стара София тъне в разруха и периодично става обект на посегателства заради остарелия закон.\"Когато един закон не се спазва или не е достатъчно адекватен към ситуацията, резултатът няма да бъде добър\", заяви арх. Габриела Семова, председател на \"Архитектурно наследство\" – Съюз на архитектите. \"Истината е, че системата, която опазва културното наследство, не работи. Трябва да ремонтираш фасадата на сградата, което ти струва 30 000 лв., а за 10 години облекчението ти е 3000 лв.\" каза арх. Ангел Захариев.\"Градоустройственият план предвижда къщата на Гешов да бъде запазена и вградена в новата бъдеща сграда\", заяви арх. Влади Калинов. Все още обаче подобни проекти не са постъпвали в Столичната община.", "date": "2018.08.14", "title": "Пореден паметник на културата в опасност! "}
{"url": "http://www.cross.bg/zaev-bulgariya-zayavi-1581489.html", "text": "/КРОСС/ Политическите интереси и голия популизъм да излязат от сътрудничеството между България и Македония, поиска в понеделник македонският премиер Зоран Заев в отговор на реакциите в България за неговото изявление, че Илинденско-Преображенското въстание е македонско, пред скопският телевизионен канал \"Телма\", цитиран от \"Фокус\".\"Призовавам всички заедно да извадим политическите интереси, голия популизъм или това, което наистина ни предизвиква да бъдем недостатъчно внимателни, защото договора за приятелство сътрудничество и добросъседство потвърди това чрез нашите подписи там, но трябва да го подхранваме и надграждаме\", заяви Заев.На въпроса - \"Ще се договорите ли за това чие е Илинденското въстание?\", македонският премиер отговори: \"Значи, ние вече отбелязваме част от нашата обща история. И това е част от нашата обща история\".Освен това той поиска от политиците, историците и експертите да бъдат внимателни и да допринасят за приятелството между страните.\"Телма\" припомня думите на президента Румен Радев, който смята, че Заев не се е извинил. В отговор към Радев, Заев заяви: \"Аз съм внимателен човек и се опитвам да изграждам приятелство. Виждате, че оставям своята суета настрана и искам искрено да градя приятелство\", подчерта македонският премиер.Според Заев Договора за добросъседство е инструмент, който затвори отворените между двете страни, но той трябва да се пази и надгражда. При това той повтори позицията, че не трябва да се забравя голямата помощ на България за Македония в ЕС и НАТО и как тя се е борила за нея. Това, което се случва по линията Скопие - София, отбелязва скопската телевизия, бе коментирано и от лидера на опозиционната ВМРО-ДПМНЕ Християн Мицковски, който смята, че споразумението с България, както и това с Гърция, съдържа скрити опасности.\"Става дума за още много неща, скрити опасности, които са проникнали от миналия период и за които ВМРО-ДПМНЕ предупреждаваше. Станахме свидетели на една такава опасност преди няколко дни, когато премиерът бе поставен в една много неизгодна ситуация да трябва да се извинява\", заяви Мицковски.По неговите думи, това е резултат от ексхибиционистката политика на правителството през изминалите 15 месеца.Припомняме, че в неделя президентът Радев заяви, че не е чул извинение от македонския премиер на думите му, които взривиха българското общество, че Илинденското въстание е македонско: \"Вие чухте ли, че има извинение, аз не чух. Това във Фейсбук не е извинение\", коментира държавният глава по повод изявлението на Зоран Заев през изминалите дни.\"Той / Заеев/посочи за грешка, но не коригира думите си, а за мен е необходимо. Българското правителство не реагира така, както трябва\", каза още президентът. Държавният глава добави, че не може дългосрочните интереси на България да стават жертва на мимолетен политически ПР.", "date": "2018.08.14", "title": "Заев: Илинденското въстание е част от нашата обща история"}
{"url": "http://www.cross.bg/rysiya-tyrtziya-siriya-1581490.html", "text": "/КРОСС/ Сирийската криза и енергетиката ще са основни теми за външните министри на Русия и Турция, Сергей Лавров и Мевлют Чавушоглу, по-късно днес, съобщава \"Газета.ру\".", "date": "2018.08.14", "title": "Русия и Турция търсят решения за Сирия в Анкара"}
{"url": "http://www.cross.bg/voiina-svetovna-armiya-1581469.html", "text": "/КРОСС/ 1040 г. - Шотландският крал Дънкан I е убит в битка срещу неговия братовчед и наследник Макбет. 1880 г. - Приключва строителството на Кьолнската катедрала.1885 г. - В Япония е регистриран първият патент - защитна боя.1893 г. - Франция въвежда регистрация на моторните превозни средства. 1935 г. - В Кентъки е извършена последната публична екзекуция в САЩ.1941 г. - Втора световна война: Уинстън Чърчил и Франклин Рузвелт подписват Атлантическата харта за следвоенно устройство на света.1943 г. - Втора световна война: От 14 до 15 август се състои посещение на цар Борис III в немската Главна квартира и са проведени разговори с Хитлер за изпращане на две български дивизии в Албания и Гърция на мястото на италианските.1945 г. - Втората световна война: Япония приема условията на съюзниците за безусловна капитулация, което слага край на войната.1947 г. - Великобритания обявява за новосформирана по религиозен принцип и независима държава Пакистан.1969 г. - Британската армия навлиза в Северна Ирландия под претекст предовратяване на стълкновенията между католици и протестанти.1971 г. - Бахрейн обявява независимостта си от Великобритания.1980 г. - Лех Валенса е обявен за лидер на на стачкуващите в Гданск работници, което е и рожден ден на профсъюза Солидарност.1992 г. - С навлизането на грузинската армия в Абхазия започва Грузинско-абхазката война.1992 г. - С указ на президента Борис Елцин в Русия започва масова (чекова) приватизация.1994 г. - Заловен е терориста Илич Рамирес Санчес, известен като \"Карлос Чакала\".2014 г. - Лейди Гага изнася първото си шоу пред българска публика в столичната Арена Армеец.", "date": "2018.08.14", "title": "14 август в историята "}
{"url": "http://www.cross.bg/govoryat-sveta-edno-1581471.html", "text": "/КРОСС/ Оскар Уайлд", "date": "2018.08.14", "title": "Има само едно нещо на света..."}
{"url": "http://www.cross.bg/chasa-sustoi-sofiyaot-1581470.html", "text": "/КРОСС/Горна Оряховица.В 14.30 часа в района на вилната зона на Горна Оряховица регионалният министър Николай Нанков, председателят на Парламентарната група на ГЕРБ и зам.-председател на партията Цветан Цветанов ще участват в откриването на ремонтирания третокласен път между Горна Оряховица и Арбанаси.***София.От 11.00 часа в езерото в ж. к. „Дружба\" ще бъдат пуснати около 100 полудиви патици. На събитието ще присъства директорът на Общинско предприятие „Паркове и градски градини\" Милена Васева.***София.От 11.30 часа кметът на София Йорданка Фандъкова ще провери реконструкцията на ул. „Резбарска\" в район „Подуяне\".***София.От 12.00 часа в Националния пресклуб на БТА ще се състои пресконференция по повод Шестия фолклорен фестивал „Нестия - Сапарева баня\".***София.В 14.30 часа в централата на ТПК (бул. Дондуков 11, ет. 5) представители на БСП ще се срещнат с Националния съвет на Трудово-производителните кооперации в България. След срещата ще има изявление за медиите.***София.От 18.30 часа в галерия „Академия\" на Националната художествена академия ще бъде открита изложба от колекцията на Александър Керезов „Познати - непознати, известни - неизвестни\".***Варна.От 11.00 часа омбудсманът Мая Манолова и екип от експерти на институцията организират изнесена приемна за граждани в заседателната зала на областната администрация на ул. „Преслав\" 26. В 12.30 часа общественият защитник ще посети палатката на майките на деца с увреждания, част от протестната мрежа „Системата ни убива!\" (до шадраваните пред Общината). В 13.00 часа в Карин дом Мая Манолова ще се срещне с представители на хората с увреждания, с които ще обсъди техни проблеми и законодателните инициативи за подкрепа на хората в неравностойно положение. От 14.30 часа в Карин дом омбудсманът ще даде пресконференция.***Видин.От 11.00 часа в бившето военно поделение във Видин кметът на Общината Огнян Ценков ще направи проверка как се съхраняват демонтираните настилки и други материали, годни за употреба, които биват премахнати по време на изпълнението на проекта \"Основна реконструкция на централна пешеходна зона\".***От 14.00 часа ще се състои официална церемония „откриване на обект\" на реконструираната улица „Иван Момчилов\" в гр. Горна Оряховица по Проект BG16RFOP001-1.027-0004-C02 „Подобряване на условията за икономическо развитие\".***Добрич.От 10.00 часа в Регионална библиотека „Дора Габе\" ще се проведе летен детски клуб „Играй и учи\".***Добрич.От 18.00 часа в Художествена галерия - Добрич ще бъде открита фотографската изложба на Мариета Ценова PERFECT DAY.***Каварна.От 18.30 часа в Художествена галерия „Христо Градечлиев\" ще бъде представена изложбата „Пътища на лятото\" с автори Ан дьо Колбер-Христофоров и Елена Панайотова.***Троян.От 18.00 часа Българският патриарх Неофит ще оглави празничното вечерно богослужение с чина на Опелото на Пресвета Богородица за храмовия празник на Троянската света обител „Успение на Пресвета Богородица\".***Перник.От 09.00 часа в детска градина „Родолюбче\" ще се състои лятна детска читалня на открито: „Пътешествие в приказния свят на кучето Кико\" - истории от книжката „Кико без крила\" на Радостина Николова и забавни игри.***Пещера.От 17.30 часа в художествена галерия „Проф. Веселин Стайков\" ще бъде представена колекция от картини на известни художници.***Пловдив.От 09.30 часа в Дома на културата „Борис Христов\" ще се състои информационна среща по програмите „Европа за гражданите\", „Творческа Европа\" и „Предприемачество в сферата на културата, културното наследство и културното сътрудничество\".***Пловдив. В 10.00 часа ще се проведе пресконференция в заседателната зала на общината с участието на заместник-кметът Георги Титюков. Ще бъдат представени седем нови социални услуги в Община Пловдив по Оперативна програма „Региони в растеж 2014-2020 г.\"***Пловдив.От 18.00 часа в залата на Тракийския културен дом ще се състои среща - разговор „Животът и делото на Михаил Герджиков - революционерът с перо и револвер\".***Стара Загора.От 10.00 часа в Детски отдел на библиотека „Родина\" ще се състои програмата „Чета и играя - знам и мога\".***Стара Загора.От 10.00 до 12.00 часа в къща музей „Гео Милев\" ще се проведат литературни занимания за деца от 5 до 9 години „Четем и рисуваме\", „Литературни закачки\", „Ние сме актьори\", „Да съставим приказка\".***Несебър.От 11.00 часа пред Старо кметство ще бъде представена книгата „Кметовете на Несебър след 1878 г.\".***Несебър.От 17.00 часа в Демонстрационния център ще бъде представена изложба на сдружение Арт Несебър - „Духът на Несебър\". ", "date": "2018.08.14", "title": "Предстоящи събития в страната за 14 август"}
{"url": "http://www.cross.bg/migrantite-migranti-evropa-1581476.html", "text": "/КРОСС/ Потокът на нелегални мигранти към Европа е намалял наполовина от началото на годината. Това показват данните на европейската агенция за гранична и брегова охрана Фонтекс.Общият брой на засечените пресичания на границата през седемте месеца е около 73 хил. Броят на мигрантите, достигнали Испания обаче, се е увеличил четирикратно в сравнение с миналата година – натам се насочват вече 1/3 от мигрантите.За сметка на това рязко е спаднал броят на мигрантите, използвали централно-средиземноморския маршрут и източното средиземноморие.На този фон и през последните часове се проведе спасителна акция в морето – Малта прие 114 мигранти, които бяха спасени южно от острова от малтийски патрулен кораб. Корабчето им вече потъвало, когато е открито.", "date": "2018.08.14", "title": "Намаля потокът от нелегални мигранти към Европа"}
{"url": "http://www.cross.bg/tema-zhivo-ministur-1581474.html", "text": "/КРОСС/ Предаването е във ваканцияТема: След ултиматума на Бойко Борисов - ще има ли решение за парите на метеоролозите?Тема: Трябва ли да бъдат забранени телефоните в училище? Гост - просветният министър Красимир Вълчев;Тема: Какви са загубитe на бизнеса от срива на Търговския регистър?Тема: Бившият вътрешен министър Румен Петков за връзката между местната власт и организираната престъпност по морето;Тема: Заплашено ли е от екологична катастрофа морето край Созопол след разлива на мазут от потънал преди век кораб? - На живоТема: Защо БСП поиска оставката на земеделския министър? Разговор с червения депутат Кристиан Вигенин;Тема: Държавата с писма до българите в чужбина - ще се върнат ли емигрантите?Тема: Наследници ли сме на траките? Какво показва най-новото генетично изследване?Тема: Защо се налага да внасяме балетисти от чужбина - разговор със Сара Нора Кръстева, директор на Софийския балет.Тема: Река смени няколко пъти цвета си. Опасни ли са водите на Малки Искър?Тема: Забраняват палатки и кърпи върху дюни, докато багери работят върху защитените територии - на живо от морския бряг.Тема: Рилският манастир е на път да бъде откъснат от света. Ще бъде ли обезопасено свлачището, което застрашава светата обител?Тема: Спор за изграждането на параклис до Седемте рилски езера? Страните на живо с Румен Бахов.Тема: Актрисата Александра Сърчаджиева за паметта на майка си. Ще бъде ли възстановена надгробната плоча на Пепа Николова?Тема: Ще имат ли достойни старини бъдещите пенсионери? Коментар на Лидия Шулева и Даниела Петкова.Тема: Опит за рекорд на Гинес. Къде ще се проведе най-голямото планинско хоро?Тема: Наематели на училищни столове срещу Министерството на земеделието. Твърдят, че нова наредба ще ги доведе до фалити.Тема: Безсмъртният Емил Димитров отново на сцена. С песните си и няколко истории. В студиото актьорите Даниел Цочев и Антония Малинова. ", "date": "2018.08.14", "title": "Теми и гости в ефира"}
{"url": "http://www.cross.bg/pishe-firmi-posochva-1581473.html", "text": "/КРОСС/ /КРОСС/ Евтини и калпави дискове са станали причина да спре работата на Търговския регистър, пише Труд. Изчезнала е информация, част от която може и да не се възстанови, а друга ще се въвежда ръчно от хартиени носители.Досега никой не поел отговорност за срива. За регистъра отговаря Агенцията по вписванията, която е под шапката на Министерството на правосъдието. Директор на агенцията е Зорница Даскалова, която преди това беше член на Комисията за защита на конкуренцията, посочва по темата вестник Сега. Частните фирми в Института по метеорология и хидрология остават публична тайна, пише Дума по повод вчерашната среща между премиера Борисов и представители на Академията. Изданието посочва, че трите фирми и една неправителствена организация на директора на института проф. Христомир Брънзов са със сходни дейности и дори търгуват с институцията.Маршрутът, по който ще се минава при практически изпит за шофьорска книжка, ще се определя от компютър. Това е една от мерките, които подготвя Автомобилна администрация, за да се справи с продажбата на шофьорски книжки, информира 24 часа.През 2017 година българите са изяли над 12 хиляди тона палмово масло във вид на сирене, отбелязва вестник Земя, като цитира Иван Грънчаров от Асоциацията на млекопреработвателите. У нас има 240 мандри, като 30-40 от тях използват растителна мазнина, казва той.Сривът на турската лира притесни икономисти и финансисти, но зарадва шопинг маниаците. Чуждите туристи в южната ни съседка се втурнаха да пазаруват, а пред луксозните магазини на Шанел и Луи Вюитон в Истанбул се извиха опашки, предимно от араби, отбелязва Стандарт.", "date": "2018.08.14", "title": "Преглед на печата"}
{"url": "http://www.cross.bg/gorivo-korab-sozopol-1581477.html", "text": "/КРОСС/ След сигнала за теч на мазут от потънал преди век кораб край Созопол остава въпросът застрашен ли е районът от екологична катастрофа.Все още изтичат малки количества гориво от потъналия кораб, съобщиха в ефира на bTV от екипа, който ръководи операцията по обезопасяването на плавателния съд.Първо ще бъде направен оглед на мястото, ще бъде съставен план за действие, ще се прецени времето и тогава ще може да се действа, уточни капитан Живко Петров, директор на Изпълнителната агенция „Морска администрация”.В операцията под вода ще се включи и Михаил Заимов, който е подал сигнала за изтичащото гориво. По думите му не може да се каже колко точно гориво е изтекло в морските води.Става дума за потопения от мина през 1921г. американски товарен кораб, който така и не достига българския бряг. Потопен е на около 10 км от Созопол и лежи оттогава на своя десен борд на дълбочина около 30 метра. След силните морски течения обаче резервоарите изпускат останалото през годините течно гориво.", "date": "2018.08.14", "title": "Задавали се екологична катастрофа в Созопол?"}
{"url": "http://www.cross.bg/rodeni-na-avgyst-1581472.html", "text": "/КРОСС/ Александър Керезов, член на Управителния съвет на Централна кооперативна банкаАна Караиванова, юристБорис Христов, поет, писател, журналистПроф. Валентин Старчев, скулпторИван Попйорданов, бивш директор на Сатиричния театърИрен Онтева, бивша манекенкТома Спространов, музикален журналист, водещ ", "date": "2018.08.14", "title": "Родени на 14 август"}
{"url": "http://www.cross.bg/benchev-suvetnik-obshtinski-1581475.html", "text": "/КРОСС/ След ден отлагане бургаският общински съветник Бенчо Бенчев трябва да се яви в прокуратурата, за да му бъде повдигнато обвинение. Това трябваше да стане още вчера, но се отложи с един ден, заради ангажимент на защитата на Бенчев – адвокат Иво Найденов. Очаква се паралелно да му бъде наложена и мярка за неотклонение. Ако Бенчев не се яви, ще бъде обявен за общодържавно издирване.Бизнесменът и общински съветник беше сред арестуваните при акцията по задържането на Димитър Желязков – Митьо Очите в Истанбул. Именно на негово име били резервирани стаите в хотела, в който задържаха Очите.Бенчев най-вероятно ще бъде обвинен, че е укрил в Турция Димитър Жлязков.", "date": "2018.08.14", "title": "След ден отлагане Бенчо Бенчев трябва да се яви в прокуратурата"}
{"url": "http://www.cross.bg/nasa-kosmicheski-stantziya-1581478.html", "text": "/КРОСС/ НАСА възобновява полетите си в Космоса. Компанията „Спейс екс” представи екип от астронавти, които ще бъдат изстреляни с капсула към Международната космическа станция.Екипажът се състои от 9 души. Това са първите пилоти с американски космически полет, откакто програмата за космически совалки приключи през 2011 г.Последните години НАСА трябваше да разчита на Русия, за да лети до космическата станция.Астронавтите на НАСА ще летят на борда на космически кораби, разработени от „Спейс Екс”, като първо ще се проведат редица тестове.Първият полет се очаква през пролетта на следващата година. ", "date": "2018.08.14", "title": "НАСА с нови полети в Космоса"}
{"url": "http://www.cross.bg/miheii-ahav-prorok-1581467.html", "text": "/КРОСС/ В памет на свети пророк Михей Вси светииСвети Михей, първият пророк с това име, произхождал от Ефремовото коляно и бил син на Иемвлай. Той живял в дните на свети пророк Илия, когато над израилците в Самария царувал Ахав с Иезавел, а над Иудея в Иерусалим - Иосафат. По това време потомците на дванадесетте синове на Иаков се разделили на две царства: едното се наричало Иудейско - в него влизали Иудовото и Вениаминовото коляно, а столица бил Иерусалим. Другото се наричало Израилско и включвало в себе си останалите десет колена на еврейския народ. За столица на това царство служела Самария. В Израилското царство се намирало и Ефремовото коляно, към което принадлежал и свети пророк Михей. Той често изобличавал израилския цар Ахав за същите грехове, за които го изобличавал и свети пророк Илия - за отпадането му от Бога в идолопоклонство и за извършваните от него неправди. Царят ненавиждал пророка изобличител, но не смеел да го убие: страхувал се от Божие наказание, срамувал се от невинността на праведния мъж и се страхувал, че ще се сбъднат пророческите му предсказания. Пророкът, отстъпвайки пред несправедливия гняв на царя, се отдалечавал от столицата и по-често живеел в планините. Той се опасявал, че като се явява многократно пред царя и го изобличава, може да възбуди в него гнева му, който не се спирал пред нищо. В тези дни между дома на израилския цар Ахав и дома на иудейския цар Иосафат се зародили роднински отношения: Иосафат взел за съпруга на първия си син - Иорам, дъщерята на Ахав - Аталия. Подбуждан от роднинска любов, Иосафат дошъл от Иерусалим в Самария при Ахав. По време на тържествата в чест на госта Ахав помолил Иосафат да му помогне във войната против асирийския цар, за да отнеме от него Рамот Галаадски. Този град отдавна бил израилски, но асирийският цар го отнел със сила. Иосафат обещал да отиде на война заедно с Ахав и казал: - Както ти, така и аз, както твоят народ, така и моят народ: отивам заедно с теб на война. Но отначало да попитаме Господа Бога: ще бъде ли благополучна за нас тази война? И Ахав веднага събрал своите нечестиви и лъжливи пророци, 400 души на брой. Глава на тези лъжепророци бил Седекий, син на Ханаан. Всички ободрявали Ахав с надежда за успех и казвали: - Отиди, Бог ще предаде в ръцете ти не само град Рамот, но и самия асирийски цар. Но иудейският цар Иосафат, като човек благочестив и верен на Бога, разбрал, че сред тези пророци няма нито един истински, но всички са лъжци и мошеници, затова казал на Ахав: - Няма ли тук поне един Господен пророк, когото да попитаме и да ни отговори истината? Ахав отговорил: - Има един мъж, който може да попита Господа и да ни открие истината. Това е Михей, синът Иемвлаев, но аз го ненавиждам, тъй като той винаги ми предсказва само зло. - Не говори така - възразил Иосафат на Ахав, - но го извикай, послушай го и не се гневи на неговите изобличения. Ахав веднага изпратил за пророк Михей, който по това време дошъл от пустинните планини в Израил. Двамата царе седели в своето величие на престолите пред вратите на Самария, а лъжливите пророци предричали пред тях. Техният глава - Седекия, направил железни рога, и като протръбил с тях, казал на Ахав: - Така говори Господ: с тези рога ти ще унищожиш и изтребиш Сирия. Същото казвали и останалите лъжепророци: - Отиди в Рамот Галаадски и ще победиш асирийския цар: Господ ще го предаде в твоите ръце. Междувременно пратеникът, който бил изпратен при пророк Михей, му казал: - Ето, всички пророци предсказват добро на царя. Моля те, говори и ти като тях, за да не се разминават думите ти с техните. - Жив е Господ! - отговорил пророк Михей - и каквото ми каже Сам моят Господ Бог, именно това ще кажа на царя. Пророк Михей дошъл и застанал пред израилския цар Ахав, който го попитал: - Слушай, Михей, да идем ли на война против Рамот Галаадски, или трябва да се въздържим? Пророкът не отговорил веднага на въпроса на царя и като желаел да го привлече към по-усърдни въпроси, казал: - Вървете - ще имате успех и те ще бъдат предадени в ръцете ви. Ахав като видял, че пророкът не говори с дръзновение, се обърнал към него: - Заклевам те: кажи ми истината като пред Господа. Тогава свети Михей казал с дръзновение: - Видях всички синове на Израиля, разпилени по планините като овце, които нямат пастир. С тези думи пророкът предсказвал, че израилската войска ще се лиши от своя пастир на войната, тоест царя: той ще бъде убит и всички, ще бъдат разпилени по планините и пустините като овци от вълци. И казал Ахав на цар Иосафат: - Не ти ли казах, че той не пророкува добро за мен, а само лошо? Свети Михей продължавал: - Изслушайте словото Господне: аз видях Господа да седи на високия Си престол и цялото небесно войнство стоеше Нему отдясно и отляво. И каза Господ: кой би увлякъл Ахав, израилския цар, за да отиде и падне в Рамот Галаадски? И един (от предстоящите) каза едно, друг казваше друго. И излезе един дух и застана пред лицето на Господа, и каза: аз ще го увлека. И Господ му каза: с какво? Той отговори: аз ще отида и ще бъда дух лъжлив в устата на всички негови пророци. И каза Той (Господ): ти ще го увлечеш и ще успееш. Отиди и направи така. Знай, царю, че духът в устата на твоите пророци е лъжлив, и Господ изрече за теб недобро. По време на тези думи на пророка се приближил лъжепророкът Седекия и ударил по бузата свети Михей, като казал: - Какъв Господен Дух ти каза всичко това. - Ето, ще видиш това - отговорил свети Михей - в онзи ден, когато от страх пред асирийците ще бягаш от стая в стая, за да се скриеш поне в дома си. Изпълнен с гняв, Ахав заповядал да хванат пророк Михей, да го затворят в тъмница и там да го хранят с \"хляб на скръбта\" и да го поят с \"вода на печал\", тоест да му дават хляб и вода толкова малко, че пророкът да не умре от глад и жажда, а да остане жив до връщането на царя, който искал да го подложи на мъчения. Царят така и казал: - Дръжте го, докато не се върна в мир. Свети Михей отговорил на царя: - Ако ти се върнеш в мир, то не Господ е говорил чрез мен. След това Михей се обърнал към народа и гръмко казал: - Слушайте това всички хора! Светият пророк бил затворен в тъмница, която се намирала в столицата на израилското царство - Самария. Цар Ахав отишъл на война, където бил убит съгласно пророчеството на свети Михей. За това подробно се разказва в 22-ра глава на 3-а книга Царства, и в 18-а глава на Паралипоменон. След смъртта на Ахав се възцарил неговият син Охозия. За кончината на свети пророк Михей не се говори нищо в свещеното Писание. Само в Пролога се съобщава, че сякаш е бил убит от Иорам, сина на Ахав, но още по-рано е отбелязано, че Иорам е бил зет, а не синна Ахав. Макар че е твърде вероятно светият пророк Михей да е умрял с мъченическа смърт от някого от мъчителите, защото жената на Ахав - Иезевел, останала след смъртта на мъжа си вдовица, Охозия, приел царството след баща си, и зетът - иерусалимският цар Иорам, всички те не могли да имат добро разположение към този, който предсказал гибелта на Ахав. Паметта на пророк Михей във Великите Чети-Минеи се чества на петия ден от месец януари. И в тези минеи за него се говори, че заради изобличаване на беззаконие е бил убит и хвърлен в пропаст: близките на свети Михей извадили честното му тяло оттам и го погребали в земята си, близо до гроба на един странстващ пророк. След като изминали 150 години, а може би и повече, след първия пророк Михей, се явил (през VIII век преди Р.Хр., бел.ред.) друг свети пророк със същото име, паметта на когото се чества сега (14 август). Той произхождал от Иудиното коляно. Родината му била местността Мораст, близо до град Елевтеропол, оттам светият пророк получил името - Мораститец. Той изричал пророчествата си в Иерусалим през дните на иудейските царе Иоатам, Ахаз и Езекия. По това време живял и свети пророк Исаия. Свети Михей изобличавал своите сънародници, че те, отклонили се в идолопоклонството, са забравили истинския Бог, и са усвоили нечестивите обичаи на езичниците. Пророкът им говорил със сърдечно съкрушение, обръщайки се от лицето на Бога: - Люде мои, какво съм ви направил? С какво ви оскърбих? С какво ви досадих? - Отговорете ми. Или за това, че Аз ви изведох от египетската земя и ви избавих от робството, вие Ме оставихте и признахте за свои богове езическите идоли? Изобличавайки също потисничеството, неправдите, грабителството и обидите, причинявани от князете, съдиите и старейшините на бедните и нещастните, свети Михей казвал: - Слушайте главатари на дома Иаковов, които ненавиждате доброто и търсите злото, не трябва ли да полагата всички усилия, за да отсъждате праведно? Вие дотолкова притеснявате невинните бедни и нещастни, че сте разкъсали кожата им, изпочупили костите им и раздробили тялото им - сякаш искате да ги сложите в котел за приготвяне на храна. Слушайте това, главатари на дома Иаковов, които се гнусите от правосъдие и изкривявате всичко право, които градите Сион с кръв и Иерусалим с неправда! Така пророкът изобличавал грешните и като виждал, че не се поправят, оплаквал гибелта им, скърбейки със стенания: - Горко ми! Защото с мен сега - като след обиране на летни плодове, като след гроздобер: ни зрънце за ядене, нито зрял плод (тъй като няма кой да угажда на Бога!). Уви, душо моя! Няма милосърдни на земята, няма праведни между хората. Всички строят козни да проливат кръв. Всеки поставя примка на брата си. Ръцете им са насочени към това - да умеят да правят зло. Началникът иска подаръци и съдията съди за подкуп. Пророкът оплаквал при изобличенията на нечестивите тяхната неразкаяност и предсказвал идващия върху тях Божий гняв: той щял да постигне отначало столицата на израилското царство Самария, тъй като там започнало идолопоклонството и нарушаването на Божия закон, и езическото нечестие. След това на подобно наказание щял да бъде подложен Иерусалим. Божието правосъдие отсъдило Самария да бъде разорена от асирийците, а Иерусалим - от халдеите. И отново пророкът ридаел, казвайки: - Уви! Божието посещение настъпва! Но между подобни печални предсказания Божият пророк възвестил и радостното, че Пастирът и Спасителят на нашите души, Господ Иисус Христос, ще се роди във Витлеем: \"- И ти, Витлееме Ефратов, малък ли си между хилядите Иудини? от тебе ще Ми излезе Оня, Който трябва да бъде Владика в Израиля\" (Мих. 5:2). Останалите предсказания на този свети Божий пророк са изложени в пророческата книга на неговото име. Нямаме сведения, как свети Михей е завършил живота си след края на пророческото си служение, но не се смята, че е умрял от мъченическа смърт. В книгата на свети пророк Иеремия се съобщава, че когато свещениците заедно с лъжепророците и множеството народ искали да убият свети Иеремия, някои от старейшините го защитавали, като казали на събранието: \"- Михей Мораститец пророкува в дните на иудейския цар Езекия, и говори на целия иудейски народ: тъй казва Господ Саваот: Сион ще бъде разоран като нива, и Иерусалим ще стане куп развалини, и планината на тоя дом - като горист хълм. Умъртви ли го заради това иудейският цар Езекия и цял Иуда? Не уплаши ли се тоя от Господа и не моли ли Господа? и Господ отмени бедствието, което беше изрекъл против тях; а ние да навлечем ли такова голямо зло на душите си\" (Иер. 26:18-19.)? От тези думи може да се види, че свети пророк Михей не е бил убит, но след края на своя богоугоден живот починал в мир. Той умрял и бил погребан в своята родина Мораст. След много години неговите честни мощи заедно с мощите на пророк Авакум били намерени по времето на царуването на Теодосий Велики по Божие откровение на Зевин, Елевтерополски епископ. За всичко това да бъде слава на нашия Бог сега и винаги, и во веки. Амин.", "date": "2018.08.14", "title": "Св. прор. Михей. (Предпр. на Успение Богородично)"}
{"url": "http://www.cross.bg/vigenin-babh-kristian-1581479.html", "text": "/КРОСС/ „Искахме оставката на министъра на земеделието Румен Порожанов още през юли, когато стана ясно, че БАБХ и съответно неговото министерство не са в състояние по адекватен начин да се справят със ситуацията в с. Болярово. Последната им стъпка, която буквално е подигравка с хората там, е с обществена поръчка за тестове за чума по дребните преживни ивотни, която препотвърди нуждата от тези оставки на министъра, който носи политическа отговорност. Ако не е той, редно е министър-председателят Бойко Борисов да поеме такава отговорност, защото той назначава директора на БАБХ.” Това каза по БТВ народният представител от ПГ на „БСП за България” Кристиан Вигенин. По думите му директорът на БАБХ д-р Дамян Илиев отдавна е трябвало да се оттегли от тази позиция по различни мотиви. Народният представител призова прокуратурата да се самосезира по случая. Вигенин заяви, че към него са се обърнали множество граждани и журналисти със сигнали за дейността на БАБХ. „Агенцията се е превърнала в държава в държавата, която безконтролно преразпределя потоци от средства. Има поне няколко обществени поръчки, които по-специално трябва да бъдат прегледани, а иначе е нужна и проверка за правомощията на тази институция”, категоричен беше Вигенин.", "date": "2018.08.14", "title": "Кристиан Вигенин: БАБХ е държава в държавата, разпределяща безконтролно средства"}
{"url": "http://www.cross.bg/gradysa-slunchevo-ymeren-1581481.html", "text": "/КРОСС/ Иднес отново ще е слънчево. След обяд над по-голямата част от страната ще се появи висока облачност, над югозападните райони и средна, но само на отделни места там ще превали слаб дъжд. Ще духа слаб, в Дунавската равнина и източните райони до умерен вятър от изток-югоизток.Максимални температури между 30 и 35 градуса, в София около 29 градуса, сочи прогнозата за времето на синоптиците от НИМХ при БАН.По Черноморието ще бъде слънчево с до умерен източен вятър. Максималните температури на въздуха: 27-29 градуса. Температурата на морската вода е 26-27 градуса. Вълнението на морето ще бъде 2-3 бала.Над планините ще бъде слънчево, след обяд с висока, а над масивите от Югозападна България и средна облачност и на отделни места там ще превали слаб дъжд. Ще духа до умерен източен вятър. Максималната температура на височина 1200 метра ще е около 24 градуса, на 2000 метра - около 17 градуса.В средата на седмицата ще остане предимно слънчево, със слаб, в източните райони до умерен вятър от изток-североизток. Температурите ще се повишат с още градус-два.", "date": "2018.08.14", "title": "Лятна жега. Температурите стигат до 35°C"}
{"url": "http://www.cross.bg/pozhari-sgradi-blizo-1581486.html", "text": "/КРОСС/ Властите на канадската провинция Британска Колумбия организираха евакуацията на жителите на близо 7 хиляди сгради заради горските пожари там, съобщи телевизия Си Би Си, цитирана от ТАСС.По данни на противопожарната служба близо 600 горски пожари бушуват в региона на площ от над 3000 хектара. Само през уикенда в резултат на мълнии по време на бури в провинцията са възникнали около 150 нови пожара. Пламъците са унищожили около 30 жилищни сгради. Няма сведения за пострадали хора. В гасенето на пожарите участват над 2800 огнеборци от няколко канадски провинции, както и от Австралия, Мексико и Нова Зеландия. В повечето случаи пожарите са били причинени от мълнии.", "date": "2018.08.14", "title": "Евакуираха близо 7 000 сгради заради горски пожари в Британска Колумбия"}
{"url": "http://www.cross.bg/varna-manolova-grazhdani-1581484.html", "text": "/КРОСС/ Омбудсманът Мая Манолова и експерти от институцията на обществения защитник организират изнесена приемна за граждани във Варна. Манолова ще посети палатката на майките на деца с увреждания, част от протестната мрежа \"Системата ни убива!\".По-късно тя ще обсъди проблемите на хората в неравностойно положение с техни представители.", "date": "2018.08.14", "title": "Омбудсманът и експерти организират изнесена приемна за граждани във Варна"}
{"url": "http://www.cross.bg/evrozonata-georgieva-seriozno-1581483.html", "text": "/КРОСС/ Влизането в еврозоната няма да доведе до сериозно поскъпване на цените в България, заяви в интервю за \"Хоризонт\" главният изпълнителен директор на Световната банка Кристалина Георгиева. Тя е категорична, че още по пътя към валутния съюз страната ни ще укрепи допълнително икономическата и финансовата си система. Георгиева допълни, че разбира притеснението на хората за сериозно поскъпване на стоките и услугите:\"Аз смятам, че това притеснение не трябва особено много да си го слагаме на сърце, защото нашите цени на практика с връзването на лева към еврото - те са в евро само, че 50% по-ниски\".Въпреки очевидните позитиви от влизането в еврозоната, България трябва да направи множество реформи, каза още Кристалина Георгиева:\"Ако си мислим, че с еврозоната можем да си решим проблемите на образованието, то явно грешим\".", "date": "2018.08.14", "title": "К. Георгиева: Влизането в еврозоната няма да доведе до сериозно поскъпване на цените у нас"}
