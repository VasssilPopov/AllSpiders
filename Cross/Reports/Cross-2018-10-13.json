{"url": "http://www.cross.bg/bulgariya-dora-zhenite-1586196.html", "text": "/КРОСС/ БСП като партия подкрепя изграждането на проекта „Белене\", който ще даде сериозно икономическо издърпване на Северозападния район. Това каза народният представител от БСП за България, зам.-председателят на Комисията по регионално развитие към НС и зам. -председателят на Бюрото на Националното обединение на жените-социалистки Дора Янкова по време на инициираната от Обединението на жените социалистки от БСП - София кръгла маса на тема „Ролята на жените за преодоляване на демографската криза и диспропорциите в изоставащите северозападни райони\" в Монтана, предаде репортер на Агенция „Фокус\". „Събрахме се тук жени от Монтана, Враца и Видин за дискусия относно бъдещето на райони като Северозапада. Изводите са, че имаме демографска криза, беден район и сме оставени без политика на правителството\", обясни още тя. По думите й обединение на жените социалистки започва създаването на целенасочена политика и изграждане на програми. „Една от тези политики е предвидена във „Визия за България, с целенасочен проект и фонд за слаборазвитите райони, който да съживи публичната инфраструктура\", каза Дора Янкова. По думите й всички трябва да се стремим да изграждаме съвременна и модерна България., многодетна майка, представител на неправителствени организации на майки, заяви от своя страна, че проблемите на майките са важни за решаване, защото те са част от проблемите на цялото българско общество. Тя каза, че България се нуждае от нова система, насочена към нуждите на своите граждани. Според нея, за да има по-висок коефициент на раждаемост държавата трябва да облекчи младите семейства. Нора Дянкова изтъкна няколко примера, при теглене на безлихвени заеми за кредити за жилища, безплатен транспорт на децата до училище, отпускане на ваучери за книги, а при кандидатстване в общежития, многодетните семейства да се ползват с предимство.", "date": "2018.10.13", "title": "Дора Янкова: БСП подкрепя изграждането на проекта „Белене“"}
{"url": "http://www.cross.bg/doma-otkrito-stoyanov-1586192.html", "text": "/КРОСС/ Тялото на 29-годишна жена от село Жельо е открито от ловци в гората край сливенското село Градско, директорът на Дома за хора с умствени увреждания „Качулка\" Злати Стоянов в ефира на радио \"Фокус\"-Сливен.Жената изчезнала преди 20 дни от Дома и оттогава е обявена за общодържавно издирване. От екипа на „Качулка\" са били сформирани и отряди за издирване, но претърсването на района не дало резултат до 6 октомври, когато е открито тялото. За инцидента са уведомени и близките на загиналата. Според Стоянов жената е имала навика да напуска територията на Дома, който съгласно европейските изисквания, предоставя на домуващите свобода за придвижване. По намереното тяло няма следи от насилие, а според съдебните лекари жената най-вероятно е починала от изтощение поради липсата на храна. Изчезналата е страдала от епилепсия. Тялото след експертизата е предено на близките", "date": "2018.10.13", "title": "Млада жена беше намерена мъртва от край Сливен"}
{"url": "http://www.cross.bg/bulgariya-ivanov-problemi-1586195.html", "text": "/КРОСС/ Всяка година вследствие на демографските проблеми и миграцията, изчезва един град като Монтана. Всяка година населението на България намалява с около 40-50 хиляди души. Това каза народният представител от ПГ на БСП за България Николай Иванов по време на инициираната от Обединението на жените социалистки от БСП София кръгла маса на тема „ Ролята на жените за преодоляване на демографската криза и диспропорциите в изоставащите северозападни райони\" в Монтана.Николай Иванов допълни, че за него няма по-страшен проблем от страшната демографска катастрофа не само за Северозападния район, но и за цялата страна. „Твърде наивно е да се вярва, че управляващите, въпреки заявените си амбиции в началото на управленския мандат, ще направят каквото и да било за страшното обезлюдяване и тежките социални неравенства, в които всички ние живеем.\" коментира той.  Според него изключително важно е да се търсят и по-скоро да се идентифицират причините и проблемите, довели до тази ситуация и да се работи до изграждането на решения.  „Трябва да се подготвим за времето, надявам се това да е по-скоро, когато ще покажем воля за решаването на тези тежки проблеми.\", допълни той. По думите му няма по естествен процес от обединяването на дамите и те трябва да бъдат двигатели на инициативата, да се покаже, че в България има политици и партии, които могат да решат тези проблеми. „Всяка година населението на България намалява с 40-50 хиляди души.\", каза той. Според него в големите градове това намаляване не е толкова осезаемо. Но в малките градове е страшно. „Имаме вече призрачни села, в които са останали една шепа възрастни хора, които не знам как оцеляват и как живеят\", допълни Николай Иванов.", "date": "2018.10.13", "title": "Николай Иванов, депутат от БСП: Всяка година вследствие на демографските проблеми, в България изчезва по един град"}
{"url": "http://www.cross.bg/zdraveopazvaneto-momenta-rabotata-1586199.html", "text": "/КРОСС/ В България подобни операции все още не се правят. В момента няма и чужда клиника, където да се изпращат пациентите. Допреди година държавата изпращаше тези пациенти в болница в Австрия. След това договорът изтече. В момента близо 20 души чакат за животоспасяващи операции, които не могат да се правят в България.   Днес от Министерството на здравеопазването излязоха с пресконференция по темата. \"Обсъждаме нормативни промени, включително законите във връзка с трансплантациите\", каза зам.-министърът на здравеопазването д-р Бойко Пенков по време на брифинг в Министерство на здравеопазването, предаде   Той обясни, че в момента Законът за трансплантации на органи, тъкани и клетки е един \"тюрлю-гювеч\", който обхваща всичко. \"Една от идеите е да го разделим. Да направим специални текстове, които касаят органната трансплантации и да облекчим подзаконовата нормативна база, така че да улесним максимално работата на колегите в мрежата\", заяви д-р Пенков.   Според него има дребни неща, които са изключително важни и трябва да се направят бързо, за да се облекчи работата на всички в системата и да има успехи.", "date": "2018.10.13", "title": "Почина 29-годишният Адриан, чакащ за белодробна трансплантация"}
{"url": "http://www.cross.bg/menda-danukut-avtomobili-1586194.html", "text": "/КРОСС/ Средно с 30% ще се повиши данъкът на колите със сертификат ЕВРО 1, 2 и 3, ако се приемат предложенията за промени в данъчното законодателство, предложени от Министерството на финансите. Това каза за седмичното обзорно предаване „Метроном\" на Радио „Фокус\" председателят на Комисията по бюджет и финанси в НС Менда Стоянов.Тя обясни, че евросертификатът е този, който показва екологичността на даден автомобил. За по-мощните автомобили данъкът остава по-висок, но в сравнение с досегашния ще има намаление около 10-20% на най-екологичните автомобили от категория ЕВРО 6, каза още тя. Както и до сега общинските съвети имат възможността да регулират данъчната ставка, уточни Менда Стоянова.„Съответните общински съвети могат да определят конкретната данъчна ставка и в частта имуществен компонент и в частта екокомпонент по свое решение в диапазон, предварително определен от закона. По този начин е въведена възможност общините да регулират данъчните си постъпления и да имат дял във формирането им. На този етап не можем да кажем колко точно ще бъде данъкът за различните градове\", каза Менда Стоянова.Тя обясни, че екостандартът не отпада, а замества катализатора. Голяма част от катализаторите не работят, независимо, че ги има в автомобилите и са декларирани от собствениците. Тя изрази надежда през следващите години да се направят още стъпки в посока стимулиране на екологичните автомобили.", "date": "2018.10.13", "title": "Менда Стоянова потвърди: Средно с 30% по-висок данък за колите"}
{"url": "http://www.cross.bg/facebook-veche-s-fynktziya-za-d-fotografii-1586170.html", "text": "/КРОСС/ Facebook представи функцията за създаване и публикуване на 3D снимки в социалната мрежа. Това бе съобщено на официалния сайт на корпорацията.За да създадете 3D снимка, е необходимо да направите фотография в режим \"портрет\" с помощта на смартфон с две камери и да я споделите на страницата във Facebook. Снимките могат да се разглеждат също така и с очилата за виртуална реалност Oculus.В понеделник Facebook въведе два интелигентни дисплея \"Портал\" и \"Портал +\". Устройствата, както съобщават от компанията, са предназначени за видео разговори чрез приложението Messenger и имат редица функции за защита на личните данни.", "date": "2018.10.13", "title": "Facebook вече с функция за 3D фотографии"}
{"url": "http://www.cross.bg/tyristi-magareta-magaretata-1586187.html", "text": "/КРОСС/ Гърция забрани на затлъстели туристи да яздят магарета, след като защитници на правата на животните съобщиха, че това им причинява гръбначни наранявания и открити рани.След като снимки на магарета, изкачващи се по тесните стъпала на гръцкия остров Санторини, натоварени с дебели туристи, се появиха по цял свят, законодателите в страната обещаха да положат повече усилия, за да помогнат на животните, пише Profit.Гръцкото министерство на храните и развитието на селските райони публикува нов набор от разпоредби относно благосъстоянието на магаретата, след като получи множество жалби след медиен шум през юли.В документите е записано, че магаретата, които привозват туристи в Санторини, не трябва да носят товари, по-тежки от 100 кг, или една пета от теглото им.Този ход идва, след като активисти от острова твърдят, че затлъстяването е във възход, а магаретата са принудени да носят все по-тежки товари дълги часове, седем дни в седмицата без подслон, почивка и вода - това им причинява гръбначни травми и отворени рани от неподходящи седла.Санторини е популярен със своите хълмисти терени и магарета, които традиционно се използват за транспортиране на хора по известните стъпаловидни зони, до които превозните средства нямат достъп, като например в столицата Фира.През юни благотворителни организации съобщиха, че бумът на дебели туристи означава, че местните жители, които искат да извлекат максимално от своите животни, са принудени да създават кръстоски, чрез които се раждат по-големи и по-високи мулета, способни да носят по-тежки товари и с повече издръжливост ", "date": "2018.10.13", "title": "Гърция забрани дебели туристи да яздят магарета"}
{"url": "http://www.cross.bg/yavorov-fandukova-kushtata-1586182.html", "text": "/КРОСС/ Общината или държавата да купят къщата на Пейо Яворов в центъра на София. Това е обсъдила столичният кмет Йорданка Фандъкова с премиера Бойко Борисов и министъра на културата Боил Банов.За предложението си разказа самата Фандъкова, а причината е новината, която bTV съобщи вчера - че къщата, в която е живял българският поет и революционер, е обявена за продажба на търг.„Къщата на Яворов трябва да бъде отворена свободно за граждани и пълноценно да изпълнява функцията на музей на един от най-великите български поети. Нашата задача е тя да бъде съхранена като архитектурен паметник, заедно с всички изключително ценни сбирки от ръкописи, книги и вещи на поета Пейо Яворов\", пише Фандъкова във „Фейбсук\".Столичният кмет написа още, че от десетилетия къщата е частна собственост и поради отказ на собственика да я реставрира и поддържа общината е налагала най-високата глоба от 100 хил. лв.Преди години е бил направен ремонт на фасадата, но състоянието на конструкцията на сградата остава тежко.Къщата става музей през 1963 г. В този дом на столичната улица „Г.С. Раковски\" Яворов и неговата любима - Лора Каравелова, са живели малко повече от година до фаталната нощ, в която тя се самоубива, а той се прострелва и ослепява.През 2015 г. я придобива човек на име Васил Панчев, без да знае обаче, че към имота има задължения.Фирмата-собственик, на която е управител Панчев, не смогва с изплащането на кредита и така на 11 октомври 2018 г. имотът е обявен на търг. Стойността му се оценява на 1 628 758 лв. Търгът трябва да приключи на 16 ноември. ", "date": "2018.10.13", "title": "Къщата на Яворов да бъде купена от държавата или общината, предложи Фандъкова"}
{"url": "http://www.cross.bg/razhodite-otkrivaneto-durzhavata-1586181.html", "text": "/КРОСС/ До дни държавата ще уведоми Европейската комисия за намерението си да окаже помощ на малките мандри и кланици. Това обяви агроминистърът Румен Порожанов на откриването на специализирано изложение в Раковски, съобщиха от МЗХГ.Очаква се до 2 месеца схемата да започне да функционира и да бъдат изготвени правилата за участие в нея. Стопаните ще могат да разчитат държавата да поеме 50% от разходите им.Целта е да се подпомогнат малки и средни фермери и организации на производителите да преработват и реализират сами продукцията си. Министърът припомни, че в новия европейски бюджет след 2020 г. за българските земеделци няма да има намаление.В откриването на изложението участваха и еврокомисарят по цифровата икономика и общество Мария Габриел и евродепутатът Владимир Уручев. В програмата му е предвидена и конференция за новите технологии в животновъдството. ", "date": "2018.10.13", "title": "Държавата ще поеме 50% от разходите на малките мандри и кланици"}
{"url": "http://www.cross.bg/korabut-cherno-skrap-1586183.html", "text": "/КРОСС/ В Черно море през изминалата нощ потъна кораб, превозващ скрап и плаващ под панамски флаг. Екипажът е спасен, никой не е пострадал, предаде ТАСС. Пресслужбата на руската Федерална агенция за морския и речния транспорт съобщи, че корабът се е наклонил опасно на една страна и е потънал на 50 морски мили от брега на Кримския полуостров, в международни води. Капитанът е успял да поиска помощ. Екипажът, състоящ се от граждани на Турция и Азербайджан, се е прехвърлил на спасителен сал и е бил спасен от намиращ се в района танкер, който плава за Новоросийск. Предполага се, че причината за рязкото накланяне на кораба е разместване на товара. Според Морския спасителен център в Севастопол корабът е превозвал скрап за Турция.", "date": "2018.10.13", "title": "Кораб под панамски флаг потъна в Черно море край Крим"}
{"url": "http://www.cross.bg/anton-birma-tzigari-1586189.html", "text": "/КРОСС/ Издирваният от Интерпол Антон Станоев, известен като Средната Бирма, се е предал в Специализираната прокуратура с адвокат, а днес съдът му е наложил и постоянен арест, съобщи  \"24 часа\". Той бе обвинен задочно за участие в престъпна група за производство на нелегални цигари. Според прокуратурата освен Антон в бандата попадат баща му Евлоги Станоев-Голямата Бирма, брат му Георги и други шестима. Обвинението гласи, че Бирмите стоят зад 4 фабрики за незаконни цигари - в Тутракан, Дупница, Горна Оряховица и с. Ясен (Плевенско).По груби сметки на разследването месечният оборот от фабриките бил около 10 млн. лв. На 24 август, когато се проведе първата акция, разследващите иззеха 42 тона тютюн и над 50 хил. кутии цигари. Снимката на Антон Станоев беше публикувана преди няколко дни в публичния сайт на Интерпол. Това не означава, че досега той не е бил издирван с червена бюлетина, обясниха експерти. И подчертаха, че снимките на всички издирвани са видими на  на международната организация, а когато се прецени, че търсените са свръхопасни, чак тогава снимките им се появяват на публичния сайт на Интерпол. Все още продължава издирването на Евлоги Станоев-баща и на сина му Георги-Малката Бирма.", "date": "2018.10.13", "title": "Антон Бирмата се предаде в спецпрокуратурата"}
{"url": "http://www.cross.bg/zhandarmeriyata-ekipi-politziyata-1586190.html", "text": "/КРОСС/ Засилено полицейско присъствие в Русе след погребението на убитата Виктория Маринова. Екипи на полицията и жандармерията са разположени в града и заради закриването на мотосезона.И в двата ромски квартала - „Селеметя\" и „Тракция\", ситуацията е спокойна. Така е било и през нощта. Въпреки това жителите им се страхуват след демонстрацията на мотористи в четвъртък вечерта.„Създали сме необходимата организация за обезпечаване на мероприятието. Шествието на мотористите ще бъде съпровождано от служители на МВР, а в рисковите квартали ще продължат охранителните мероприятията на жандармерията\", заяви старши комисар Теодор Атанасов, директор на областната дирекция на МВР.", "date": "2018.10.13", "title": "Екипи на полицията и жандармерията пазят двата ромски квартала в Русе"}
{"url": "http://www.cross.bg/zhenite-sotzialistki-bulgariya-1586186.html", "text": "/КРОСС/ Жените социалистки от София, Монтана, Враца и Видин предлагат в алтернативния бюджет на страната за 2019 година да залегнат семейно подоходно облагане, намаляване на 5% ДДС върху цената на хляба, млякото и сиренето, както и общинските детски градини да бъдат безплатни. Тези идеи ще бъдат предложени на НС на БСП и на парламентарната група на „БСП за България\". Това стана по време на инициираната от Обединението на жените социалистки от БСП - София кръгла маса на тема „Ролята на жените за преодоляване на демографската криза и диспропорциите в изоставащите северозападни райони\", което се провежда в Монтана.  Специален гост на форума бе председателят на НС на БСП Корнелия Нинова. В обръщението си към участниците в събитието тя акцентира върху това, че решаването на демографските проблеми заемат ключово място в проекта „Визия за България\" и се ангажира всички добри предложения, които направиха жените социалистки, да намерят своето място в окончателния вариант на „Визия за България\".„Няма нищо по-естествено от това- жените да се грижат и защитават бъдещето на нацията. Убедена съм, че днес ще успеем да формулираме конкретни предложения и работещи решения\", това каза в началото на събитието председателят на софийското обединение на жените социалистки Таня Найденова.В кръглата маса взеха участие народните представители от Монтана, Видин и Враца Атанас Костадинов, Филип Попов и Николай Иванов, както и председателят на Националното обединение на жените социалистки Катя Николова. Основен лектор в първия панел бе проф. Емилия Масларова, председател на Съвета по социална политика към НС на БСП. Според нея помощите за деца трябва да се обвързват не само с посещението им в училище, но и с успеваемостта им в учебния процес. „Трябва да се даде шанс и да бъде подкрепяно и подпомагано българското семейство, но това, което е- отговорно, работещо, интелигентно, образовано, социалицирано и обществено ангажирано\", категорична е проф. Масларова. Председателят на Националното обединение на жените социалистки Катя Николова посочи, че темата за демографската криза е в центъра на внимание и заема важно място в работата на обединението, наред с превенцията и борбата с домашното насилие и насилието над жени и деца. Николова посочи, че през следващата година акцент ще бъде темата за включване на повече жени в политиката и участието им в предстоящите избори през 2019 г. и най-вече в местните. „Активното участие на жените социалистки в представянето пред обществото на „Визия за България\" ще им даде възможност да станат разпознаваеми и избираеми като общински съветници и кметове\", убедена е Катя Николова.", "date": "2018.10.13", "title": "Жените социалистки искат семейно подоходно облагане, безплатни детски градини и 5% ДДС на хляб, мляко и сирене"}
{"url": "http://www.cross.bg/zaginal-intzidenta-katastrofa-1586188.html", "text": "/КРОСС/ Един човек е загинал при катастрофа на 251 км на автомагистрала \"Тракия\", в посока Бургас, в района на община Нова Загора. Това съобщи Агенция „Фокус\", позовавайки се на пресцентъра на ОДМВР-Сливен. Сигналът за инцидента е получен в 11.20 часа. Лек автомобил е катастрофирал извън пътното платно. Водачът на превозното средство е загинал. Той е пътувал сам. В момента експерти и екипи на „Пътна полиция\" извършват оглед на мястото на инцидента. Движението и в двете посоки е свободно за преминаване.", "date": "2018.10.13", "title": "Един загинал при катастрофа на „Тракия”"}
{"url": "http://www.cross.bg/nyama-kostadinov-bulgariya-1586191.html", "text": "/КРОСС/ Моделът на управлението на ГЕРБ и дългата битка от 30 години насам срещу националната държава и всички традиционни ценности и устои, които са основата на държавността, са влезли и са разяли социалната система. Това каза народният представител от ПГ на „БСП за България\" Атанас Костадинов по време на инициираната от Обединението на жените социалистки от БСП - София кръгла маса на тема „Ролята на жените за преодоляване на демографската криза и диспропорциите в изоставащите северозападни райони\" в Монтана, предаде репортер на Агенция „Фокус\". Според депутата се говори за това, че държавата от години се е оттеглила и всъщност няма държава. „В следствие на липсата на държава от толкова години, кризата, която е налазила обществото ни и ситуацията, в която се намира България вече е засегнала социалната система и формите на социална регулация, които са основите, върху които се гради държавата\", посочи Костадинов. „Един от признаците на нацията е националната държава и трябва да се създаде държавата, държавността и конституцията,\" каза още той. По думите му в България проблемът е отишъл по-далеч. „Това, което държи едно общество и прави хората взаимно да могат да живеят е проядено\", обясни Костадинов. Според него формите на социална регулация са моралът, правото, образованието и всички те, след като се изкристализират, идва идеята за държавата. „Ние имаме една много тежка задача, не само да възстановим държавността, но и да изчистим тези замърсени социални източници, които укрепват едно общество\", каза той. Атанас Костадинов обясни, че е коренно различно от това да повтаряме, че държавата я няма. Той допълни, че зад този проблем стои моделът на управлението на ГЕРБ. „Преди две седмици на заседание на Общински съвет-Монтана се сложи акцент и приоритет за следващите две години в работата на Общината, да се разрешават проблемите с демографията\", коментира той. Костадинов обясни, че подкрепя този приоритет, защото демографският проблем е еманация на разпадане на социалното тяло. „Той е един конгломерат от икономическа, социална, инфраструктурна криза. Решаването на този проблем няма как да стане без генерален подход, който да не си дава сметка за този омагьосан кръг,\" изтъкна той. Според него в Северозапада няма нови инвестиции, защото няма качествена работна ръка. „Но няма качествена работна ръка, защото няма инвестиции. Разплитането на демографския възел ще ни постави в много сериозно изпитание\", каза той. Костадинов изрази надежда, че „Визия за България\" като един политически документ ще детайлизира всеки един проблем и да даде своята рецепта и методология как да се реши това.", "date": "2018.10.13", "title": "Атанас Костадинов, БСП: Моделът на управлението на ГЕРБ са разяли социалната система в България"}
{"url": "http://www.cross.bg/otkazva-velikobritaniya-vizi-1586193.html", "text": "/КРОСС/ Великобритания отказва да издаде визи на руски дипломати. „Не може да изпълним изискванията, доколкото Великобритания отказва да издава дипломатически визи за влизане в страната\", каза посланикът на Русия в Лондон Александър Яковенко.Дипломатите не могат да бъдат сменени, защото Великобритания отказва да издава дипломатически визи за влизане в Обединеното Кралство. За целта е необходимо „да бъде възстановен нормалният контакт\".„От страна на британското правителство виждаме неконструктивна позиция, заради която се затруднява функционирането на нашето посолство\", допълни Яковенко. Според него подобно положение е резултат от „целенасочена политика от страна на британското правителство\".Случаят „Скрипал\" принуди Великобритания да отзове 23 руски дипломата. Това решение беше подкрепено от 16 държави на ЕС, включително САЩ, Канада, Норвегия, Австралия, Молдова, Украйна. Броят на отзованите дипломати надхвърли 150 души. В отговор Москва приложи принципа на реципрочността и отзова дипломатически представители на 27 държави.", "date": "2018.10.13", "title": "Лондон отказва визи на руски дипломати "}
{"url": "http://www.cross.bg/migranti-kamion-blizo-1586175.html", "text": "/КРОСС/ Автомобил, превозващ мигранти, се е сблъскал днес с камион в Северна Гърция, при което са загинали 11 души, съобщи гръцката полиция. Смята се, че 10 от жертвите са мигранти, преминали нелегално от Турция в Гърция. Единайсетият загинал е шофьорът на автомобила и предполагаем каналджия.Според информацията на гръцките власти автомобилът е имал други регистрационни номера и е бил използван за трафик на мигранти. Колата не е спряла на полицейска проверка, но остава неясно колко близо до мястото на катастрофата се е случило това, посочва АП.Полицията съобщи, че пътно-транспортното произшествие е станало след 5 ч. днес сутринта близо до град Кавала. Автомобилът пътувал към Солун, но се ударил с камион, движещ се в обратната посока, и избухнал в пламъци. Всички пътници в колата са изгорели до неузнаваемост. Камионът също се е запалил. Шофьорът му - 39-годишен гръцки гражданин, е бил приет в болница и след оказаната му медицинска помощ е бил освободен.През последните месеци се наблюдава увеличение на броя на мигрантите, които прекосяват нелегално турско-гръцката граница. Много от тях отиват в Солун, където се насочват към полицията, за да бъдат регистрирани и да потърсят убежище. ", "date": "2018.10.13", "title": "Кола с мигранти се удари в камион, 11 изгоряха живи"}
{"url": "http://www.cross.bg/agresiyata-dokosni-dugata-1586174.html", "text": "/КРОСС/ С песен Дичо, Теди Кацарова и хип-хоп квартетът RDMK (Rudi, Duli, Muden & Kukusheff) се обявиха срещу агресията в училище и на улицата. Музикантите се присъединиха към инициативата на асоциация \"Докосни дъгата\" и създадоха парчето \"Агресия\" специално за проекта \"Младите хора - Бъдещето на България - това сме ние\".Асоциация \"Докосни дъгата\" с председател д-р Денислава Ангелова и Министерство на младежта и спорта от няколко месеца работят над проекта \"Младите хора - Бъдещето на България - това сме ние\". Сред основните му акценти са здравословния начин на живот, превенция на различните форми на зависимости и борбата срещу агресията. Проектът обхваща градовете Плевен, Варна, Шумен и Кърджали, където в продължение на няколко месеца се провеждаха различни форуми и инициативи. Част от проекта е и добилият популярност през това лято конкурс \"Спортувай с послание\", в който се включиха младежи на възраст от 15 до 19 години от цялата страна, както и успели български спортисти. Водещите футболни клубове у нас и асоциацията пък казаха \"Да на спорта, не - на агресията\" през август, когато се проведе третото издание на Националния детски диабетен лагер \"Докосни дъгата\" в СОК „Камчия\". Левски, ЦСКА, Лудогорец, Славия, Дунав, Черно море и Ботев се обединиха и дадоха нагледен пример за толерантност, заставайки рамо до рамо в името на каузата на асоциацията.Основното послание на \"Агресия\" е да открием доброто в себе си, никога да не забравяме, че сме хора и да си помагаме един на друг, както и да осъзнаем, че агресията не е решение.\n\t\t\t\t\t", "date": "2018.10.13", "title": "Дичо, Теди Кацарова и хип-хоп квартет се обявиха срещу агресията в училище (видео)"}
{"url": "http://www.cross.bg/rysiya-vselenskata-ykraiina-1586176.html", "text": "/КРОСС/ Късно снощи руският президент Владимир Путин е обсъдил с постоянните членове на Съвета за национална сигурност на Русия редица вътрешно- и външнополитически въпроси. Като един от акцентите в разговора е било решението на Вселенската патриаршия в Истанбул да признае независима православна църква в Украйна. Новината предизвика бурни реакции и в Киев, и в Москва. Украйна ликува, защото това слага край на дълга дипломатическа битка. А Русия обвини Вселенската патриаршия в \"нагла и агресивна намеса\" в делата й. Кремъл заяви, че споделя тревогите и предупреди, че в православието ще настъпи разкол.", "date": "2018.10.13", "title": "Съвещание с Путин за независимостта на украинската църква "}
{"url": "http://www.cross.bg/yavorov-sotzialistki-montana-1586178.html", "text": "/КРОСС/ Жените- социалистки от град София излязоха с позиция по повод продажбата от частен съдебен изпълнител на къщата на Яворов в София. Те се обръщат към Йорданка Фандъкова- общината да участва в търга и да закупи имота. Настояват общинските съветници да внесат такова предложение в комисията по култура. Те полчиха подкрепа от колежките си от Монтана, Враца и  Видин на конференция в Монтана, която обсъжда демографската криза и мерките в помощ на младите семейства, майките и децата. \"Къщата- музей на Пейо Яворов е паметник на културата. Яворов е един от най-ярките  символи на българската култура и духовност. Призоваваме кмета Фандъкова да направи всичко възможно общината да придобие собствеността. Тя може да я предостави за ползване на Съюза на българските писатели и  това място да не пустее и да не се руши, а да се превърне в средище на българщината и духовността\", заяви председателят на БСП Корнелия Нинова, която участва в конференцията на жените- социалистки в Монтана.", "date": "2018.10.13", "title": "Жените- социалистки против продажбата на къщата на Яворов"}
{"url": "http://www.cross.bg/bulgariya-sgradata-mola-1586177.html", "text": "/КРОСС/ \"България мол\", който се намира на пресечката между булевард \"България\" и улица \"Тодор Каблешков\", стана петият поред търговски център в столицата, който сменя собственика си в рамките на последната година.Сделката е станала между септември и октомври и след нея фирмата собственик на мола - \"България булевард холдинг\", вече се притежава от испанския инвестиционен фонд Squircle Capital. Съответно в управата на дружеството вече има двама испанци: Даниел Фуентес и Хосе Риера, личи от Търговския регистър. Третият член на борда е Димитър Русев, съобщи \"24 часа\".Останалите 4 софийски мола бяха купени от инвестиционни фондове от ЮАР.\"България мол\" бе замислен още през 2006 г., но докато се стигне до самото строителство, започна кризата и сградата дълго време стоеше на изкоп. Беше довършена чак през 2012 г.Сделката е станала в чужбина и няма данни за стойността, която испанският фонд е платил. Едновременно със сделката обаче е заличен залогът върху мола, учреден в полза на Уникредит Булбанк срещу заем в размер на 165 млн. евро. Обявената навремето инвестиция в проекта е горе-долу за същата сума - 150 млн. евро. Две години по-късно като прилежащо тяло бе издигната и бизнес сградата \"Инфинити тауър\", която е на 20 етажа.\"България мол\" засега е губещо дружество, показват финансовите му отчети, въпреки че търговският център и бизнес сградата са почти напълно заети от наематели.  ", "date": "2018.10.13", "title": "Пети софийски мол смени собственика си"}
{"url": "http://www.cross.bg/kanabis-otkriti-imot-1586179.html", "text": "/КРОСС/ Криминалисти от РУ-Дупница са иззели голямо количество марихуана, незаконно притежавано оръжие, боеприпаси и взривни вещества от имот в с. Джерман.Процесуално-следствените действия служителите на полицията осъществили след период на наблюдение на нива с канабис в землището на селото и имот, собственост на 48-годишен местен жител.При извършеното претърсване и изземване в новострояща се къща в селото служителите установили етаж, оборудван с въздухопроводи и лампи за отглеждане и сушене на канабис, 2 ловни пушки, зелена листна маса - канабис. При последвал оглед и на лекия му автомобил „Опел\" са открити и иззети над 2 кг канабис.От наблюдаваната нива са изкоренени 20 корена канабис с дърлжина около 1,8 м, зелената листна маса от растенията е 27,805 кг. Общото количество на иззетия канабис е 42,25 кг. Видът му е установен с полеви наркотест. В хода на следствените действия са открити 2 малокалибрени пистолета със заличени номера и 68 патрона за тях, в специално изградени тайници са открити 2 пресовки тротил (по 400 г), 21 капсулдетонатора. За обезвреждането и изваждането от тайниците на взривното вещество съдействие е оказал екип на СОБТ.48-годишният мъж е задържан с полицейска заповед за 24 часа, уведомен е прокурор, започнато е досъдебно производство по случая в РУ-Дупница.", "date": "2018.10.13", "title": "Полицаи иззеха марихуана, незаконно оръжие и боеприпаси от имот в Джерман"}
{"url": "http://www.cross.bg/kletki-forma-biomastilo-1586180.html", "text": "/КРОСС/ Триизмерните принтери превръщат компютърни модели в реални предмети като наслагват термопластичен материал. На подобен принцип работят и биопринтерите, но те могат да печатат клетки, тъкани, дори човешка кожа.В специално биомастило се поставят клетки, а машината извайва от тях структурата и триизмерната форма на обектите.Тази технология ще се прилага и в Националната генетична лаборатория в „Майчин дом\". Как ще работи? „От пациенти с туморно заболяване да се вземе туморен материал, от който да се извлекат туморните клетки, и тези клетки вече да се включат в биомастилото, което биомастило след това ще служи, за да се изпринти на 3Д биопринтера малки туморчета, върху които ще тестваме различни химиотерапевтични агенти. Така че да видим кой химиотерапевтичен агент или таргетна терапия ще повлияе най-добре на пациента\", обяснява генетикът Стоян Бичев.Биопринтерът създава триизмерна форма на тумора - така, както съществува в организма и взаимодейства с останалите клетки.Тази технология скоро ще може да спасява човешки животи. ", "date": "2018.10.13", "title": "Биопринтер ще помага за избора на най-добра терапия за рак"}
{"url": "http://www.cross.bg/viktoriya-ades-mevel-reporteri-1586172.html", "text": "/КРОСС/ Продължава да има засилено полицейско присъствие в двата ромски квартала на Русе \"Тракцията\" и \"Селеметя\", макар че обстановката там е спокойна. Група мотористи премина преди два дена през кварталите и притесни жителите им от евентуална саморазправа след убийството на журналистката Виктория Маринова.Българското правителство трябва да гарантира сигурността на колегите на убитата журналистка Виктория Маринова. Това заяви в интервю за БНР Полин Адес-Мевел, ръководител на бюрото на \"Репортери без граници\" за Европейския съюз - регион Балкани. Адес-Мевел е категорична, че е рано да се правят заключения дали убийството на русенската журналистка е свързано с работата ѝ, но от \"Репортери без граници\" настояват да се провери дали заподозреният за престъплението Северин Красимиров е действал сам или има и други замесени.\"Ние се чудим защо няма отговор на нашите призиви. Не смятаме, че българските власти положиха усилия да защитят журналистите от сайта \"Биволъ\". Също така в неделя призовахме да се осигури защита на колегите на Виктория Маринова, независимо дали убийството ѝ е свързано с работата ѝ или не\".Според Адес-Мевел реакцията на обществото, на правозащитните организации и на всички на практика е била изключително силна.\"От \"Репортери без граници\" смятаме, че е нормално да има толкова силна реакция, защото имаме трети случай на убит журналист за по-малко от година в Европа. Ние отчитаме, че тя беше журналист, който заяви намерение да продължи да следи историята с корупцията и че на живота ѝ бе посегнато няколко дни след излъчването на предаването ѝ. Не мисля, че реакцията ни беше прибързана. Като организация ние сме напълно съгласни с факта, че трябва да се следят много внимателно резултатите от разследването, провеждано от българските власти\", каза Полин Адес-Мевел.Властите в Германия, където беше задържан Северин Красимиров, обявиха вчера, че до 10 дни ще екстрадират заподозрения за убийството на Виктория Маринова. ", "date": "2018.10.13", "title": " \"Репортери без граници\" призова: Пазете колегите на Виктория Маринова"}
{"url": "http://www.cross.bg/izdirvane-interpol-stanoev-1586171.html", "text": "/КРОСС/ Интерпол обяви за издирване с червена бюлетина и Георги Станоев - Малката Бирма - един от така наречените Трите Бирми - баща и двама синове, съобщава Дир,бг и цитира справка в сайта на международната полицейска организация. В края на септември от прокуратурата обявиха, че Евлоги Станоев и двамата му синове - Георги и Антон, са обявени за общодържавно издирване и обвинени задочно заради канала за цигари, разбит в Пловдивско, а в София бяха претърсени техни заведения - ресторантите \"Бест\" и \"Везувий\". Зам. главният прокурор и доскорошен шеф на спецобвинението Иван Гешев пък обяви, че държавното обвинение проверява дали проверените ресторанти са ползвани за пране на пари.След акцията срещу Бирмите бяха атакувани и известните бизнесмени Ветко Арабаджиев и Миню Стайков, както и семействата им.Първи за издирване от Интерпол бе обявен 35-годишният Антон Станоев. Първоначално за 28-годишния му брат Георги, станал известен с връзките си с някои от най-популярните фолк певици у нас, бе обявено, че няма данни да е избягал в чужбина, затова бе търсен само у нас. Бащата Евлоги Станоев-Голямата Бирма все още не е обявен за издирване от Интерпол. ", "date": "2018.10.13", "title": " Интерпол издирва с червена бюлетина Малката Бирма"}
{"url": "http://www.cross.bg/lyatnoto-vremeto-vreme-1586173.html", "text": "/КРОСС/ Смяната на времето трябва да е еднаква за Европа! Единствената правилна логика ме води към този извод. А кое време точно ще бъде избрано - „лятното\" или „зимното\",, е тема, върху която е необходимо да разсъждават само и единствено лекарите, психолозите и икономистите. Всички други интерпретации, анкети, референдуми, лични чувства и страсти са не само излишни - те могат да се окажат и вредни за държавите членки на ЕС, за здравето на хората и икономиките в тези страни.Това се казва в позиция на представителя в ЕП и заместник--председател на ВМРО - Българско национално движение Ангел Джамбазки по повод разгорещилия се дебат относно смяната на времето от „лятно\" на „зимно\" и обратно. Припомняме, че от известно време в Европа тече усилена дискусия дали да отпадне промяната на времето и коя от приетите вече времеви форми да остане. В крайна сметка Жан-Клод Юнкер даде възможността всяка страна в Съюза да реши сама в коя от зоните да остане. Това, обаче, може да се окаже доста опасно начинание.Представете си, че ние приемем „лятното\" време, каквато е и обществената нагласа, Румъния реши, че иска на „зимното\", а Гърция също на „лятното\". Сърбия и Македония така или иначе са на различно от нас - и какво става на Балканите, пита още в позицията си Джамбазки.Земеделците искат на „лятното\", защото така е изгодно за земеделието, производителите също, защото работният ден може да започва от по-рано. Родителите и учителите обаче не са съгласни - искат „зимното\" време. Така децата и преподавателите ще отиват на работа по светло, а не „в тъмни доби\". Лекарите, обаче, правят съвсем други изводи и по двете теории. Заради една инициатива, която е в полза на гражданите на Съюза, но не беше добре обмислена от председателя на ЕК, се създават излишни междуособици. Нужно е не да се правят референдуми, седенки и тематични викторини, а задълбочен анализ от лекари, икономисти и психолози кое точно ще е най-доброто за хората и икономиките на държавите и ЕС.Излишно е да се правят популистки изказвания, които просто да се харесат на гласоподавателите. Същите тези хора утре ще бъдат потърпевши от не добре взетите прибързани и без експертиза решения. Нека бъдем реалисти - да вземем всички факти под внимание и да ги подложим на анализ, след което ЕК да определи коя часова зона би била най-приемлива за целия Съюз.", "date": "2018.10.13", "title": "Евродепутатът Джамбазки: Смяната на времето трябва да е еднаква за Европа!"}
{"url": "http://www.cross.bg/dobrev-evropeiiski-kiril-1586164.html", "text": "/КРОСС/ „Вътрешнопартийната опозиция - част от хората, които искат свалянето на председателя на БСП, работи пряко и тясно с ГЕРБ. Има хора от БСП и ГЕРБ с общи политически тези. Имаме вътрешно партийни проблеми, които съм убеден, че с приближаването на изборите ще решим\", обясни Кирил Добрев в предаването „Тази сутрин\" по bTV.Ще има предсрочни избори, въпрос на време е, категоричен беше Кирил Добрев. Предстоящите европейски избори ще бъдат лакмус, тогава ще видим какво е общественото влияние, отбеляза той.„Убеден съм, че партии от управляващата коалиция няма да попаднат в Европарламента, което ще доведе до други сътресения. Нито една от партиите в Обединени патриоти няма да попадне в ЕП\",  прогнозира Добрев.Той коментира и разпореждането на премиера „Джи Пи Груп\" да бъде извадена от всички европейски и държавни проекти. Дошло е времето да се каже ясно, че законът за обществените поръчки генерира корупция и управляващите не могат да се справят с това, посочи социалистът.Кой е този фактор, който може в един и същи ден да накара всички европейски издания да пишат едно и също и всички европейски лидери да реагират по един и същи начин, причината е една според Кирил Добрев - недоверието, което Борисов е изградил към своите европейски партньори. Така зам.-председателят на БСП коментира реакцията на премиера след изявленията за убийството на журналистката Виктория Маринова.Добрев не се съгласи с констатациите на премиера Бойко Борисов, че „червени и сини политици\" са злепоставали държавата си пред европейските партньори и това е довело до публикации и реакции срещу България.Искрено се надявам случаят в Русе да е само и единствено криминален. Вярвам, че МВР може да се справи с този случай, посочи още Добрев.Добрев обяви, че партията му не е искала международно разследване на случая, а само е цитирала думи на американския посланик в България Ерик Рубин, който предложи помощ на институциите. ", "date": "2018.10.13", "title": "Кирил Добрев: Има хора от БСП и ГЕРБ с общи политически тези"}
{"url": "http://www.cross.bg/snezhna-nepal-byrya-1586166.html", "text": "/КРОСС/Най-малко осем алпинисти са загинали в планинския масив Гурджа в Непал, когато снежна буря разрушила лагера им, предаде АФП.\"Осем души, сред които членовете на южнокорейска експедиция, са загинали в Западен Непал, изглежда заради снежна буря\", каза говорител на полицията. Той добави, че още един човек е изчезнал.", "date": "2018.10.13", "title": "Осем алпинисти загинаха в снежна буря в Непал "}
{"url": "http://www.cross.bg/godina-nostradamys-sveta-1586165.html", "text": "/КРОСС/ Нострадамус е един от най-известните пророци и астролози в света. Истинското му име е Мишел дьо Нострадам. Роден е през 1503 година в Южна Франция. Най-известният му труд е „Предсказания\", първото издание на който излиза през 1555.Той пише закодирани четиристишия, с които предсказва бъдещето и то за хилядолетия напред, пише „Дарик\".Според пророка светът ще изчезне през 3797 година.Според пророка светът ще изчезне през 3797 година.2019 година ще бъде годината на справедливостта. Всеки ще получи това, което е заслужил със собствените си постъпки в миналото.Нострадамус предвижда много природни бедствия в различни части по света. За 2019 година той предсказва земетресения и урагани в някои части на Северна Америка.Според него 2019 ще бъде година на финансов просперитет, но само ако парите се ползват за добри цели. Ако не се ползват за добро, може да има частичен световен икономически срив.Той предрича още, че здравето на хората ще се подобри и няма да има толкова много болести.Климатичните промени ще продължават и през новата година и все повече влиянието им ще се проявява върху планетата ни, а политиците в световен мащаб ще достигнат до споразумение за справяне със замърсяването на Земята, причинено от дейността на човека.Други пророци също правят предсказания за климатичните промени. Според Нострадамус броят и силата на ураганите и земетресенията в различни части на света ще нарастват все повече. ", "date": "2018.10.13", "title": "Предсказанията на Нострадамус за 2019 година"}
{"url": "http://www.cross.bg/izpulnitel-sudeben-yavorov-1586162.html", "text": "/КРОСС/ Предлагат на търг къщата на Яворов.С продажбата на паметника на културата се е заел частен съдебен изпълнител.Къщата става музей през 1963 г. В този дом на столичната улица \" Г.С. Раковски\" Яворов и Лора Каравелова са живели малко повече от година до фаталната нощ, в която тя се самоубива, а той се прострелва и ослепява.\"Няма такова място в София, което да пази по този начин паметта на Яворов\", каза уредникът на къщата-музей Иво Милтенов.Домът е паметник на културата, но в момента е частна собственост. През 2015г. я придобива Васил Панчев. Оказва се, че я наследява със задължения, защото имотът е ипотекиран няколко пъти от предишните собственици.\"Ние нямахме представа, че има задължения по имота. Ние останахме с впечатлението, че имотът е изплатен напълно. В последвие се оказа, че не сме знаели всичко по отношение на този кредит\", посочи Васил Панчев, управител на фирмата-собственик.В следствие на необлсужване на кредита, са се натрупали лихви. Преди ден къщата е обявена за публична продан от частен съдебен изпълнител. Причината е неуредени финансови отношения.При нас дойде взискател по делото, който представи изпълнителен лист в оригинал. Собственикът е заложил този имот на юридическо лице за обезпечаване на отпуснат заем.Доколото ми е известно, това е втора подред ипотека. Преди това е имало още една, която е заличена\", заяви помощник-частният съдебен изпълнител Валентин Василев. ", "date": "2018.10.13", "title": "Съдебен изпълнител продава къщата на Яворов"}
{"url": "http://www.cross.bg/dyshi-slyzhba-hilyadi-1586168.html", "text": "/КРОСС/ Земетресение с магнитуд 5,2 бе усетено по бреговете на Индонезия, съобщи Геофизическата служба на САЩ, цитирана от ТАСС. Според индонезийската Геофизическа служба трусът е бил с магнитуд 5,6, предаде ДПА.Епицентърът на труса е бил на 25 км източно от град Битунг с население 187 000 души, в провинция Северно Сулавеси, и на дълбочина 105 км. Няма информация за пострадали или материални щети, нито за заплаха от цунами.В края на юли и началото на август на островите Ломбок и Бали имаше няколко земетресения, които взеха над 500 жертви, няколко хиляди души бяха ранени, а стотици хиляди бяха принудени да напуснат домовете си и да се преместят във временни убежища.Индонезийският архипелаг се състои от 18 000 острова. Той е разположен върху т.нар. Тихоокеански Огнен пръстен, където има средно по 5-6 тектонични труса на ден.", "date": "2018.10.13", "title": "Ново силно земетресение разтърси крайбрежието на Индонезия "}
{"url": "http://www.cross.bg/turnovo-putya-byrgas-malko-1586169.html", "text": "/КРОСС/ Заради свлачище на пътя един кмет протестира по нетрадиционен начин -  с горчивата шега, че явно трябва да обяви автономия, за да му обърне внимание държавата.Проблемът е на международния път Бургас-Малко Търново, през който минава целият трафик за КПП „Малко Търново\".Кметът на общината се притеснява, че може да се наложи отсечката да бъде затворенаЗаради свлачище на пътя един кмет протестира по нетрадиционен начин -  с горчивата шега, че явно трябва да обяви автономия, за да му обърне внимание държавата.Проблемът е на международния път Бургас-Малко Търново, през който минава целият трафик за КПП „Малко Търново\".Кметът на общината Илиян Янчев се притеснява, че скоро може да се наложи пътят да бъде затворен, а Малко Търново да остане откъснато от останалата част от страната.„Уведомил съм Агенция „Пътна инфраструктура\". Те направиха проверка, сложиха ограничителни знаци, но свлачището продължава с много големи темпове\", заяви Янчев. ", "date": "2018.10.13", "title": "Свлачище заплашва пътя за Малко Търново"}
{"url": "http://www.cross.bg/katynitza-inertni-materiali-1586167.html", "text": "/КРОСС/ Жителите на село Катуница, Община Садово гласуват на местен референдум „за\" или „против\" добива на инертни материали от землището на селото.Референдумът е по повод решение на Министерския съвет от месец февруари, с което се предоставя на дружество концесия за добив на инертни материали с площ от 235 декара в находище „Кацара\".До насрочването на допитването се стигна след одобрение от местния парламент на Община Садово.Припомняйки основните мотиви на вносителите на предложението, кметът на Катуница Красимир Юруков заяви, че теренът, определен за концесията, не е воден обект, а земеделска земя. Близо 70% от тези 235 декара са на частни собственици, има и общинска земя.За да бъде валиден референдума, трябва да гласуват минимум 40 на сто от имащите право на глас жители на  Катуница. ", "date": "2018.10.13", "title": "Местен референдум в Катуница за добива на инертни материали "}
{"url": "http://www.cross.bg/raketata-stepen-starta-1586159.html", "text": "/КРОСС/ Проблем с разкачването на един от четирите помощни резервоара с двигатели от първата степен с последващ удар във втората степен и разхерметизирането ѝ. Това засега е водещата версия за първата от десетилетия насам катастрофа при старта с руски космически кораб \"Союз\", за която говори днес Сергей Крикальов, изпълнителен директор на \"Роскосмос\".Разследването на инцидента от 11 октомври, завършил само 119 секунди след старта с аварийно приземяване на двучленния екипаж, ще отнеме поне две седмици за предварителните заключения. През това време са спрени всички стартове с ракетата носител \"Союз-ФГ\".- непосредствената причина (според Крикальов) е сблъсък на единият от страничните елементи от първата степен при отделянето ѝ; отклоняване от планираната траектория и разрушаване на долната част на втората степен, апаратурата е изпълнила задачите нормално и екипажът е оцелял благодарение на системата за аварийно спасяване при старта;- на борда бяха космонавтът Алексей Овчинин от \"Роскосмос\" и астронавтът от NASA Ник Хейг (третото място бе използвано за изпращане на повече товар), двамата са живи, медиците оценяват състоянието им като нормално, в петък те се завърнаха в Звездното градче край Москва;- започна наказателно разследване по подозрение за нарушаване правилата за сигурност при изработването на ракетата, довело до големи щети;- на старта присъстваха директорите на двете космически агенции - Дмитрий Рогозин и Джим Брайденстайн;- предстартовият контрол не установи никакви отклонения от нормите;- инцидентът става, когато ракетата е на 85 км височина, движи се с над 2000 км/ч и се е отдалечила от космодрума \"Байконур\" на над 130 км;- след отделянето на първата степен командирът Овчинин докладва в центъра за управление на полета: \"Авария на носителя\" и на 123-та секунда задейства аварийната спасителна система;- спускаемият апарат се отделя от ракетата и след суборбитален полет се приземява край град Джезказган в Казахстан (на около 400 км по права линия от Байконур);- 40 минути след инцидента екипажът се свързва със спасителите и те идват след около 1 час, двамата са преминали през претоварване от 6g-8g, те са подготвени за подобна ситуация, тъй като по време на тренировките преминават през претоварване от 15g- това е вторият случай със спасяване на екипаж на \"Союз\" след суборбитален полет, предишният е през 1975 г., когато отказва втората степен на \"Союз-18%, но тогава при спускането на капсулата в района на Алтай Василий Лазарев и Олег Макаров преминават през претоварване от повече от 20g и възстановяването им продължава дълго;- последната подобна авария е била преди 35 години - на 26 септември 1983 г. в кораб \"Союз\" Т-10/1 са Владимир Титов и Геннадий Стрекалов, когато 90 секунди преди старта избухва пожар в долната част на ракетата носител, стартът е прекратен, спасителната капсула е изстреляна от ракетата и двамата благополучно се приземяват на 4 км встрани;- има вероятност екипажът на Международната космическа станция (МКС) да остане там до края на годината (руската ракета е единственото транспортно средство), а се говори и за вариант след прибирането му станцията да бъде оставена безлюдна;- замразена е програмата на МКС за излизане в открития космос, защото на 19 и 25 октомври трябваше такава мисия да изпълни Хейг, а на 15 ноември - Овчинин;- сегашният екипаж на МКС може да използва кораб за аварийно завръщане, който е част от станцията, запасите са за половин година;- започна издирването и прибирането на отломки от ракетата в степта на Казахстан- ракетата носител \"Союз-ФГ\" се произвежда в Самара от Руския космически център \"Прогрес\", част от \"Роскосмос\"; генералният му директор бе отстранен по обвинения в злоупотреби през февруари 2018 г. след 15 години на поста;- досега е имало 64 старта с този вариант на ракетата и всички са преминали успешно, предишният старт бе на 6 юни 2018 г., има коментари, че този брой изстрелвания може би не е достатъчен за събиране на информация за тази относително нова версия на носителя;- надеждното едновременно отделяне на блоковете от първата степен е проектирано още за ракетата Р-7 през 50-те години на ХХ век и досега не е имало нито една авария по тази причина;- стартът и скачването с МКС са застраховани в компанията \"Согласие\" срещу 4.65 млрд. рубли за риск от загуба, повреждане, пълно унищожаване или прекъснато запалване при старта; въпреки презастраховането, ако аварията бъде призната като застхователно събитие, това ще е най-голямата сума, изплащана в сектора от много години- според Би Би Си това е 13-та голяма авария на руската космическа програма от 2010 г. насам.- Рогозин обеща на екипажа, че ще ги изпратят в космоса и това вероятно ще стане още през пролетта на 2019 г.;- от инцидента може да последва увеличаване финансирането на тестовете на ракети в САЩ, като за фаворит често са сочени Falcon и тежкотоварният вариант Falcon Heavy на Илон Мъск; отказът от руски ракети едва ли е възможен преди 2020 г., макар Мъск да твърдеше, че е готов през 2019 г. да извърши първия пилотиран полет с капсулата Crew Dragon. ", "date": "2018.10.13", "title": "Кои са водещите версии за аварията с руската ракета (снимки)"}
{"url": "http://www.cross.bg/kristina-glasa-agilera-1586160.html", "text": "/КРОСС/ 37-годишната певица Кристина Агилера написа в „Туитър\" в, че отменя концерта си в Онтарио, Канада, след като се е почувствала „неразположена\" и е загубила гласа си, съобщи „Контакт мюзик\".Певицата заяви, че ще бъде обявена нова дата за концерта и сподели, че изпраща много любов и благодарност на феновете ѝ, които я подкрепят.Кристина има повече от 16 концерта в Северна Америка преди края на турнето „Освобождаване\" и за момента не е ясно дали другите ѝ концерти ще се състоят. Това турне е първото ѝ от 10 години. ", "date": "2018.10.13", "title": "Кристина Агилера изгуби гласа си и отменя концерт"}
{"url": "http://www.cross.bg/specheli-medali-edmond-1586161.html", "text": "/КРОСС/ Двама български състезатели се окичиха с бронзови медали от младежките олимпийски игри в Аржентина.Галя Шатова спечели отличието си във вдигането на тежести в категория до 63 кг. Тя започна с успех от 80 кг, после мина през 90 и не успя в третия си опит в изхвърлянето на 94. В изтласкването Шатова бе перфектна със 102, 106 и 111 кг и това ѝ осигури двубой 201 кг, достатъчен за бронза в крайното класиране на  категорията. Шампионка е Кумушкон Файзулаева от Узбекистан с 218 кг двубой, следвана от Типвара Чонтавин от Тайланд с 202 кг, само с един килограм повече от Шатова.В борбата Едмонд Назарян - синът на олимпийския шампион от Сидни Армен Назарян, спечели бронз в категория 45 кг. Българинът отстъпи на старта пред иранеца Амиреза Дехбозорджи с 1:3. Така персиецът взе реванш за загубата си от световното в Загреб през юли. При следващото излизане на тепиха европейският шампион за кадети бе безапелационен срещу египтянина Шабан Абдела Мохамед - 15:4. Борците са разпределени по групи и се борят всеки срещу всеки. В мача за бронза представителят на България бе неудържим срещу Арсланек Закирбайев от Узбекистан и така Едмонд спечели бронз за България. Шампион е иранецът Мохамадреза Дебозорджи, прекършил във финала еквадореца Джерами Пералта.В отбори с представители на други страни, българите завоюваха два златни медала.Кирил Кирилов в тандем с германката германката Ванеса Зийгер пребори конкуренцията на 10 м въздушен пистолет.В отборния бадминтон Мария Делчева бе част от тим \"Алфа\", а групата триумфира след победи над тим \"Омега\" на финала.Адриан Андреев се отказа от битката за бронзов медал на сингъл, но ще продължи да се бори за злато в двойка с Ринки Хиджиката от Австралия. Финалът е в неделя (14 октомври). ", "date": "2018.10.13", "title": "Бронзови медали в щангите и борбата за българските младежи в Аржентина"}
{"url": "http://www.cross.bg/mariya-antoaneta-turg-1586184.html", "text": "/КРОСС/ Бижута, принадлежали на обезглавената френска кралица Мария Антоанета, бяха показани в Ню Йорк преди официалния им търг в Женева следващия месец. Скъпоценностите са били в частни колекции през последните 200 години, съобщава Ройтерс.От аукционна къща „Сотбис\", която организира продажбата на бижутата, посочват, че това е една от „най-важните колекции на кралски скъпоценности, която някога е била предлагана на търг\".Бижутата на френската кралица включват 49-каратова естествена перла, инкрустирана в медальон с диаманти, няколко колиета, брошки и обеци на обща стойност между 1,5 и 3 млн. долара. В колекцията, принадлежала на фамилията Бурбон Парма, е включен и пръстен с монограм, в който са вплетени кичури от косата на Мария Антоанета.Мария Антоанета, австрийска ерцхерцогиня по рождение, е съпруга на френския крал Луи XVI от династията на Бурбоните. Двамата са екзекутирани на гилотината през 1793 г. след Френската революция.", "date": "2018.10.13", "title": "Продават на търг бижутата на Мария Антоанета "}
{"url": "http://www.cross.bg/patriarh-tzurkva-vselenskiya-1586198.html", "text": "/КРОСС/ Надявам се, че православната църква ще намери в себе си сили да остане единна. Това заяви московският патриарх Кирил при пристигането си в Минск, два дни преди заседанието, на което Синодът на Руската православна църква ще реши как да отговори на решението на Вселенския патриарх Вартоломей да подкрепи стремежа на киевския патриарх Филарет към независимост от Москва, предаде Ройтерс. Говорител на руския патриарх заяви по-рано днес, че отговорът ще бъде „твърд\" и „съразмерен\" на стореното от Вартоломей. Говорителят Александър Волков не уточни какви могат да бъдат ответните мерки. Заради спора по украинския въпрос, още преди месец руската страна отказа да участва в съвещания, председателствани от Вселенския патриарх.", "date": "2018.10.13", "title": "Руският патриарх Кирил: Надявам се православната църква да намери сили да остане единна "}
{"url": "http://www.cross.bg/lada-pokolenie-novata-1586197.html", "text": "/КРОСС/ Второто поколение на легендарния всъдеход LADA 4Х4 бе публикуван на скица от руското издание Carobka. Колата е известна като Niva на АвтоВАЗ. Предвижда се производството на автомобила да започне през декември 2017 г., а моделът ще се появи на пазара няколко месеца по-късно, пише AutoMedia.По неофициална информация новата LADA 4Х4 ще бъде изградена на напълно нова платформа. Моделът ще бъде с двигатели, отговарящи на екологичните норми Euro 5 I Euro 6 и в базовата си версия ще се оборудва с механична скоростна кутия.В момента всъдеходът се предлага с 4-степенен автомат Jatco, но при неговия наследник системата за задвижване на четирите колела ще бъде от ново поколение. И все още не е ясно дали инженерите на АвтоВАЗ ще успеят да я приспособят успешно към скоростната кутия.Цената на новата LADA 4Х4 все още не е известна. Предполага се, че няма да бъде по-висока от тази на настоящото поколение на модела. От компанията очакват годишното производство да нарасне от 50-60 хил. единици на 80 хил. Моделът ще се предлага в две версии - с 3 и с 5 врати. ", "date": "2018.10.13", "title": "Следващата LADA 4Х4"}
{"url": "http://www.cross.bg/zakrila-detzata-ministerstvoto-1586155.html", "text": "/КРОСС/ С координацията между институциите в осъществяването на закрилата на децата в Република Сърбия се запозна екип на Държавната агенция за закрила на детето (ДАЗД). Представителите на ДАЗД бяха част от обучително пътуване, в което се включиха и експерти на Министерството на вътрешните работи, Министерството на труда и социалната политика, Агенцията за социално подпомагане, УНИЦЕФ България и Националната мрежа за децата.Политиките за превенция на насилието и закрила на децата в детските градини и училищата, начините за сигнализиране за случай на агресия и тормоз в образователни институции, както и ролята на полицейските служители при работа за закрила на децата от насилие и неглижиране бяха сред акцентите на проведените срещи. Българските участници се запознаха и със Закона за социалното благосъстояние, Закона за превенция на домашното насилие, Общия протокол за закрила на децата от насилие и неглижиране и Специалния протокол за защита на децата и учениците от насилие, злоупотреба и неглижиране в образователните институции, както и с изследването на УНИЦЕФ Сърбия „Drivers of violence affecting children in Serbia: A snapshot of findings\".В разговорите от сръбска страна участваха представители на Министерството на вътрешните работи, Министерството на образованието, науката и технологичното развитие, Републиканския институт за социална закрила, УНИЦЕФ Сърбия и неправителствени организации. ", "date": "2018.10.13", "title": "ДАЗД проучва системата за закрила на детето в република Сърбия"}
{"url": "http://www.cross.bg/facebook-danni-potrebiteli-1586150.html", "text": "/КРОСС/ Facebook съобщи, че при големия пробив в сигурността, обявен в края на миналия месец, хакерите са получили достъп до акаунтите на общо около 30 млн. души и са откраднали имената и контактите на 29 милиона души, съобщава Ройтерс.Социалната мрежа не е установила кражба на лични съобщения или финансови данни и не е засякла опити за влизане в други сайтове с потребителски имена и пароли за логване във Facebook, което беше обект на сериозно безпокойство. Откраднатите данни от 14 млн. потребители включвали дата на раждане, работодатели, образование и списъци с приятели.Тези данни обаче може да помогнат на измамници да се представят за администратори на Facebook, работодатели или приятели и да изпратят подправен имейл с цел да подмамят потребители да предоставят данните си за достъп до акаунта на фалшива страница или да кликнат върху прикачен файл, който да зарази компютъра им.„Сътрудничим с ФБР, което води активно разследване и ни помоли да не обсъждаме кой може да стои зад атаката\", съобщи Facebook в блог публикация.", "date": "2018.10.13", "title": "Хакери задигнали от Facebook личните данни на 29 млн. потребители "}
{"url": "http://www.cross.bg/nyama-prelez-petrich-1586157.html", "text": "/КРОСС/ Верижна катастрофа е станала тази нощ на жп прелез в Петрич.Тежкотоварен камион е помел пет леки автомобила на прелеза на изхода на града. Сигналът е подаден около 2 часа след полунощ.За щастие при инцидента няма пострадали хора. Нанесени са материални щети. На място бяха изпратени екипи на полицията, а движението в района беше спряно.Все още няма официална информация от МВР за причините за тежкия верижен сблъсък. ", "date": "2018.10.13", "title": " ТИР помете пет коли на жп прелез в Петрич"}
{"url": "http://www.cross.bg/sharetz-spor-sloveniya-1586148.html", "text": "/КРОСС/ Германският канцлер Ангела Меркел заяви днес след среща със словенския премиер Марян Шарец, че е готова да помогне за решаването на словенско- хърватския спор за границата, и похвали усилията на Словения за защита на границите на Шенген, предаде агенция СТА.\"Германия ще подкрепи всички усилия за решаване на граничния спор\", каза Меркел на съвместна пресконференция с Шарец и добави, че е готова лично да се ангажира.Хърватия и Словения спорят за границата си, откакто се отделиха от Югославия през 1991 г. Въпросът бе предаден на международен арбитражен съд, който определи границата, но Хърватия отказа да приеме присъдата, защото сметна, че процесът е бил компрометиран.Шарец изтъкна, че Любляна е съгласна да разговаря само за прилагане на решението на международния арбитраж. Той отхвърли критиките, че словенската външна политика се свежда само до граничния спор, като заяви, че Словения желае да участва конструктивно в решаването на всички актуални проблеми в Европейския съюз.Меркел и Шарец разговаряха днес по голям брой въпроси, включително за срещата на върха на ЕС следващата седмица, за Брекзит и миграцията, посочва СТА. ", "date": "2018.10.13", "title": "Меркел може да помогне в решаването на граничния спор между Словения и Хърватия "}
{"url": "http://www.cross.bg/-godishnata-sara-beloslatinskoto-1586185.html", "text": "/КРОСС/ Близки на 11-годишната Сара, която беше прегазена от пиян шофьор на джип, се събраха на мястото на катастрофата в белослатинското село Търнак. Снощи момиченцето, което десет дни бе в кома, издъхна в плевенската болница, въпреки усилията на лекарите да я спасят. В района имаше полиция, а хората отново спряха движението по фаталната отсечка., съобщиха Зов нюз и Нова телевизия. Роднините на детето искат справедливост. Според тях войната на пътя не бива да отнема повече детски животи.Почернените родители оставиха играчки, цветя, малка библия и икона на лобното място на дъщеричката си. Те запалиха свещи в памет на момичето.Близките заявиха, че мястото винаги ще им напомня за случилото се и настояха за промени в закона, които да предпазят всички на пътя от пияните шофьори. Според тях те трябва да бъдат съдени по бързата процедура. Междувременно стана ясно, че делото по случая ще бъде разпределено по компетентност на Окръжна прокуратура, тъй като има смъртен случай.Катастрофата стана на 2 октомври в белослатинското село Търнак. Тогава 59-годишният Веселин Ранков помете 11-годишната Сара на изхода на селото с джипа си \"Нисан\". На другия ден полицията официално потвърди, че дрегерът е отчел 1.48 промила алкохол в издишания въздух на шофьора. ", "date": "2018.10.13", "title": "Мълчаливо бдение и блокада в памет на 11-годишната Сара"}
{"url": "http://www.cross.bg/beshe-pochina-shofyor-1586153.html", "text": "/КРОСС/ Почина 11-годишното момиче, което преди десетина дни беше блъснато от пиян шофьор във врачанското село Търнак. След катастрофата то беше с множество травми в болница в Плевен.Негови роднини и жители на селото протестираха с настояване за справедливо наказание на шофьора. Той беше освободен по-малко от 24 часа след задържането му в полицейското управление в Бяла Слатина. ", "date": "2018.10.13", "title": "Почина 11-годишното момиче, блъснато от пиян шофьор "}
{"url": "http://www.cross.bg/nyakolko-politzai-rukovoden-1586152.html", "text": "/КРОСС/ Наркоканалът  е бил ръководен от двама висши полицаи, които вече са арестувани и се разпитват от следователи на Специалния отдел за борба с организираната престъпност. Акцията е подготвяна в продължение на  няколко месеца при пълна секретност, след като са засечени разговори и движение на арестуваните полицаи по пътя на разследвания канал. Полицаите са заемали висши постове в област Атика и  Гревена. До сега  са задържани 9 души, издирват се още двама, като единият от тях е албанец, който е осигурявал част от наркотиците.Полицията е успяла да открие и няколко места, използвани за складиране и разпространение след това на наркотичните вещества. Конфискувано е голямо количество кокаин.Медиите, като се позовават на анонимни източници от полицията, съобщават,че  разкритията са следствие от внедрен в организацията полицай под прикритие. Все още акцията продължава в няколко райони на Гърция. ", "date": "2018.10.13", "title": "Гръцките спецслужби разбиха наркоканал, ръководен от високопоставени полицаи"}
{"url": "http://www.cross.bg/zdraveopazvaneto-stoiinev-bulgariya-1586154.html", "text": "/КРОСС/ „В момента основният проблем в България е бедността, здравеопазването и липса на перспектива. Има огромна криза  в здравеопазването. Не е нормално пациентът да не е в центъра на здравната система. Не може лекарствата ни да са по-скъпи от съседните държави, при положение, че се произвеждат у нас. Във \"Визия за България\" ние предлагаме една цялостна идея и реформа за този сектор.\" Това каза пред БНТ зам.-председателят на ПГ на „БСП за България\" Драгомир Стойнев по темата за вота на недоверие, искан от левицата за провала на управляващите в здравеопазването. „Министър Ананиев заяви, че ще иска нов модел за здравна реформа, а ни подхвърли една оферта за промяна- от здравноосигурителен модел да минем към застрахователен модел. Тези два модела, като финансиране, не се приемат от никой. Ние изнесохме дебата за вота извън парламента. Срещнахме се със съсловните за сектора организации- на общинските болници, на общопрактикуващите лекари, пациентските организации.  Предстоят още срещи. Никой от тях не подкрепя идеите на ГЕРБ за реформи в сектора\", каза Драгомир Стойнев. Той добави, че предложената реформа от ГЕРБ не казва- как ще се подобри качеството на здравеопазването, както и как ще преодолеем бъдещата бомба в здравеопазването, когато се пенсионират настоящите кадри в здравеопазването, а се интересуват от финансирането му и да въведат модел, в който неяснотите са много\", аргументира се той. „За нас, здравето не е стока. Не е нормално да сме първи в ЕС по доплащане- у нас  пациентът доплаща 45% от стойността на тази услуга, а навсякъде в ЕС е до 18%\" , допълни Драгомир Стойнев. Зам.-  председателят на ПГ на \"БСП за България\" припомни, че сме на първо място по корупция  и последно място по свобода на медиите. „Когато има гавра с политическия и човешкия морал, когато след загиналите в катастрофата край Своге, влезеш през задния вход, в качеството си на управляващ, как да имат доверие хората в институциите? Това е безсрамно лицемерие, което отблъсква всички\", каза Стойнев. Той обясни, че в момента в много институции работят хора, които са политически лоялни некадърници и защото симпатизират или членуват в ГЕРБ.Според Драгомир Стойнев оздравяването на доверието в институциите трябва да мине през консенсус на всички партии по проблемите на здравеопазването, образованието, демографска криза и въобще по важните за България проблеми.", "date": "2018.10.13", "title": "Драгомир Стойнев: Подхвърлената промяна  в здравеопазването на ГЕРБ не се приема от никой"}
{"url": "http://www.cross.bg/lavrov-tzurkva-rysiya-1586147.html", "text": "/КРОСС/ Вселенският патриарх Вартоломей предприема провокация спрямо украинската църква с пряката подкрепа на САЩ, заяви руският външен министър Сергей Лавров в интервю за френски медии, предаде ТАСС, цитирана от БТА. Извадки от интервюто за телевизията \"Ер Те Франс\", списанието \"Пари мач\" и вестник \"Фигаро\" са поместени днес на уебсайта на руското външно министерство.\"Украинският патриархат не е обръщал гръб на Руската православна църква, защото Украинската православна църква към Московския патриархат е против провокациите, които сега подхваща Костантинополскит патриарх Вартоломей с пряката публична подкрепа на Вашингтон\", казва Лавров.Пред френските журналисти той засяга също теми като обвиненията към Русия за кибератаки и сирийската криза.По думите на първия дипломат на Русия, когато \"по естествен начин\" приключат \"истериката\" и \"пристъпите на политическа лудост\" с тези обвинения за руски хакерски атаки, тогава Москва ще чака опонентите си \"на юридическото поле за сериозен професионален и непропагандистки разговор\".Лавров подчерта, че споразумението между Русия и Турция за създаване на демилитаризирана зона в сирийската провинция е временно. Според него конфликтът в Сирия ще приключи, когато бъде възстановена \"властта на сирийския народ\" и когато \"всички, които не са поканени, напуснат тази територия\". Според него Съединените щати, които създават по източния бряг на река Ефрат в Сирия алтернативни органи на властта, се опитват да създадат там псевдодържава или започват опасна игра с идеята за голям Кюрдистан. ", "date": "2018.10.13", "title": " Сергей Лавров с обвинение към Вселенския патриарх"}
{"url": "http://www.cross.bg/lesli-portygaliya-ispaniya-1586151.html", "text": "/КРОСС/Синоптиците очакват ураганът Лесли да донесе силни дъждове, опасни ветрове и силно морско вълнение в някои части на Испания и Португалия, предаде АП. Снощи американският Национален център по ураганите в Маями заяви, че бурята, която е от първа степен, е на 1125 км югозападно от Лисабон. Лесли се движи в североизточна посока със скорост 57 км/ч, а силата на ветровете му достига 130 км/ч.Очаква се бурята да премине северно от остров Мадейра и днес да приближи югозападната част на Иберийския полуостров, след което към вечерта и в неделния ден да се придвижи над сушата.", "date": "2018.10.13", "title": "Ураганът Лесли приближава Португалия и Испания "}
{"url": "http://www.cross.bg/gradysa-oblachnost-mesta-1586143.html", "text": "/КРОСС/ В събота ще преобладава слънчево време. В часовете преди обяд на места в низините и около водните басейни ще има мъгла или ниска облачност. През деня над Западна и Централна България ще се появи висока облачност. Ще духа слаб източен, в Източна България до умерен североизточен вятър. Преобладаващите минимални температури ще бъдат между 5 и 10 градуса, по-високи по Черноморието, максимални предимно между 19 и 24 градуса, в София около 20 градуса.Над места по Черноморието преди обяд ще има ниска облачност или мъгла, а след обяд ще бъде предимно слънчево. Ще духа до умерен североизточен вятър. Максимални температури на въздуха: 18-20 градуса. Температурата на морската вода е 19-20 градуса. Вълнението на морето ще бъде 3-4 бала. В планините ще има разкъсана облачност. Ще духа умерен изток-североизточен вятър. Максималната температура на височина 1200 метра ще е около 13 градуса, на 2000 метра - около 7 градуса.В неделя и в началото на следващата седмица ще преобладава слънчево време. Преди обяд на отделни места в низините и котловините ще бъде мъгливо или с ниска облачност. В нощните часове и рано сутрин ще е почти тихо, а през деня ще духа слаб източен, в Източна България - до умерен североизточен вятър. Преобладаващите минимални температури ще са между 5 и 10 градуса, по-високи по Черноморието, максималните - между 20 и 25 градуса.В сряда преди обяд на повече места в равнините и котловините ще има ниска облачност, а от четвъртък се повишава и вероятността за превалявания, главно в югоизточната половина от страната. Дневните температури ще се понижат с 2-3 градуса, а минималните ще се повишат.", "date": "2018.10.13", "title": "Времето през уикенда: предимно слънчево, но и облаци на места"}
{"url": "http://www.cross.bg/chasa-provede-parka-1586138.html", "text": "/КРОСС/Шумен.От 11.30 часа в концертната зала на Народно читалище „Добри Войников - 1856\" председателят на Народното събрание Цвета Караянчева ще присъства на заключителния концерт и ще връчи първите награди на Международния конкурс за камерно пеене „Панчо Владигеров\".***София.От 09.00 часа в Гранд Хотел София ще се проведе конференция, организирана от Фондация „Конрад Аденауер\" и Център за политическо развитие и демокрация на тема: \"Дългосрочната грижа - възможности за България\".***София.От 11.00 часа в парка „Княз-Борисова градина\" Столична община и Българското дружество за защита на птиците канят децата да се включат в съвместна инициатива за поставяне на къщички за птици. Събитието ще се проведе на Алеята на птиците, в непосредствена близост до Астрономическата обсерватория на СУ „Св. Климент Охридски\".***София.От 16.00 часа до 22.00 часа в Астрономическата обсерватория на Софийския университет „Св. Климент Охридски\" при ясно небе са предвидени наблюдения на Слънцето, Луната и Марс с няколко телескопа по повод Световния ден на астрономията.***Благоевград.От 09.00 часа в зала „Скаптопара\" ще бъде открит II Държавен турнир по художествена гимнастика „Купите на Кмета на община Благоевград\".***Благоевград.От 11.00 часа на площад „Македония\" ще се проведе инициатива „Заедно за природата\", която насърчава разделното събиране на опаковки от бира и рециклирането им.***Варна.От 10.00 часа в клуба на ВМРО евродепутатът и зам.-председател на партията Ангел Джамбазки ще даде пресконференция.***Видин.От 09.30 часа в зала на Общинския съвет-Видин ще се проведе Фестивалът „Здравей, Здраве\".***Видин.В с. Цар Шишманово ще се проведат няколко тържествени събития, посветени на 100 години от края на Първата световна война, 5 години от откриването на Войнишкия паметник в селото и откриване на реновирана крайпътна чешма. От 10.30 часа в храма на селото видинският митрополит Данил ще отслужи Архиерейска заупокойна литургия за падналите във войните за обединението на България. От 11.00 часа ще бъдат поднесени венци и цветя на паметника в парка на селото и „Вечная памят\". От 11.30 часа ще се състои тържествен водосвет за откриване на реновираната Войнишка чешма, отслужен от Видински Митрополит Данил. В 12.00 часа ще бъде дадена Благословена трапеза в района на парка до храма / При неподходящо време в салона на кметството/.***Горна Оряховица/с. Правда.От 11.00 часа в НЧ „Звезда-1905\"-с. Правда ще се състои кулинарна изложба и фолклорна програма по повод „На Празник в село Правда\".***Дупница.От 11.00 часа в парк „Рила\", Община Дупница ще се включи в инициативата Световен ден на ходенето.***Казанлък.От 16.30 часа в храм „Успение Богородично\" ще бъде посрещната Чудотворната икона на Пресвета Богородица \"Скоропослушница\" от гр. Ананиев - Украйна. От 17.00 часа в храма ще се отслужи вечерно богослужение. Църквата ще бъде отворена за поклонение пред чудотворната икона до 24.00 часа.***Кюстендил.От 11.00 часа в парка пред Художествена галерия „Владимир Димитров - Майстора\" ще се проведе кампания на тема „Бъдеще на кохезионната политика на Европейския съюз\".*** МонтанаОт 09.30 часа в хотел „Житомир\" ще се проведе кръгла маса на тема „Ролята на жените за преодоляване на демографската криза и диспропорциите в изоставащите северозападни райони\". Събитието се организира по инициатива на Обединението на жените социалистки -София и в него ще вземат участие представители на организациите на БСП от Монтана, Видин и Враца и на граждански и неправителствени организации.***Петрич.От 19.00 часа на градския площад в града продължава Международния музикален фестивал „Златен кестен\".***Раковски.От 9.00 часа ще започне второто издание на изложението „Фермер Експо Раковски 2018\" с фокус върху иновациите в животновъдството.***Петрич.От 19.00 часа на сцената на градския площад ще се състои гала-концерт и награждаване на участниците в 24-тия Международен музикален фестивал „Златен кестен\".***Садово/с. Катуница.В с. Катуница, общ. Садово ще се проведе референдум с въпрос: „Против ли сте органите на местното самоуправление и местната администрация в Кметство Катуница и Община Садово да издават и съгласуват всякакви административни актове и разрешения от компетентността си,включително за изграждане на сгради на основно застрояване и за поставяне на преместваеми обекти, във връзка с концесия за добив на строителни материали - пясъци и чакъли от находище „Кацара\", участък „Кацара2\" в землището на с. Катуница, община Садово?\".***Симитли/ село Тросково.В 09.30 часа Негово високопреосвещенство Неврокопският митрополит Серафим ще освети нова църква край село Тросково.***Смолян.От 10.30 часа ще бъде даден стартът на поход от пл. „Свобода\" до горски парк „Амзово\" по повод Световния ден на ходенето.  ", "date": "2018.10.13", "title": "Предстоящи събития за 13 октомври"}
{"url": "http://www.cross.bg/twitter-veiil-informatziya-1586141.html", "text": "/КРОСС/ Регулаторът в Ирландия е започнал да разследва Twitter във връзка със съмнения, че пристъпва правилата за неприкосновеност на личния живот, заложени в Общия регламент за защита на личните данни (GDPR). Поводът е, че компанията е отказала да даде подробности за това каква информация за потребителите събира, когато те кликнат върху линк в някой туит.Когато човек пусне връзка към друг сайт в своя публикация в Twitter, платформата използва своя услуга за съкращаване на линка - t.co. Според компанията това ѝ помага да измерва колко пъти е било кликнато върху нея, а също така и в борбата със злонамерен софтуер, препращащ към измамни сайтове.Изследователят Майкъл Вейл от university College London обаче подозира, че инструментът има и още едно предназначение - да помага на Twitter да получава повече информация за потребителите, които са кликнали и например да може след това да проследява дейността им от сърфирането в интернет.Позовавайки се на новите правила, влезли в сила с GDPR от май тази година, Вейл е поискал от Twitter да му предостави информация за всички лични данни, които мрежата има за него като потребител. Компанията обаче е отказала да му каже какви подробности събира с мотива, че изпълнението на поръчението ще ѝ коства непропорционални усилия.Отказът мотивирал Вейл да подаде жалба към ирландската комисия за защита на данните. Този четвъртък стана ясно, че органът е стартирал официално разследване по случая.Twitter, както и повече големи технологични компании, са позиционирали европейското си седалище в Ирландия, затова и по казуса е сезиран местният регулатор.Сега предстои да се уточни дали Twitter е изпълнила задълженията си по Регламента, който изрично казва, че потребителите имат право да изискват наличната за себе си информация от компаниите.Жалбата вероятно ще бъде разгледана и от новия Европейски съвет за защита на личните данни - орган, който помага на националните регулатори в прилагането на GDPR. Случаят на Вейл е специфичен с това, че „включва трансгранична обработка\". ", "date": "2018.10.13", "title": "Twitter с първо разследване за нарушения по GDPR "}
{"url": "http://www.cross.bg/borisov-gryp-marinova-1586142.html", "text": "/КРОСС/ Борисов нареди да извадят \"Джи Пи Груп\" от проектите с държавно и европейско финансиранеПремиерът Бойко Борисов нареди \"Джи Пи Груп\" да бъде извадена от проектите с европейско и държавно финансиране. Той е разпоредил на председателя на УС на АПИ Светослав Глосов да намери законови механизми за това, съобщи bTV.В момента фирмата \"Джи Пи Груп\" изгражда пътна отсечка в Кърджалийско.Новината беше съобщена от премиера по време на посещение в Мулдавския манастир край Асеновград. Правителството отпуска допълнителни пари за неговото възстановяване, след като част от него изгоря при пожар.\"Не мога да допусна, при толкова усилия, които полагаме и единствените ми претенции към сторителните кампании са били качество и срок да се спазва. Никакви други и затова съм възложил на Глосов, спазвайки закона, да намери форми още днес \"Джи Пи Груп\" да бъдат извадени от поректите с европейско или държавно финансиране. Има фирми за надзор, има компетентни органи, които получават заплата за това и са го проспали. Прокуратурата да ги обвини и вкара в затвора. Аз не съм разследващ орган, моята политическа воля стига до там всеки, който е заподозрян и тече разсредване, да го извадя от конкурсите и да си докаже правотата, ако е такъв\", заяви Борисов.:Извадиха България от списъка на държавите с убити журналистиСлед като стана ясно, че убийството на Виктория Маринова няма връзка с професионалната й работа, Международната организация за измерване на медийната свобода \"Репортери без граници\" коригира неточната си информация, съобщи \"ТВ Европа\".По-рано от базираната в Париж организация беше обявила, че има категорични доказателства, че смъртта на Маринова е вследствие на ангажираността й като журналист. Според българските разследващи, обаче няма данни за връзка между работата на Маринова и нейното убийство. Това в крайна сметка доведе и до корекцията от страна на \"Репортери без граници\" и България е извадена от списъка на страните, в които има убити журналисти заради работата си.\"24 часа\":Слагат двоен таван на размера на пенсиятаОсвен че оставя таванът на пенсиите, правителството предлага и втори праг, който да ограничи размера им.Това става чрез проектобюджета на Държавното обществено осигуряване за 2019 г., с който \"24 часа\" разполага. Законът променя и част от текстовете в Кодекса за социално осигуряване (КСО), които регламентират размера на пенсиите и формулите за изчислението им. В понеделник законопроектът трябва да бъде обсъден от Надзорния съвет на Националния осигурителен институт (НОИ).Максималният размер на пенсията вече ще е 40% от максималния осигурителен доход за календарната година, предвижда редакция на параграф 6 от КСО, която се предлага с проекта.6000 сираци с помощи, защото не получават пенсия от родителиВсяко дете сирак, което не получава наследствена пенсия от починали родител, ще има право на месечна социална помощ от държавата. Около отпадането на подоходния критерий от 450 лв. се обединиха депутатите след консултации.Текстът е по предложение на БСП, но изненадващо и след спешна среща бе подкрепен от управляващите.\"След проведени разговори с колегите от \"Обединени патриоти\" и министерствата и след лични ангажименти на премиера Бойко Борисов и вицепремиера Валери Симеонов бе решено да подкрепим текста, даващ помощ за всяко дете сирак, който няма наследствена пенсия от починали родители\", обясни шефът на ПГ на ГЕРБ Цветан Цветанов. Червеният Георги Гьоков му благодари и призова управляващите по-често да се вслушват в предложенията на опозицията.Става дума за 6000 деца и е във възможностите на държавата да поеме тази помощ, а размерът ѝ ще бъде определен със закона за държавния бюджет за догодина, обясни пък омбудсманът Мая Манолова. Тя определи приемането на текста като малка победа. ", "date": "2018.10.13", "title": "Преглед на печата"}
{"url": "http://www.cross.bg/florida-yragana-mesta-1586149.html", "text": "/КРОСС/ Броят на жертвите в САЩ на урагана „Майкъл\" стана 16, съобщиха американските власти. Спасителните екипи започнаха да претърсват най-тежко засегнатите места във Флорида, а достъпът до тях е почти невъзможен заради опустошенията.Открити са още трима загинали в Мариана, в окръг Джаксън, Флорида, съобщи местен шериф.Очаква се броят на загиналите да нарасне още, защото все още няма съобщения за загинали от крайбрежните населени места като Мексико Бийч, Порт Сейнт Джо и Панама (Флорида), които понесоха най-тежката част от бурята.Екипи се опитват да проправят път през отломките с булдозери и друга тежка техника, за да могат спасителите да претърсват развалините с кучета, а от въздуха в издирвателните дейности участват безпилотни летателни апарати и хеликоптери  „Блекхок\".Властите във Флорида обобщиха, че от идването на „Майкъл\" по-рано през седмицата са спасили близо 200 души и са проверили 25 000 сгради.В Северна Каролина разчистват щетите след урагана, съобщи БТА. Възстановява се електрозахранването на 460 000 жилища и предприятия и се работи за отварянето на 360 пътни артерии, блокирани основно от дървета, отломки и стълбове. ", "date": "2018.10.13", "title": "Жертвите на урагана „Майкъл” в САЩ станаха 16"}
{"url": "http://www.cross.bg/radev-fakti-valentin-1586146.html", "text": "/КРОСС Институциите и тези, които ги олицетворяват, трябва да дават добър пример, да са тези, които създават доверие. Служителите създават доверието, те трябва да бъдат припознавани като добри полицаи, например. Това заяви пред БНТ депутатът от ГЕРБ и бивш министър на вътрешните работи Валентин Радев. Радев подаде оставка след трагедията кай Своге, където при автобусна катастрофа загинаха 20 души. Неговото място зае тогавашния главен секретар на МВР Младен Маринов.По повод бързото разкритие на убийството на журналистката Виктория Маринова, Радев коментира, че е наясно с още факти, които обаче не може да обяви публично.\"Всички факти не са ясни на обществото - аз знам нещо, което не мога да кажа. Прокуратурата обаче е господар на досъдебното производство. Ако всички знаеха тези факти, щяха да кажат: \"Браво на МВР\". Въпросът е обаче да стигнем до престъпника и той да бъде осъден. Аз казвам какво е направило МВР\", коментира Радев.Той даде примери с добрата работа на полицаите, като посочи присъдите за членове на престъпните банди \"Килърите\" и \"Наглите\", които са вкарани в затвора още по времето на кабинета \"Борисов\" 1, както и справянето с битовата престъпност и изпратените над 1000 полицаи в различни населени места.По повод критиките от външни политици за убийството на Виктория Маринова, Радев коментира, че познава всички външни министри от ЕС и знае какво е състоянието с престъпността в отделните държави членки. \"Нека да бъдат обективни и да не подминават фактите. Никой например не вярваше, че ще пазим границата, докато не дойдоха и не видяха лично, че това е така\", заяви той.По думите му полицаите работят денонощно, по цял ден с контингента, с хора, които са престъпници.\"Трябва да бъдат по-обрани, когато ги нападаме. Не трябва да очакваме, че МВР ще реши всички проблеми в държавата. Всички трябва да внимаваме какво правим, не са само полицаите панацеята\", каза в заключение Валентин Радев.", "date": "2018.10.13", "title": "Валентин Радев: Има още неразкрити факти по случая \"Виктория\""}
{"url": "http://www.cross.bg/bulgariya-voiina-svetovna-1586133.html", "text": "/КРОСС/ 1307 г. - Над 140 тамплиери във Франция са арестувани от агенти на Филип IV, след което са измъчвани, за да признаят обвинения в ерес.1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания.1773 г. - Шарл Месие открива спиралната галактика \"Водовъртеж\" (M51).1792 г. - Във Вашингтон (Окръг Колумбия) е направена първата копка на строежа на Белия дом.1843 г. - В Ню Йорк е основана най-старата еврейска обществена организация - Бней Брит.1884 г. - Международно прието е, че нулевият меридиан минава над Гринуич (Великобритания).1899 г. - Съставено е 19 Правителство на България, начело с Тодор Иванчов.1919 г. - След края на Първата световна война Антантата установява протекторат в Беломорска Тракия.1923 г. - Столицата на Турция е преместена от Истанбул в Анкара.1943 г. - Втора световна война: Новото правителство на Италия, начело с Пиетро Бадолио, прекратява договора на Мусолини с Нацистка Германия и части от страната обявяват война на Страните от Оста.1943 г. - Втора световна война: Рига, столицата на Латвия, е превзета от Червената армия1976 г. - Боливийски товарен самолет Боинг 707 пада върху главната улица в град Санта Крус, Боливия, при което загиват 102 души (97, повечето от които деца, на земята).1983 г. - Космическата совалка Чалънджър се приземява успешно със седем астронавти на борда - най-многобройния екипаж в историята на космическите полети.1990 г. - Американския президент Джордж Буш награждава Джон Атанасов с националния медал за техника и технологии с думите: \"Проф. Джон Атанасов, който винаги е подчертавал българския си произход и се гордее с него, е пример за всички...\".1991 - В България са проведени избори за 36 Народно събрание.1994 г. - Президентът Желю Желев назначава с указ служебно 81 правителство на България с първата жена министър-председател на България Ренета Инджова.1999 г. - Във Франция са разрешени със закон еднополовите бракове.2010 г. - Приключва миньорска авария в Копиапо 2010, след като всичките 33 миньори са извадени на повърхността.", "date": "2018.10.13", "title": "13 октомври в историята"}
{"url": "http://www.cross.bg/valeriii-papila-karp-1586132.html", "text": "/КРОСС/ Светите мъченици Карп и Папила живели в края на втория и първата половина на третия век. Родили се в Пергам, град в Мала Азия. Още от младини били християни. За всички жители на града и околността представлявали пример на християнски добродетели. Като гледали техния праведен живот, мнозина се обръщали към истинския Бог и ставали християни.По-късно Карп бил избран за епископ на град Тиатир. А Папила приел чин дякон при него. В средата на третия век, при император Деций Траян, настонало жестоко гонение против християните. Императорът пратил в Мала Азия един от преданите си служители на име Валерий, да принуждава християните да се отричат от вярата си, а тия, които се противят, да погубва.В Тиатир било устроено тържество в чест на идолите. Валерий заповядал на всички жители да вземат участие в него. Карп и Папила не се явили на празника. Валерий ги извикал при себе си и ги запитал за причината на отсъствието им. Те обяснили, че вярват в истинския Бог и че затова не могат да вземат участие в езическото жертвоприношение.Императорският пратеник заповядал да бъдат развеждани във вериги из града за присмех на езичниците. Мислел по тоя начин да опозори епископа и неговия дякон. Но това не смутило духовниците. Те смятали за позорни само обезчестните дела. Наказанието заради истината считали за чест. След това Валерий ги повикал при себе си и почнал да прави опит да ги убеди да се откажат от сановете си и да се поклонят на боговете. - Ако не бях видял, че сте умни и разсъдливи хора - казал им той, - не щях да се грижа да ви спася. Просто бил ви предал на смърт. Но жал ми е за вас. Желая ви доброто. По-нататък Валерий почнал да хвали могъществото и мъдростта на боговете. Той приписвал благоденствието на страната на тях, както и големите победи на римляните над техните врагове.Епископът и дяконът безстрашно опровергали думите му, като доказали безсилието и лъжливостта на идолите. Вдъхновено възвестили истината заживия Бог, Създателя на вселената и Спасителя на човеците. Озлобен срещу тях, Валерий наредил да разграбят домовете им, а тях да изпратят в Сарди, където и сам мислел да отиде.Мъчениците били привързани към конете на яздещите мъчители и тъй отведени в Сарди, без да им е била дадена по пътя почивка. Тичайки подир конете, епископът и дяконът намирали утеха в молитвата. През всичкото време задъхани те се молели. Бог чрез чудно видение ги укрепил в трудния подвиг.Пристигнал в Сарди, Валерий отново повикал при себе си двамата изповедници. И пак почнал да ги убеждава да се отрекат от вярата си. Но се почувствал посрамен от твърдия им отговор. Скоро дошъл в Сарди и верният църковен служител Агатодор, който бил безгранично предан на епископа и дякона. Валерий повикал и него при себе си. И почнал също да го разпитва и убеждава. След това го предал на жестоки мъчения. Под ударите на мъчителите верният Агатодор предал душата си на Бога.Императорският пратеник заповядал да оставят тялото му без погребение. Но през нощта християните го погребали. На другия ден Валерий казал на Карп и Папила:- Вашият безумен слуга понесе наказанието, което заслужи със своето упорство. Но вие сте хора умни и образовани. Нима не разбирате какво е за вас полезно? Нима и вие искате да загинете, както той загина?- Ти го наричаш безумен - заявил епископ Карп, - а ние облажаваме неговата смърт. Като него желаем да умрем за Христа.Същото потвърдил и дякон Папила. Валерий заповядал да откарат духовниците-изповедници в Пергам. Господ Бог им внушил непрекъснато твърдост и търпение. Пратеникът на императора повикал епископа и му казал:- Боговете жалят за твоята старост. Дават ти сила. И тъй, бъди благодарен и им въздай нужната чест. Аз почитам старостта ти и ти давам добър съвет. Ако обаче продължиш да упорстваш, това повече аз не ще мога да търпя!Карп отговорил кротко и внушително:- Не мога да считам добър оня съвет, който води от светлина към тъмнина, от живот към смърт. Ти казваш, че почиташ старостта ми. Ако това е истина, повярвай на думите ми. Аз повече жаля за твоята гибел, отколкото ти за моите страдания. Жал ми е да гледам как ти суетно се надяваш на боговете. Те не могат да избавят душата ти от вечните мъки, понеже сами са безсилни.Тия думи на епископа били изпълнени с безгранична любов. Но сърцето на Валерий останало безчувствено, студено. Той заповядал да бият и да мъчат жестоко светителя. Карп понасял всичко с непоколебима твърдост. Дори се усмихвал сред страданията.- На какво се усмихваш? - попитал го озлобено Валерий.- Радвам се, че ми е дадена благодат от моя Бог - отговорил Карп. Радвам се, защото виждам отворени небесата и сред тях - моя Господ в славата Си!Тъй сред тежките страдания Господ утешавал и насърчавал Своя верен служител. Мъченикът не чувствал своите рани. Мислел за Божията милост, за небесните блага.След като бил жестоко изтезаван, Крап бил отведен в тъмницата. Повикан бил Папила, дяконът. Със същата твърдост и той изповядал вярата си. Не се смутил нито от заплахите, нито от увещанията на Валерий. Господ го поддържал с чудната Си сила. Дал му власт да прави чудеса. В името Божие Папила изцерил един сляп.Прогледналият и заедно с него свидетелите на това чудо започнали да прославят Господа, като непрекъснато повтаряли:- Наистина е велика силата на Христа. Той е истинският Бог!Пратеникът на императора се оказал и сляп, и глух за истината. Той заповядал да подложат Папила на най-ужасни мъчения. Но никакви страдания не били в състояние да разколебаят неговата твърдост. Бог видимо му помагал. Бил доведен и Карп.Валерий предал двамата едновременно на различни мъчения. Напразни се оказвали и тия му усилия. Най-после заповядал палачи да им отсекат главите с меч. Доведени на мястото, определено за изпълнение на присъдата, светите мъченици дигнали ръце към небето и се помолили за своите мъчители. След това навели глави. Палачът изпълнил заповедта. Заедно с тия двама свещеномъченици била обезглавена и сестрата на дякон Папила - света Агатоника.В един ден - 13 октомври - светата Църква чества паметта на светите Карп, Папила, Агатодор и Агатоника.", "date": "2018.10.13", "title": "Св. мчци Карп и Папила"}
{"url": "http://www.cross.bg/vsichko-shte-se-naredi-1586134.html", "text": "/КРОСС/ \"Всичко ще се нареди..., дори и плочките!\"Граф Игнатиев ;)", "date": "2018.10.13", "title": "Всичко ще се нареди"}
{"url": "http://www.cross.bg/rodeni-na-oktomvri-1586135.html", "text": "/КРОСС/ Проф. Величко Минеков - скулпторВасил Бинев - актьорМариана Печеян - бизнесдамаМартин Камбуров - футболистАлександър Сиди, депутат от „Обединени патриоти\"  в 44-ото НСИвайло Панев, кмет на район \"Кремиковци\" - СофияКрасимир Туманов, треньор по плуване  Спенс (Станислав Найденов), рапър, една от емблемите на българската хип-хоп музика Чавдар Пейчев, бивш депутатМаринела Петрова,\tзам.-министър на финанситеАлександра Василева, българска актриса", "date": "2018.10.13", "title": "Родени на 13 октомври"}
{"url": "http://www.cross.bg/naii-trydnoto-sveta-neshto-1586204.html", "text": "/КРОСС/ Най-трудното нещо на света е да мислиш с главата си. Затова толкова малко хора се занимават с това. - Хенри Форд.", "date": "2018.10.13", "title": "Най-трудното нещо на света"}
{"url": "http://www.cross.bg/tzenite-tyrtziya-poslednite-1586136.html", "text": "/КРОСС/ Анкара поиска от местните власти в Турция да въведат по-строг контрол, както и глоби, върху представителите на бизнеса, които увеличават по-драстично цените заради икономическите затруднения на страната. Това става ясно от съобщение на вътрешното министерство, цитирано от Ройтерс.През последните месеци турската икономика беше ударена от валутна криза, в рамките на която от началото на годината цената на лирата поевтиня с 40%, а инфлацията достигна до близо 25%, най-високата стойност за последните 15 г.И докато цените в Турция растат, президентът Реджеп Ердоган призова турците да докладват за магазини и \"опортюнисти\", които увеличават прекомерно цените, обещавайки да проведе акции в обектите, ако е необходимо.В същото време финансовият министър Берат Албайрак във вторник обяви план за \"доброволно\" намаляване на цените с 10% в опит да се отговори на повишаващите се потребителски цени.По-рано в четвъртък вътрешният министър Сюлейман Сойлу е изпратил уведомления до кметовете на всички 81 турски провинции с искане да бъдат взети мерки срещу тези, които \"се възползват\" от волатилните валутни курсове, за да увеличат цените, се посочва още в съобщението на министерството.\"Беше установено, че някои магазинери, фирми и компании през последните дни въведоха резки увеличения на цените на продукти и услуги, предоставяни за нуждите на гражданите, че някои стоки се държат на склад, за да предизвикат увеличение на цените\", посочва още министерството.  ", "date": "2018.10.13", "title": "Турция затяга контрола върху цените в страната"}
{"url": "http://www.cross.bg/tema-govori-ryse-1586137.html", "text": "/КРОСС/Тема: Защо убийството в Русе стана повод за напрежение между София и Брюксел? Говори Красимир Велчев от ГЕРБТема: Духовни ценности и законът за вероизповеданията - разговор с митрополит АнтонийТема: Какво се случва в държавата? Гостува бившият вицепрезидент Маргарита ПоповаТема: Асен Блатечки с нови проектиТема: Семейна събота с Кристина и Михаил БелчевиТема: Гастрол на Старозагорската опера в СофияРетро трамвай в столицатаТема: В памет на Виктория - призив от Русе  на бившия съпруг на убитата тв водеща Свилен Максимов;Тема: Страна от бъдещето - Япония през очите на Радиана Божикова и операторът Добромир Иванов;Тема: Любо Киров  - за летенето в музиката и живота;Тема: Най-филмираният жив британски писател Иън Макюън - говори за работата си с Антъни Хопкинс, Хелън Мирън, Кайра Кнайтли;Тема: Анатомия на едно убийство - говори психологът Росен ЙордановТема: Менделсон в най- обезлюденото българско село, 20 години по-късно, но не за българи, а за белгийциТема:  Да нахраниш бездомните - ресторант ще готви безплатно за хора в нужда  ", "date": "2018.10.13", "title": "Теми и гости в ефира днес"}
{"url": "http://www.cross.bg/iiordanov-rosen-haraktera-1586156.html", "text": "/КРОСС/ Всички хора са способни на убийство. Това заяви криминалният прихолог Росен Йорданов пред Нова телевизия. Всичко зависи в какво състояние изпада човек, по думите му.Престъплението срещу Виктория Маринова е извършено случайно, смята той. Уликите показват, че извършителят е с нисък самоконтрол, тирания на нагона и страстите.Трудно ми е да повярвам, че има подбудителство и съучастие, каза Йорданов. Обикновено такова престъпление се извършва от един извършител.Убиецът е асоциален, по мнението на психолога. Според него е вменяем. Това е ценностна деформация на характера, обяснява Росен Йорданов.Убиецът е неспособен да изпитва емпатия и състрадание към болките на жертвата. Хората с психопатна структура на характера имат силно усещане за самооневиняване, по анализа на психолога. Станахме толерантни към психопатните прояви в ежедневието, притестен е Йорданов. Ако няма зло, няма да разберем какво е зло, подчерта той. ", "date": "2018.10.13", "title": "Криминален психолог: Станахме толерантни към психопатните прояви"}
{"url": "http://www.cross.bg/skripal-yakovenko-london-1586158.html", "text": "/КРОСС/ Руският посланик в Лондон Александър Яковенко отрече днес, че агенти от военното разузнаване на родината му са опитали да убият бившия двоен агент Сергей Скрипал и че Русия е отговорна за различни хакерски атаки срещу организации по света, съобщава БТА.Според него руско-британските отношения са на ниско равнище, защото Лондон води кампания за дискредитирането на Москва. Той отговори отрицателно на въпрос дали приема обвиненията, че покушението срещу Скрипал през март е дело на руски агенти и се отклони от прекия отговор на въпроса дали двамата заподозрени са служители на руското военно разузнаване ГРУ.Александър Яковенко отхвърли обвиненията от Великобритания, САЩ и Холандия, че ГРУ е извършвало хакерски атаки срещу редица организации по света с цел да подкопае западните демокрации. Според посланика британските власти държат в тайна разследването за отравянето на Скрипал и дъщеря му в Солсбъри и отказват сътрудничеството на Москва.Яковенко предупреди, че в близко бъдеще Русия ще отправи към Великобритания \"сложни въпроси\" за изводите в доклада за покушението в Солсбъри ", "date": "2018.10.13", "title": "Руският посланик в Лондон отхвърли обвиненията, че Москва стои зад отравянето на Скрипал"}
{"url": "http://www.cross.bg/viktoriya-maksimov-severin-1586163.html", "text": "/КРОСС/ Северин не е индивид, той е изверг, но дори да го убием с камъни, няма да си върнем Виктория. Съдиите, ако са морални хора, нямат нужда от моите указания, те знаят какво да правят. Това каза бившият съпруг на убитата телевизионна водеща Виктория Маринова и собственик на русенската телевизия TVN Свилен Максимов в сутрешния блок на bTV.Мъжът призна, че не иска да мисли за арестувания за убийството Северин Красимиров. Максимов не вижда как извиненията на близките му ще върнат Виктория, но и не вижда кое наказание ще има такъв ефект.\"Той е някакъв изверг, аз в момента го мразя страшно много, но от друга страна дори и да го убием с камъни, да го обесим, това няма да ни върне Виктория. Трудно ми е да приема извиненията на майката на Северин. Те не са насочени към мен, но аз не бих ги приел. Връщам се в деня, в който това се случи, когато слушам подробности. Предпочитам да мисля за бъдещето, трябва да продължим това, което Виктория започна\", заяви бившият съпруг на Виктория и баща на 7-годишната й дъщеричка.По думите му журналистката бързо в кариерата си е показала, че се интересува от социалните теми и от проблемите на хората в затруднено положение и особено на децата.\"Детектор\", предаването, от което Виктория Маринова води само едно издание, пък е било създадено с цел да се даде гласност на важните теми, за които не се говори достатъчно - като задържането на журналистите от \"Биволъ\" и тяхното разследване за злоупотреби с европари. В тази връзка Максимов призова да не търсим мъст.\"Това е несправедливост, която няма как да бъде поправена, ако всички хора не научат това нещо - и не само да стоят пред телевизора и да гледат, но и да направят нещо по въпроса. Аз не съм важен в картинката, но искам народът да се промени, да спре да мисли за наказания, да спре да се оплаква и да мрънка.\", подчерта Свилен Максимов.Според него, вариантите в момента пред нашето общество са два: \"Да продължим да мрънкаме, да искаме наказание, да правим походи в махалите, да страдат други хора, които нямат нищо общо и да гледаме как да навредим или да погледнем нещата от един друг ъгъл - че моментът за промяна е дошъл. Не е важно какво ти се случва, важно е как ти го приемаш, как реагираш на това. В този смисъл аз бих искал да направя каквото зависи от мен, за да тръгнат нещата и да се оправят\".\"Виктория положи началото на нещо по-добро. За мен не е важно какво се е случило и какво ще се случва, а как ще реагираме на това. Искам да направя каквото зависи от мен, за да тръгнат нещата и да се оправят. Цял живот подхождаме със злоба към реалността\", коментира още бившият съпруг на убитата млада жена. ", "date": "2018.10.13", "title": "Бившият съпруг на Виктория: Северин не е индивид, той е изверг"}
{"url": "http://www.cross.bg/rabota-predi-sytrinta-1586139.html", "text": "/КРОСС/ Доктор Пол Кели, изследовател в Оксфордския университет, открива, че ставането и започването на работа преди 10 е модерното изтезание на нашия век. То се отразява зле на огромна част от хората.Нашите тела имат свой биологичен часовник, известен като Циркаден ритъм. Това е генетично програмиран цикъл, който регулира активността на мозъка, енергийните нива на организма, производството на хормони и възприемането на времето. Започвайки работа преди десет сутринта, ние се намесваме в работата на този ритъм, което разстройва нашето здраве и разбалансира организма ни.- Въведен през 20-ти век, осемчасовият работен ден е измислен, за да се оползотвори максимално работата на фабриките и заводите. Тогава не се взима предвид биологичния часовник на човека. Човешкият организъм през хилядолетията се настройва да работи според изгрева и залеза, а не според бизнес-стратегиите на компаниите.- Идеята на Пол Кели е да премести започването на учебния процес във Великобритания от 8:30 на 10:00. След редица изследвания, тестове и наблюдения, той установява, че продуктивността и вниманието на учениците са много по-пълноценни, когато започват училищния ден по-късно. Дори оценките им се повишават.Ако тази идея бъде пренесена и в други сфери на живота, биха настъпили много подобрения. Вместо да е пълно с преуморени, зомбирани от кафето хора, които са на работа във времето, когато трябва да спят, обществото ще получи продуктивни, фокусирани, отдадени на задълженията си работници, които ще са полезни както на работодателя си, така и на себе си.Компаниите, които принуждават служителите си да работят преди 10 сутринта, ги излагат на емоционален и физически стрес, като това предразполага към здравословни проблеми в по-широк план. Започването на работа твърде рано сутринта е и причина американците (а и не само) да са длъжни да изпиват поне две дълги кафета, за да се чувстват в кондиция.Това са 40 милиона долара годишно, и то само за кафе! ", "date": "2018.10.13", "title": "Започването на работа преди 10 сутринта е равносилно на изтезание"}
{"url": "http://www.cross.bg/letishta-imena-proekta-1586140.html", "text": "/КРОСС/ Руските летища ще трябва да добавят в имената си имената на популярни сънародници в рамките на проекта „Великите имена на Русия\", пише ТАСС.Конкурсът за нови имена стартира вчера в Русия като руснаците ще трябва да избират имената на известни личности, които ще допълнят официалните названия на 45 руски летища с международно и федерално значение.На сайта на проекта всеки вече може да предложи своите версии на новите имена. Имената са на видни сънародници, които са допринесли значително за развитието и формирането на Русия, включително тези, които са получили световно признание в литературата, музиката, визуалните изкуства, науката и културата, участвали в научни и географски открития, военни победи, социални трансформации и др. Човекът, на когото се предлага да бъде поставено името трябва да бъде пряко свързан с определен град и регион в страната.Окончателното гласуване ще се проведе от 8 до 30 ноември, всеки ще може да избере едно летище от общия списък и да гласува за едно име. Резултатите от конкурса ще бъдат обявени на 5 декември.В проекта влизат летища в Москва, Санкт Петербург, Анапа, Воронеж, Екатеринбург, Иркутск, Мурманск, Новосибирск, Перм, Сочи и др.В момента в света над 200 летища са кръстени на известни личности. ", "date": "2018.10.13", "title": "Руските летища ще имат нови имена"}
