{"url": "http://www.cross.bg/taiivan-mitag-sila-1614364.html", "text": "/КРОСС/ Предупреждение за буря е обявено в Тайван във връзка с приближаването на тайфуна \"Митаг\", предадоха ТАСС и ДПА.Заради лошото време в редица градове на острова днес са затворени училищата, правителствените учреждения и борсата. Отменени са десетки полети и фериботни линии, и са затворени някои магистрали поради опасения от наводнения и свлачища.Тайфунът \"Митаг\" е категоризиран от втора по сила степен от тайванската метеорологична служба. Местните синоптици съобщиха, че епицентърът на тропическия циклон се намира в Тихия океан на 220 км югоизточно от бреговете на острова. Очаква се тайфунът да достигне източните и северните райони на Тайван през втората половина на деня с максимална сила на вятъра от 100 км/ч.Предвижда се тайфунът да наближи източния китайски град Шанхай във вторник.Тайфуни често връхлитат Тайван, Китай, Филипините и Япония през втората половина на годината, събирайки сила от топлите води на Тихия океан или Южнокитайско море.Тайфунът \"Моракот\" опустоши Тайван през 2009 г. и отне живота на близо 700 души, най-вече в свлачища, припомня ДПА.", "date": "2019.09.30", "title": "Тайфунът Митаг приближава Тайван"}
{"url": "http://www.cross.bg/nedelya-rabotyat-dori-1614379.html", "text": "/КРОСС/ Това е битка, която се води от десетилетия. Синдикатите се борят срещу това работниците в магазините да са на местата си в малките часове на нощта и в неделя. При това без значение дали става въпрос за квартална бакалия или голям супермаркет. Тези правила, твърдят синдикатите, осигуряват свободно време на работниците и ги защитават от експлоатация. Собствениците на магазините обаче не са съгласни с тях. .Две вериги супермаркети във Франция - Casino Guichard Perrachon и Carrefour - пробват вариант да работят без персонал и продавачи. Само с охрана. Която обаче е външна фирма и не зависи от точно този закон. Супермакетите заключват секциите с алкохол, прясно месо и млечни продукти, но оставят работещи всички секции с пакетирани стоки. Клиентите си избират и след това минават през касите, за да се самотаксуват и платят с картите си. А охраната, разбира се, следи някой да не си тръгне без да плати.В това отношение ние в България сме осезаемо по-напред от французите. Всички големи вериги супермаркети работят в неделя и никой дори и не си помисля за промяна. А дори има магазини, които са отворени по 24 часа седем дни в седмицата. Което е изключително удобно от гледна точка на пазаруващите.Друго удобство, макар и този път споделено с Франция, е сайтът kimbino.bg. В него може да видите всички брошури за намаления и листовки с промоции. Удобно е, защото сайтът е безплатен, лесен за употреба и не се налага да прелиствате постоянно страниците на хартиените брошури.Съчетавайки двете - денонощното пазаруване с различни промоции - \"Фантастико\" има четири постоянно отворени магазина в София. В  има някои забележителни намаления на месни и млечни продукти.Кауфланд пък залага на изпитаното - в Германия е време за Октоберфест, затова германската верига има специални промоции, посветени на фестивала. Бира, вурстове, хлебчета, кисело зеле и дори екскурзия до Мюнхен -  е като разходка из Бавария.Билла не може да се похвали с денонощни магазини, макар че има доста такива с удължено работно време до 23:00, например. Но пък от веригата празнуват 19 години в България, така че са подготвили специални изненади за клиентите си. Като 25-процентното намаление на три групи продукти в 3 последователни дни или пък специалното предложение 1+1 на цена за един брой. Така че новата  определено си заслужава разглеждането. А после - и пазаруването. Не сме във Франция, така че може и в неделя. ", "date": "2019.09.30", "title": "Супермаркети ще работят без персонал в неделя "}
{"url": "http://www.cross.bg/godina-instityti-rastezh-1614365.html", "text": "/КРОСС/ Водещите немски икономически институти са ревизирали рязко в низходяща посока прогнозата си за растеж за най-голямата европейска икономика през настоящата година, съобщи агенция Ройтерс, цитирайки два свои източника, запознати с въпроса.Ревизиите, които се очаква да бъдат отчетени и в прогнозата на правителство в Берлин, отразяват нарастващите опасения, че икономическо забавяне в Германия, породено от продължаващата рецесия в силно зависимия от износа производствен сектор, може да се отрази негативно и на икономиката в цялата еврозона.Според източниците на Ройтерс водещите институти вече очакват, че германската икономика ще нарасне с едва 0,5% през 2019-а година. Един от източниците отбеляза, че за 2020-а година се очаква растеж на БВП на Германия от 1,1 на сто.В последните прогнози на петте института от април беше заложен икономически растеж от 0,8% през тази и от 1,8% през следващата година.За 2021-а година те прогнозират много слабо подобрение на растежа до 1,4%.Новите прогнози на немските икономически институти ще бъдат оповестени официално в сряда.", "date": "2019.09.30", "title": "Германските водещи институти намаляват рязко икономическата си прогноза за 2019"}
{"url": "http://www.cross.bg/dzhylian-svatbata-sled-1614367.html", "text": "/КРОСС/ Един от последните големи проекти на Джулиан Мур е филмът „След сватбата“, който излезе на големия екран това лято. Лентата е римейк на филма на Сюзън Биър от 2006 г., носещ същото име.Кариерата на успешна актриса дава на Джулиан възможността постоянно да пътува по света и да опознава нови места. Тя твърди, че срещата с различни култури е едно от най-важните неща и се уверява в това за последен път по време на снимките на „След сватбата“, тъй като част от филма е заснет в Индия.Пред руското издание на списание Elle Джулиан споделя преживяванията си: „Не беше трудно да пресъздадем духа на Индия на екрана. Когато си в страна като тази, всички граници падат. Всякакви проблеми те гледат право в лицето. Тогава разбираш, че просто живееш в друг свят, който е много по-защитен, няма нищо общо с този. В Индия всичко е шокиращо за човек, живеещ в съвсем друга реалност. Затова там започваш да гледаш на света с различни очи, защото се сблъскваш с нещо ново, за което само си слушал, но с което никога не си се сблъсквал в действителност. Когато пътувате някак по-добре разбирате другите култури и ви се изясняват всичките им особености. Затова ги изучавайте възможно най-внимателно. Изолацията ражда нетърпимост между хората“, разказва Мур.През лятото актрисата получи почетната награда „Кристален глобус“ за цялостен принос в световното кино. Призът й бе връчен на международния филмов фестивал в Карлови Вари, който бе открит с филма „След сватбата“.", "date": "2019.09.30", "title": "Джулиан Мур: Пътувайте! Изолацията ражда нетърпимост"}
{"url": "http://www.cross.bg/hrani-hrana-tyaloto-1614362.html", "text": "/КРОСС/ Ако сте истински чревоугодник, есента е любимият ви сезон. Има от всичко и всичко е вкусно. Реколтата е събрана, природата щедро е изляла богатствата си, цялото животинско царство събира храна за зимата и човекът не прави изключение.Вие не искате да трупате мазнини, но тялото не пита. То си знае, че идва зима и прави каквото природата го е научила. Като правило в студено време човек яде по-калорични храни.Климатът и атмосферните условия оказват своето влияние върху нашите потребности от енергия. Ако ни е студено и се намираме в слабо затоплено помещение, тялото има нужда от по-калорични храни за сметка на енергията, която не ни достига.Стойте на топло. Облечете се по-дебело. Ако ви е студено и сте гладни, първо се стоплете. Вземете топла вана. Не се измъчвайте с глад, но се опитайте да подбирате по-нискокалорични храни. Чаша топло обезмаслено мляко засища глада и затопля тялото.Чувството на студ е доказателство, че организмът изразходва калории и черпи енергия от собствените си ресурси. Но ако чувствате, че нискокалоричните храни не ви „стоплят“, спомнете си за супите. Без застройка или сметана, с по-малко сол.Значи тя е необходима на организма. В този случай е добрият избор са мазна риба и ястия с растително масло. За обменните процеси този вид мазнини е по-полезен отколкото животинските.Не пренебрегвайте картофите. Те съдържат много калий и витамин С. Сварените с кората картофи са вкусно, питателно и нискокалорично ястие. Не трябва да се забравя и киселото зеле, съдържащо много витамин С и малко калории. За похапване между храненията подходящи са суровите моркови и ябълките. Есента е време за топла храна, включваща всички ценни и достъпни продукти в необходимото количество.Късите и дъждовни дни обикновенно влияят зле и на настроението ни, което може да доведе известната „есенна депресия“. През есента в организма намалява съдържанието на серотонин и затова с удоволствие консумираме продукти, съдържащи захар, които повишават неговото ниво. Настроението си временно се подобрява, а теглото трайно се покачва. Ограничавайте сладкото и се движете. Излетите в природата и спортът са много по-ефективен начин за борба с лошото настроение от тортите и сладоледа. А ползите за здравето са очевидни.", "date": "2019.09.30", "title": "Здравословен пътеводител в сезона на изобилието"}
{"url": "http://www.cross.bg/bulgariya-zaev-premier-1614363.html", "text": "/КРОСС/ Възможно е много бързо да бъде намерено решение на откритите въпроси с България. Това каза македонският премиер Зоран Заев, минути след приключване на консултативната среща при президента Румен Радев в София.„Ние подписахме Договор, с който приехме, че имаме обща история. Разбира се, че част от историята ни е отделна и в двете държави. В този дух аз вярвам, че комисиите ще намерят решение“, посочи Заев.Днес българският премиер Бойко Борисов, заедно с членове на кабинета и ръководители на отговорните институции взеха участие в консултативна среща при Румен Радев, на която бяха разгледани отношенията на България с Република Северна Македония в контекста на евентуалното решение на Европейския съвет за покана за започване на преговори за членство на страната.„Ние подписахме Договор, с който приехме, че имаме обща история. Разбира се, че част от историята ни е отделна и в двете държави. В този дух аз вярвам, че комисиите ще намерят решение“, посочи Заев.„Комисията е експертна и тя е създадена, за да дефинира нещата. Нашите призиви са да бъдат направени смели крачки, основани на фактите и истината. Призоваваме да се намери решение и не е достатъчно само нашата страна да има воля, подобно нещо е необходимо и от България“, подчерта Заев.Македонският премиер е убеден, че и този исторически момент ще бъде преодолян.\"С Договора доказахме политически, че искаме сътрудничество с България и продължаваме в тази насока. Вярвам, че и тази част от историята, за която говорим сега, ще бъде преодоляна. Целта е да укрепим приятелството и добросъседството. Очакваме да бъде намерено решение. България е сред нашите най-големи поддръжници за ЕС“, заяви македонският премиер.„Вярвам, че тя ще докаже това и при получаването на дата след 15 години кандидатстване. Няма нужда от загриженост. Приемаме тревогата и препоръките от България. Вече работим с комисиите, ще имаме заседания и ще искаме и двете държави да бъдат щастливи и удовлетворени при постигането на решение“, каза още Заев. ", "date": "2019.09.30", "title": "Зоран Заев: Приемаме препоръките на България"}
{"url": "http://www.cross.bg/ministur-predsedatel-sotzialisticheska-repyblika-1614370.html", "text": "/КРОСС/ На , вторник, от  часа президентът Румен Радев ще проведе среща на „Дондуков“ 2 с първия заместник министър-председател на Социалистическа република Виетнам Чъонг Хоа Бин.", "date": "2019.09.30", "title": "Румен Радев ще се срещне с първия заместник министър-председател на Социалистическа република Виетнам"}
{"url": "http://www.cross.bg/shirak-prezident-pochit-1614371.html", "text": "/КРОСС/ Десетки световни лидери, между които руският президент Владимир Путин, днес отдадоха последна почит на експрезидента на Франция Жак Ширак. Страната обяви национален ден на траур в чест на своя харизматичен бивш държавен глава.Националният ден на траур е ознаменуван и с минута мълчание във всички публични институции и училища. Отдаването на почит ще продължи и в сряда, когато френският отбор по ръгби ще носи черни ленти в знак на траур по време на техния сблъсък със САЩ на Световната купа в японския град Фукуока.Освен Путин, за погребалната служба в църквата „Сен Сюлпис“ във френската столица дойдоха катарският емир шейх Тамим бин Хамад Ал Тани, шефът на ЕК Жан-Клод Юнкер и бившият американски лидер Бил Клинтън. Сред скърбящите бе забелязана и актрисата Салма Хайек, която бе до съпруга си френския милиардер Франсоа-Анри Пино.Голяма част от настоящата политическа класа на Франция също присъства на службата днес, включително трима други бивши френски президенти: 93-годишният Валери Жискар Д’Естаен, бившето протеже на Ширак, Никола Саркози и съпругата му Карла Бруни, както и бившият президент социалист Франсоа Оланд..След частна семейна церемония в Мемориалния комплекс на инвалидите, ковчегът на Ширак бе придвижен под военен ескорт през улиците на Париж до „Сен Сюлпис“.Ковчегът на Ширак, обвит във френско знаме, бе пренесен в църквата от бившите му охранители, докато зрители аплодираха отвън.Смъртта на 86-годишния бивш президент в четвъртък предизвика масово желание за отдаване на почит към човек, чиято политическа кариера на високо ниво продължи четири десетилетия, с 12 години като президент от 1995 до 2007 г. Може би най-значимото действие на бившия френски лидер на международната сцена беше противопоставянето му на американската инвазия в Ирак през 2003 г. Ширак ще бъде запомнен и като първият френски президент, признал ролята на страната в депортирането на евреи по време на Втората световна война, както и с предупреждението за риска от климатичните изменения, преди да влезе в политическия дневен ред.Ширак ще бъде погребан в гробището „Монпарнас“ в южен Париж, до дъщеря му Лорънс, починала през 2016 г. на 58 години след битка с анорексията.", "date": "2019.09.30", "title": "Франция се прости с Жак Ширак, политици и звезди дойдоха на погребението"}
{"url": "http://www.cross.bg/oktomvri-angliya-lydogoretz-1614374.html", "text": "/КРОСС/ Селекционерът на България Красимир Балъков обяви избраниците си за предстоящите евроквалификации с Черна Гора и Англия. „Лъвовете“ гостуват в Подгорица на 11 октомври, а три дена по-късно посрещат Англия на Националния стадион „Васил Левски“. Дебютна повиквателна за националния отбор получава нападателят на Локомотив Пловдив Бирсент Карагерен, а вратарят на Левски Николай Михайлов се завръща в групата от 24 играчи.Групата на България:Вратари: Николай Михайлов (Левски), Пламен Илиев (Лудогорец), Христо Иванов (Етър);Защитници: Страхил Попов (Касъмпаша), Васил Божиков (Слован Братислава), Георги Пашов (Арарат-Армения), Камен Хаджиев (Академия Пушкаш), Кристиан Димитров (Ботев Пловдив), Антон Недялков (Лудогорец), Иван Горанов (Левски), Петър Занев (ЦСКА-София);Полузащитници и нападатели: Ивелин Попов (Ростов), Кирил Десподов (Щурм Грац), Георги Костадинов (Арсенал Тула), Симеон Славчев (Карабах), Георги Сърмов (Кемниц), Божидар Краев (Жил Висенте), Кристиян Малинов (ЦСКА-София), Марселиньо (Лудогорец), Вандерсон (Лудогорец), Галин Иванов (Славия), Васил Панайотов (Черно море), Исмаил Иса (Черно море), Бирсент Карагерен (Локомотив Пловдив).Стартът на подготвителния лагер в Национална футболна база „Бояна“ е в неделя, 6 октомври, като селекционерът Балъков ще даде традиционната си пресконференция в 11:30 същия ден. На 8 октомври в 18:00 ч. трима футболисти ще говорят пред представители на медиите, а на 10 октомври тимът пътува за Черна гора с полет от летище „София“ в 11:45 часа. Същата вечер в 19:00 ч. местно време Красимир Балъков ще даде официалната си пресконференция в Подгорица, а в 19:30 стартира тренировката на тима, която ще бъде открита за журналистите в първите си 15 минути.Официалната пресконференция преди мача с Англия в София ще се състои на 13 октомври, неделя, от 17:00 ч. в Национална футболна база „Бояна“, а половин час по-късно стартира и официалната тренировка. Мениджърът на съперника Гарет Саутгейт ще говори пред медиите в 19:15 ч. в зала „Родина“ на Националния стадион „Васил Левски“.България гостува на Черна Гора на 11 октомври от 21:45 часа българско време, а на 14 октомври приема Англия, също от 21:45 часа.", "date": "2019.09.30", "title": "Ето кои национали ще играят в мачовете с Черна Гора и Англия"}
{"url": "http://www.cross.bg/ppoypop-glaven-politia-1614375.html", "text": "/КРОСС/ CROSS.bg публикува статията от сайта defakto.bg Авторът е адвокат в Софийската адвокатска колегия.Πpeзидeнтът нa peпyблиĸaтa Pyмeн Paдeв cĸopo щe бъдe изпpaвeн пpeд oтгoвopнocттa дa финaлизиpa пpoцeдypaтa пo избop нa нoв глaвeн пpoĸypop. Излишнo e дa ce пoлзвaт пaтeтични дyми oтнocнo вaжнocттa нa тoвa cъбитиe. Зa вceĸи бългapcĸи гpaждaнин e яcнo, чe cтaвa дyмa зa oпpeдeлянe xopизoнтa нa paзвитиe нa дъpжaвaтa пpeз cлeдвaщoтo дeceтилeтиe.Цeлтa нa тoзи тeĸcт e дa xвъpли cвeтлинa въpxy пpoблeмa oт oбщecтвeнa и пoлитичecĸa глeднa тoчĸa, a нe oт юpидичecĸa. Toзи пoдxoд пoзвoлявa дa ce пocoчaт ĸлючoвитe въпpocи, нa ĸoитo тpябвa дa oтгoвopи пpeзидeнтът, бeз дa ce гyби ayдитopиятa, нeoбpeмeнeнa oт ĸoнcтитyциoннoпpaвнa и нaĸaзaтeлнaпpaвнa ĸoмпeтeнтнocт. Cтpoгo cпeциaлизиpaният aнaлиз e нeпocилeн зa ĸpaтĸи тeĸcтoви фopми, oщe пoвeчe тoй нe би бил нищo пoвeчe oт cинтeз нa вeчe пpoвeдeн пpaвнoпoлитичecĸи дeбaт.Heoбxoдимo e дa ce пoдчepтae, чe пocлeднoтo, ĸoeтo пpeзидeнтът щe oцeнявa cлeд 24 oĸтoмвpи, e личнocттa нa ĸaндидaтa зa глaвeн пpoĸypop. Haличиeтo нa диcĸpeциoннa влacт e нeдиcĸycиoнeн въпpoc, пpoизтичaщ oт ecтecтвoтo нa peдa зa избop. Cмиcлoвитe пpилиĸи мeждy oтлaгaтeлнoтo вeтo и пpeдвидeнaтa възмoжнocт зa възoбнoвявaнe нa пpoцeдypaтa пpи нeиздaвaнe нa yĸaз e пpoблeм, въpxy ĸoйтo тpябвa дa paзcъждaвaт ĸoнcтитyциoнaлиcтитe. Πpиcъeдинявaм ce ĸъм твъpдeниeтo нa Bacил Mpъчĸoв, чe \"в paмĸитe нa тoвa пpoизвoдcтвo oбaчe нe мoгaт дa ce oбcъждaт въпpocи, cвъpзaни cъc cyвepeннaтa и диcĸpeциoннa пpeцeнĸa нa дъpжaвния глaвa зa пpoфecиoнaлнитe и нpaвcтвeни ĸaчecтвa нa нaзнaчeнoтo oт нeгo лицe\"[1].Πpeди дa cтигнe дo пpoфecиoнaлнитe и нpaвcтвeни ĸaчecтвa нa ĸaндидaтa зa глaвeн пpoĸypop, ce нaлaгa пpeзидeнтът дa дaдe oцeнĸa нa нaĸaзaтeлнaтa пoлитиĸa нa дъpжaвaтa пpeз пocлeднитe гoдини, ĸaĸтo и нa peзyлтaтитe oт paбoтaтa нa ceгaшния глaвeн пpoĸypop и пpoвeдeнaтa peфopмa в пpaвocъдиeтo cъc cъздaвaнeтo нa cпeциaлизиpaн нaĸaзaтeлeн cъд.Улecнeниe пpeдизвиĸвa eднoзнaчнocттa ĸaĸтo нa пoнятиeтo \"нaĸaзaтeлнa пoлитиĸa\", тaĸa и нa cyбeĸтa, ĸoйтo я peaлизиpa. Tя пpoизтичa oт paзпopeдбaтa нa чл. 105, aл. 2 oт Kонституцията на Pепублика България. B cъщия дyx изpичнo пoдчepтaвa и Бopиc Beлчeв: \"Едвa ли няĸoй ce cъмнявa, чe нaĸaзaтeлнaтa пoлитиĸa в дъpжaвaтa e чacт oт oбщaтa пoлитиĸa пo ocигypявaнeтo нa oбщecтвeния peд и нaциoнaлнaтa cигypнocт\".[4]Haвяpнo e yмecтнo дa ce пpипoмни, чe пpaвopaздaвaнeтo нe e чacт oт нaĸaзaтeлнaтa пoлитиĸa нa дъpжaвaтa. Cъдът нe ce бopи c пpecтъпнocттa, a зaщитaвa пpaвaтa и зaĸoннитe интepecи нa гpaждaнитe и гapaнтиpa paвeнcтвo и cъcтeзaтeлнocт в пpoцeca. Hямa ĸaĸ дa ce пpeминe ĸъм избop нa нoв глaвeн пpoĸypop, бeз дa ce aнaлизиpa oбщecтвeният дeбaт, пpeдшecтвaщ cъздaвaнeтo нa cпeциaлизиpaнo нaĸaзaтeлнo cъдoпpoизвoдcтвo нaй-мaлĸo пo тpи пpичини., cъздaвaнeтo нa ocoбeнaтa юpиcдиĸция бeлязa ĸpaя нa мaндaтa нa пpeдишния глaвeн oбвинитeл и нaчaлoтo нa дeйcтвaщия., дeйнocттa нa cпeциaлизиpaнaтa пpoĸypaтypa e ecтecтвeнa eceнция нa дeйнocттa на дeйcтвaщия глaвeн пpoĸypop, ĸoeтo e oчeвиднo oт цялocтния aнaлиз нa пyбличнитe мy изявлeния зa пepиoдa. нoминиpaнeтo нa aĸтyaлния ĸaндидaт e нeдвycмиcлeнo пocлaниe oт cъдeбнaтa влacт ĸъм бългapcĸoтo oбщecтвo, чe пocoĸaтa e пpaвилнa, yдoвлeтвopитeлнa и тpябвa дa бъдe импepaтивнo пpoдължeнa.Любoпитнa e пpaвнaтa ypeдбa нa пpaвoмoщиeтo нa пpeзидeнтa дa нaзнaчи или нe ĸaндидaтa зa глaвeн пpoĸypop, пpи вce чe пpeз 1999 г. e нaличeн пpeцeдeнт зa oтĸaз.[2]Haблюдaвa ce cвoeoбpaзнa зaĸoнoдaтeлнa aнoмaлия – в Koнcтитyциятa влacттa нa дъpжaвният глaвa зa пpeцeнĸa e нaй-шиpoĸo paзгъpнaтa, a в Зaĸoнa зa cъдeбнaтa влacт и Πpaвилaтa зa нaзнaчaвaнe нa пpeдceдaтeл нa BKC, BAC и глaвeн пpoĸypop тя e oтpaзeнa caмo чacтичнo. Koнcтитyциoнният cъд нe ce e пpoизнacял пo тeзи въпpocи. He би билo пpecилeнo дa ce пoдoзиpa, чe ĸaĸтo Πapлaмeнтът, тaĸa и Bиcшият cъдeбeн cъвeт пoдцeнявaт paзпopeдбaтa нa чл.129, aл. 2 oт KPБ[3] и нe ce cъoбpaзявaт c нeйнaтa цялocт.Haпpимep, възмoжнocттa дъpжaвният глaвa дa нe ocвoбoди глaвния пpoĸypop, ĸoгaтo ca нaлицe пpeдпocтaвĸитe зa тoвa, нe e oтpaзeнa в ЗCB.Липcвa яcнoтa и oтнocнo cъдъpжaниeтo нa пoвтopнoтo пpeдлoжeниe зa cъщия ĸaндидaт пo cмиcълa нa чл. 173, aл. 2 oт ЗCB. Дoбaвĸaтa \"cъщият ĸaндидaт\" нe e извecтнo дaли e в дyxa ĸoнcтитyциoннaтa paзпopeдбa – Koнcтитyциoнният cъд нe e ceзиpaн c тaĸoвa питaнe. He e cпopнa лoгиĸaтa нa твъpдeниe в пocoĸa, чe пpи тoлĸoвa пpaзнoти в ypeдбaтa нa финaлизиpaнeтo нa пpoцeдypaтa пo избop нa глaвeн пpoĸypop, пpeд дъpжaвния глaвa e paзгъpнaт пpocтop зa peaĸция.Cъздaвaнeтo нa cпeциaлизиpaнa нaĸaзaтeлнa юpиcдиĸция c цeл бopбa c opгaнизиpaнaтa пpecтъпнocт пocтaви пoд въпpoc ĸaĸтo дeфинициитe зa пpaвopaздaвaнe, тaĸa и тeзи зa нaĸaзaтeлнa пoлитиĸa.Зacлyжи битийнocт Фpaнĸeнщaйн, ĸoйтo нa двe инcтaнции вoди нaĸaзaтeлнa пoлитиĸa, a нa пocлeднaтa ce вpъщa ĸъм пpaвopaздaвaнeтo.Диcĸycиятa, пpeдшecтвaщa cъздaвaнeтo нa cпeциaлизиpaнo нaĸaзaтeлнo зaĸoнoдaтeлcтвo, бeшe бeлязaнa oт oбщecтвeнo paздeлeниe, ecĸaлиpaщo дo oбpaзyвaнe нa ĸoнcтитyциoннo дeлo № 6 oт 2011 г. Извън oбxвaтa нa излoжeниeтo e дa ce пpocлeдят дeтaйлитe, нo e нaлoжитeлнo дa ce мapĸиpaт глaвнитe пpoтивocтoящи cи идeи. Cтaнoвищaтa нa BAC /Bиcшия aдвoĸaтcĸи cъвeт/ и нa CЮБ /Cъюз нa юpиcтитe в Бългapия/ ca нaлични, ĸaĸтo и тeзи нa Глaвнa пpoĸypaтypa и Mиниcтepcтвo нa пpaвocъдиeтo, pecпeĸтивнo мoтивитe зa ĸoнcтитyциoннocъoбpaзнocт нa KC. Kaĸтo e извecтнo, \"нaтeжa\" apгyмeнтът, чe щoм Bъpxoвният ĸacaциoнeн cъд e пocлeднa инcтaнция и пo дeлaтa, paзглeждaни oт cпeциaлизиpaнa юpиcдиĸция, тo ĸpитepият \"извънpeднocт\" e нeвaлидeн, pecпeĸтивнo жaлбaтa зa пpoтивoĸoнcтитyциoннocт e нeocнoвaтeлнa.Дoвoдитe зa \"извънpeднocт\" ĸъм oнзи мoмeнт ca пpeвaнтивни oпaceния зa нaĸъpнявaнe дeмoĸpaтичнитe ycтoи нa дъpжaвaтa. Интepec пpeдcтaвлявa peaĸциятa нa пpoĸypaтypaтa в cтaнoвищeтo пo ĸoнcтитyциoннoтo дeлo – \"нe e дoпycтимo дa ce пpeдпoлaгa бъдeщa нeзaĸoнocъoбpaзнa пpaĸтиĸa нa ĸoмпeтeнтнитe opгaни и тя дa ce пoлзвa ĸaтo дoвoд\". Имa ce пpeдвид пpeдocтaвeнaтa oт зaĸoнa възмoжнocт пpoĸypopът чpeз oпpeдeлянe нa ĸвaлифиĸaциятa нa пpecтъплeниeтo дa пpeдoпpeдeля пpeвpaтнo пoдcъднocттa ĸъм cпeциaлизиpaнaтa юpиcдиĸция. Toвa пpaвoмoщиe e изцялo в oбxвaтa нa диcĸpeциoннaтa влacт нa oбвинитeля и нe пoдлeжи нa cъдeбeн ĸoнтpoл. C дpyги дyми,Гopчивa иpoния пpeдизвиĸвaт дyмитe нa Mopиc Дювepжe зa бългapcĸия ocнoвeн зaĸoн, чe e cъздaдeн \"зa aнгeли\".Ho дa ce въpнeм нa дъpжaвния глaвa.Cлeд бeзycлoвнo нeoбxoдимия aнaлиз нa peфopмaтa в нaĸaзaтeлнoтo пpaвocъдиe чpeз cъздaвaнe нa cпeциaлизиpaн cъд, пpeзидeнтът имa възмoжнocт нa пpeцeнĸa нe ĸaĸвo пpeдcтoи дa cтaвa, a ĸaĸ e билo пpeз пocлeднитe гoдини. Tя ce cъcтoи в cлeднoтo:- Дo ĸaĸвa cтeпeн нoвaтa пpaвнa ypeдбa нa нaĸaзaтeлнoтo пpaвocъдиe peaлизиpa нaĸaзaтeлнaтa пoлитиĸa нa изпълнитeлнaтa влacт oтнocнo бopбaтa й c opгaнизиpaнaтa пpecтъпнocт.- Дoĸoлĸo бeшe ycпeшнa?- Cпpaви ли ce cпeциaлизиpaнaтa пpoĸypaтypa, ĸoятo иcĸa oщe ceдeм гoдини шaнc зa изявa?He e мяcтoтo дa ce oтдeля внимaниe ĸaĸви нoви aнтиĸopyпциoнни cтpyĸтypи ce yчpeдиxa пpeз тoзи пepиoд, пo зaмиcъл дa пoмaгaт в peaлизaциятa нa тaзи пoлитиĸa.Eдвa пpeпoлoвил мaндaтa cи, пpeзидeнтът Paдeв вeчe e peĸopдьop пo нaлaгaнe нa oтлaгaтeлнo вeтo нa зaĸoнoдaтeлнитe инициaтиви нa пapлaмeнтapнoтo мнoзинcтвo. Kaтeгopичнo пocлeдoвaтeлeн e в пocлaниятa cи ĸъм бългapcĸитe гpaждaни, чe в дъpжaвaтa имa дeфицит нa cпpaвeдливocт пo винa и нa тpитe влacти. Bъв вcичĸитe cи peчи нe пpoпycĸa дa aĸцeнтиpa зa ĸpeщящaтa нyждa oт пpoмянa.Финaлизиpaнeтo нa пpoцeдypaтa пo избop нa глaвeн пpoĸypop имa caмo двa възмoжни изxoдa. Дъpжaвният глaвa, oлицeтвopявaщ eдинcтвoтo нa нaциятa, e пpизвaн дa дaдe знaĸ нa бългapитe дaли cпpaвeдливocттa пpeдcтoи или e нeвъзмoжнa. Heщo пoвeчe, ĸpитичeн мoмeнт нa вaжeн избop мoжe дa пpeдocтaви нoви възмoжнocти зa пpeocмиcлянe paзпpeдeлeниeтo нa влacтoвия pecypc в дъpжaвaтa.Кoй дpyг, aĸo нe eлeĸтopaлнo нaй-лeгитимният чoвeĸ в Бългapия.[1] B.Mpъчĸoв, \"Peд зa избиpaнe нa глaвeн пpoĸypop\", Πpaвeн cвят, 18 дeĸeмвpи 2012 г.[2] УKAЗ № 6 oт 15.01.1999 г. зa вpъщaнe нa Bиcшия cъдeбeн cъвeт пpeдлoжeниeтo зa нaзнaчaвaнe нa Бoйĸo Илиeв Paшĸoв зa глaвeн пpoĸypop нa Peпyблиĸa Бългapия зa пoвтopнo пpeдлoжeниe.[3] 129, aл. 2 KPБ Πpeдceдaтeлят нa Bъpxoвния ĸacaциoнeн cъд, пpeдceдaтeлят нa Bъpxoвния aдминиcтpaтивeн cъд и глaвният пpoĸypop ce нaзнaчaвaт и ocвoбoждaвaт oт пpeзидeнтa нa peпyблиĸaтa пo пpeдлoжeниe нa плeнyмa нa Bиcшия cъдeбeн cъвeт зa cpoĸ oт ceдeм гoдини бeз пpaвo нa пoвтopнo избиpaнe. Πpeзидeнтът нe мoжe дa oтĸaжe нaзнaчaвaнeтo или ocвoбoждaвaнeтo пpи пoвтopнo нaпpaвeнo пpeдлoжeниe.[4] Б.Beлчeв, \"Πpoблeми нa нaĸaзaтeлнaтa пoлитиĸa в Peпyблиĸa Бългapия\", Cиeлa, 2012 г., c. 96.", "date": "2019.09.30", "title": "Въпросът пред президента: Не безстрашен ли е Иван, а може ли моделът \"Гешев\" да получи 7 години власт"}
{"url": "http://www.cross.bg/podlozhka-borisov-grafa-1614376.html", "text": "/КРОСС/ Смяната на подложките на столичната улица \"Граф Игнатиев\" се дължи на некомпетентността от страна на възложителя - Столична община. Tака авторът на първоначалния проект за трамвайно трасе на \"Граф Игнатиев\" инж. Румен Борисов коментира пред журналисти процесът и решението на експертния съвет.Спестените пари от сменената подложка за релсите на \"Графа\" по негови данни е към 300 000 лв.В идейния проект само новата конструкция е важна, а конкретните материали се уточняват на по-късен етап. Обяви ли се поръчката вече нищо не би могло да се направи, поясни той. Поставената подложка на Графа от стари релсови гуми започва да виброизолира сградите в един честотен диапазон от 88 херца нагоре. Най-опасните честоти са от 30 до 80 херца, а предварителната предвидена полиуретанова подложка би могла да осигури 80% защита на сградите, обясни инж. Борисов.Според него, ако бяха сменени рамо релсите на \"Графа\", пак щяло да бъде по-добре, отколкото сега. \"Сега се получава нещо, че сме дали едни пари, но дали подложката ще върши работа в някакъв честотен диапазон, не е чак толкова важно\", отсече той.Инж. Борисов изтъкна, че домовете по протежението на \"Графа\" са по-малко защитени. Няма нищо страшно за сградите, защото те са по-добре, отколкото бяха преди ремонта, подчерта инж. Борисов и предупреди, че евентуален проблем може да се появи след 10-15 години. За такива обекти може да се съди за качеството на конструкцията след 8-10 години. Ако тогава нещата са добре, значи сме си свършили работата, обясни той. Лично инж. Борисов по-скоро не би сменил подложката, за която той е настоявал.\"Настоящата подложка с нива е по-лоша от предвидената\", каза още инж. Борисов и допълни, че смяната на подложка за релсите се дължи от некомпетентност, защото \"не знаят какво правят\".", "date": "2019.09.30", "title": "300 000 лв. спестила сменената подложка от ремонта на Графа"}
{"url": "http://www.cross.bg/komiteti-smetnata-imenata-1614377.html", "text": "/КРОСС/ Партиите, коалициите и инициативните комитети трябва да подадат първите данни за предизборната си кампания в Сметната палата до 2 октомври включително.От там съобщават, че единният регистър по Изборния кодекс (ЕРИК) вече е отворен за подаване на информация.За да бъдат включени в регистъра, участниците в предстоящите местни избори трябва да представят в Сметната палата следните данни:- обстоятелствата за вписване в регистъра на Софийски градски съд- наименованието на коалицията и наименованието на инициативния комитет и имената на лицата, които ги представляват- наименованието на партията, която е определена от коалицията да отговаря за приходите, разходите и счетоводната й отчетност- имената на лицето, което отговаря за приходите, разходите и счетоводната отчетност- имената на дарителите, видът, целта, размерът или стойността на направените дарения- имената на кандидатите и на членовете на инициативните комитети, които са предоставили средства, и размерът на средствата- декларациите за произхода на дарените средства, декларациите за произхода на средствата на кандидатите и на членовете на инициативните комитети- наименованията на социологическите агенции и на рекламните агенции, както и на агенциите за осъществяване на връзки с обществеността, с които партиите, коалициите и инициативните комитети работятПо време на кампанията участниците в изборите трябва да подават всяка нова информация от изброените групи за вписване в регистъра. Срокът за това е до 7 дни от възникването й.За да ги подпомогне да спазят законовите си задължения за предстоящия вот, Сметната палата е изпратила брошура до всички участници, които са регистрирани в ЦИК, както и до всички Общински избирателни комисии. Изготвени са и видеоклипове с разяснителна информацияВ случай че не бъде подадена задължителната информация за включване в единния регистър на представляващия партията, инициативния комитет или коалицията, се налага глоба от 3 000 до 10 000 лв.", "date": "2019.09.30", "title": "Сметната палата чака от партиите отчет за предизборната им кампания"}
{"url": "http://www.cross.bg/yniversitet-iiotova-tarakliiiskiya-1614378.html", "text": "/КРОСС/ Вицепрезидентът Илияна Йотова изпрати поздравителен адрес до колектива и студентите на Тараклийския държавен университет „Григорий Цамблак“ по повод 15 години от създаването му на 1 октомври 2004 г.„Днешният ден е голям празник за Република България и Република Молдова. Тараклийският университет е резултат от приятелските отношения и интензивния диалог между двете държави в сферите на образованието, науката и културата. Символ е на духовната връзка помежду ни“, пише вицепрезидентът Йотова.„Република Молдова е един от примерите за грижа за малцинствата и спазване на техните права. Уверена съм, че и занапред ще продължи тази политика за съхраняване на националната, културната и езиковата идентичност на българската диаспора“, изтъква българският вицепрезидент. Българската общност в Молдова е една от най-старите, на повече от 200 години.В приветствието си Илияна Йотова припомня приноса на българския президент Георги Първанов (2002-2012 г.) и молдовския му колега Владимир Воронин (2001-2009 г.) за създаването на Тараклийския държавен университет.Вицепрезидентът изразява надежда, че висшето учебно заведение ще се трансформира във филиал на Русенския университет „Ангел Кънчев“, каквито уверения получи президентът Румен Радев при срещата си с молдовския президент Игор Додон в рамките на 74-ата редовна сесия на Общото събрание на ООН.Илияна Йотова благодари на ръководството, преподавателите и студентите, които развиват Тараклийския университет. ", "date": "2019.09.30", "title": "Вицепрезидентът Йотова поздрави Тараклийския университет за 15-годишнината му"}
{"url": "http://www.cross.bg/sayditska-arabiya-neom-1614380.html", "text": "/КРОСС/ Осмото чудо на света, най-амбициозният проект на планетата, високотехнологичен оазис насред пустинята – това са част от определенията за NEOM - футуристичният град, който Саудитска Арабия планира да изгради край бреговете на Червено море. Саудитска Арабия ще действа с невиждан размах – в плановете й са гигантска изкуствена луна, атракция в стил „Джурасик парк“, пълна с роботи-динозаври, летящи таксита и гладиаторска арена, на която ще се бият роботи. NEOM ще бъде напълно автоматизиран град с акцент върху здравеопазването, най-модерните методи на образование и качество на живот. Планиран е и като икономическа зона, в която приоритетно ще бъде развитието на технологични стартъпи.За това кой ще помага при създаването на роботите-динозаври може да се съди от членовете на Консултативния съвет на проекта. Там е Марк Райбърт, основател и главен изпълнителен директор на „Бостън Дайнамикс“. Това е американска компания, която е специализирана в роботехниката и която напредва изключително много в последните години. В консултативния съвет са още Карло Рати, професор по градски технологии и планиране от Масачузетския технологичен институт и директор на лаборатория там. Там е и Масайоши Сон, президент на японския конгломерат Softbank Group, както и Джон Росант, основател на фондация „НюСитис“.Строителството на NEOM и продажбата на акции от Saudi Aramco са ключовите моменти във „Визия 2030“ - амбициозният план на принц Мохамед бин Салман да сложи край на зависимостта на кралството от петрол и да диверсифира икономиката. С гигантската инвестиция от 500 млрд. долара арабската държава иска да се подготви за предстоящата ера, в която значението, а и потреблението на нефт ще намалява. И да вложи приходите от „черното злато“ в комплексен и уникален проект, който ще привлича туристи, предприемачи и постоянни жители.Проектът се ръководи от суверенния фонд на Саудитска Арабия. За първи път беше анонсиран през 2017 г. Оттогава международните инвеститори подхождат резервирано към участие в него - най-вече заради опасения относно икономическата жизнеспособност на проекта и политическия риск. Въпреки скептицизма в началото на септември бе сключен договори с две местни компании за изграждането на къщи за работниците, които ще строят бъдещото селище. Така нареченото „строително градче“ ще бъде с капацитет да приеме до 30 000 работници.Плановете на Саудитска Арабия изглеждат впечатляащо, но сега остава най-трудното. Да убедят инвеститори, предприемачи и таланти, че NEOM ще бъдат градът на бъдещето.", "date": "2019.09.30", "title": "Саудитска Арабия ще привлича туристи с роботи-динозаври и изкуствена луна"}
{"url": "http://www.cross.bg/tyrnir-mihaela-dvoiiki-1614346.html", "text": "/КРОСС/ 14-годишната Михаела Чепишева, постигна успех този уикенд, след като спечели бронзово отличие на смесени двойки с партньора й Стивън Николаев на международния турнир за юноши и девойки Zagreb Open до 17 г. – кръг от европейската верига.При девойките и на двойки момичета Михаела е 5-та.Следващото й състезание е турнир в датския град Одензе.", "date": "2019.09.30", "title": "Михаела Чепишева с бронз на двойки от турнир в Загреб"}
{"url": "http://www.cross.bg/pravitelstvoto-vigenin-pozitziya-1614349.html", "text": "/КРОСС/ „До дни правителството ще излезе с позиция по казуса със Северна Македония, както и с конкретни условия, които югозападната ни съседка трябва да изпълни, за да получи подкрепата ни за членство в ЕС. Началото на преговорите не означава членство. България не бива да допусне в ЕС страна, която не се отнася добронамерено или не изпълнява своите добросъседски ангажименти”, това заяви зам.-председателят на Народното събрание от „БСП за България” Кристиан Вигенин след консултативната среща при президента за двустранните отношения със Северна Македония.По думите му България винаги е подкрепяла разширението на ЕС със страните от Западните Балкани, но това не може да става за сметка на българския интерес.Той отбеляза, че след подписването на Договора за приятелство и добросъседство, нещата не са се развилили в найоптимистичната посока и се намираме в ситуация, в която трябва категорично да заявим нашите условия.„Договорихме се правителството до няколко дни да представи своя позиция по тези теми, включително условията, свързани с евентуална подкрепа. Ако позицията на правителството е удовлетворителна, може да търсим и обща декларация на парламента”, каза още Вигенин.\"Смятам, че е недопустимо по такива теми да има такъв разнобой в правителството. Не може единият вицепремиер и външен министър да е на противоположна позиция с другия вицепремиер, който е министър на отбраната. Когато говорим за национална позиция, призовах първо правителството да си уточни позицията и след това да се търси по-широко съгласие\", заяви Вигенин.", "date": "2019.09.30", "title": "Кристиан Вигенин: Недопустимо е да има разнобой в правителството по темата „Северна Македония”"}
{"url": "http://www.cross.bg/kantora-pari-kantorata-1614350.html", "text": "/КРОСС/ Стотици роми от цялата страна са замесени в мащабна схема за пране на пари, която бе разкрита от пловдивската прокуратура. В нея е участвала и софийска кантора, която се намира на ул. „Шипченски проход“. Има замесен и служител от ДАНС. обясни окръжният прокурор Румен Попов. Собственикът на изгорелия обект Костадин Танев се оплакал в полицията, че получил заплашителни съобщения на вайбър от въпросната столична кантора. От нея той бил взел 39 хил. евро.При разследване на кантората станало ясно, че тя има множество клиенти от чужбина, които регистрирали у нас дружества.Те били издирвани от така наречените дилъри, които снимали личните им карти и ги изпращали в столичната кантора откъдето пък им правили проучване дали стават за „бушони“.След като били одобрявани, ромите били натоварвани на микробуси от дилърите и транспортирани до София. Във въпросната кантора подписвали всички необходими документи и ставали собственици на фирми. По-сметките им чуждестранните клиенти на кантората провеждали големи суми от порядъка на 20-40 хил. евро. След това дружествата се вливали в офшорни трезори и така на практика се осъществявало прането на пари., каза окръжният прокурор Румен Попов. Още 7 души са обявени за издирване.Двама са извършителите на палежа на магазина за моторни масла в Пловдив. В хода на разследването е станало ясно, че е била отвлечена и пребивана ромка от Войводиново, чиито син е бил един от собствениците „бушони“ на регистрираните дружества за пране на пари.", "date": "2019.09.30", "title": "Стотици роми и агент на ДАНС замесени в мащабна схема за пране на пари"}
{"url": "http://www.cross.bg/dvoiika-stanimir-godina-1614347.html", "text": "/КРОСС/ Европейският вицешампион до 23 години в академичното гребане на двойка скул Станимир Халаджов завърши отлично състезателната година, след като на провелото се републиканско първенство в Пловдив завоюва три първи места - на скиф, двойка скул и двойка с рулеви.", "date": "2019.09.30", "title": "Станимир Халаджов завърши отлично състезателната година"}
{"url": "http://www.cross.bg/durzhavno-purvenstvo-strelbi-1614348.html", "text": "/КРОСС/ Други двама Спортни таланти на „Еврофутбол“ при подрастващите в биатлона участваха на лятното държавно първенство за юноши младша възраст в Троян.Константин Василев е 2-ри в дисциплината „спринт“ (6 км с 2 стрелби).На 10 километра индивидуално (с 4 стрелби) грабна златото.Биляна Чавдарова е 4-та в индивидуалната дисциплина.", "date": "2019.09.30", "title": " Двама спортни таланти на „Еврофутбол“  участваха в лятното държавно първенство по биатлон"}
{"url": "http://www.cross.bg/liniya-narysheniya-signali-1614354.html", "text": "/КРОСС/ От 27 септември до 4 ноември започна да функционира денонощно открита линия на МВР , съобщават от Министерството на вътрешните работи.На новооткритата линия ще се приемат сигнали за нарушения на изборния процес при подготовката и провеждането на изборите за общински съветници и кметове, които ще се състоят на 27 октомври.Подаваните на откритата линия сигнали трябва да са относими към дейността на МВР по време на изборния процес, уточняват от ведомството.", "date": "2019.09.30", "title": "МВР пусна денонощна линия за сигнали за изборни нарушения"}
{"url": "http://www.cross.bg/orkestur-daimo-bulgariya-1614359.html", "text": "/КРОСС/ Една от водещите перкусионистки в света Ерико Даимо ще свири за първи път в София на 10 октомври. Специално за нейният концерт в Зала България ще бъде осигурена “Marimba One” – инструмент, който идва от Щатите и е създаден в работилницата на най-добрата фирма, специализирана в производството на маримба.За Ерико Даимо казват, че изпълненията й винаги са силно впечатляващи. Деликатната перкусионистка заразява с енергията, ентусиазма си и превъзходна динамика, а след концертите ѝ публиката никога не я оставя да си тръгне без поне още един омагьосващ бис. Даимо регулярно получава покани за солови изпълнения в концертите на Ирландския национален симфоничен оркестър, Филхармонията на Тампере във Финландия, Филармоничния оркестър на Нагоя, Симфоничния оркестър на Осака, Националния симфоничен оркестър във Вирджиния и др. Правила е рецитали и майсторски класове в някои от найизвестните фестивали на перкусиите днес в Италия, Мексико, Северна Америка, Париж (Франция), Белгия, Корея, Токио и др.На 10 октомври японската пекусионистка ще свири за първи път в София с Националния ни филхармоничен оркестър под диригентската палка на Росен Гергов. Програмата на събитието е богата и разнообразна. На таланта на Даимо ще се насладим в “Lauda concertata” за маримба и оркестър на Акира Ифукубе. \"Симфония No 5\" на Сергей Прокофиев и “Контрасти” на Георги Минчев ще чуем в изпълнение на Софийската филхармония.Билети за концерта “Ерико Даимо и огнената маримба” ще откриете на касата на Зала България, в мрежата на ивентим и ипей, а цените са от 12 до 25 лв.", "date": "2019.09.30", "title": "Японската перкусионистка Ерико Даимо и нейната огнена маримба идват в България"}
{"url": "http://www.cross.bg/likvidatorite-olimpik-srok-1614358.html", "text": "/КРОСС/ На 26.09.2019 г. в сградата на Комисията за финансов надзор (КФН) бе проведена среща между КФН и ликвидаторите на застрахователна компания ЗК „Олимпик“ АД, Република Кипър. Целта на срещата бе получаването на допълнителна информация от ликвидаторите относно хода на производството по ликвидацията на кипърското застрахователно дружество.На срещата бе обсъдена необходимостта от предоставяне на информация и разяснения с оглед гарантиране на правата на българските кредитори със застрахователни вземания спрямо ЗК „Олимпик“. В тази връзка ликвидаторите увериха представителите на КФН, че според кипърското законодателство първоначалният срок от 35 дни, изтекъл на 26.09.2019 г., за предявяване на вземане към застрахователното дружество може да бъде удължен от ликвидаторите след представяне на обосновано искане от кредитора.В резултат на срещата ликвидаторите на ЗК „Олимпик“ поеха ангажимент да информират публично всички заинтересовани лица за възможността да предявят вземанията си и след първоначалния срок, обявен от ликвидаторите.Ликвидаторите са публикували информацията на интернет страницата на дружеството: . В публикуваната информация се посочва, че всички кредитори на ЗК „Олимпик“ все още могат да предявяват своите вземания, дори след изтичане на първоначалния срок, при условие, че обосноват забавянето.  ", "date": "2019.09.30", "title": "Проведе се среща между КФН и ликвидаторите на застрахователна компания ЗК „Олимпик“ АД"}
{"url": "http://www.cross.bg/mozukut-esenta-obicha-1614361.html", "text": "/КРОСС/ Лятото отмина отдавна, настъпи есента. Листата на дърветата окапват, въздухът става по-хладен и на всеки ъгъл се продава печена тиква. Много хора твърдят, че предпочитат този сезон – преди всичко обаче човешкият мозък е този, който обича есента. От неврологична гледна точка има няколко причини защо вашият мозък се чувства особено добре точно сега.Мозъкът е голям фен на добре познатите новости. Наистина, това звучи доста противоречиво, но е вярно. Есента ни дарява промяната, от която се нуждаем, и същевременно създава чувство на сигурност, защото знаем какво ни очаква. Листата падат, светлината става по-приглушена, а дните – по-къси. Точно тази повтаряща се всяка година „новост“ обича мозъкът. Бързото реагиране на нови неща е дълбоко вкоренено в човешката „предупредителна система“ и е жизненоважно. Когато мозъкът долови промяна, амигдалата, смятана за център на страха, се задейства. Това предизвиква у нас тревога и безпокойство. Но ако промяната е предвидима, управлява префронталната кора на мозъка (активна при планиране или разрешаване на проблеми). Така не се чувстваме стресирани, а напротив – изключително радостни и окрилени. И въпреки че точно сега се извършват множество промени, мозъкът обича есента, защото е ясно какво следва.Мозъкът асоциира есенните промени с положителни емоции. Гледате оранжевите листа и ги свързвате с тикви. Това ви напомня за Хелоуин и за това колко много сте се забавлявали на този празник миналата година, или за Деня на народните будители и се сещате как сте гостували на любимата учителка. Според науката за нервите тук се намесват три „хормона на щастието“: допаминът, който ви създава радостното усещане, серотонинът, който поражда у вас чувството на доволство, и норадреналинът, който ви привежда в готовност. Действат ли трите едновременно, човек се намира в блажено състояние на духа. Училищните ваканции например също дължат своята привлекателност на тази комбинация.Интересен е фактът, че предусещането за радост се отразява на мозъка по-добре от самата радост. Макар предстоящото да е познато, все пак цари някаква неизвестност. Точно това състояние мозъкът обича най-много – тогава допаминът достига най-високите си нива. Радостното очакване нараства, докато достигне точката, когато получаваме онова, което искаме. Есента предлага немалко неща, на които хората могат да се радват: предстоящата зима, подаръците за Коледа, семейните празници и още много.Уханието на горещи печени кестени гъделичка носа. Дори самият мирис на едно от познатите ни сезонни лакомства отключва неподозирани процеси. Всички сетива изпращат сигнали на мозъка чрез таламуса и само обонянието има пряк път към лимбичната система, наричана още „емоционална памет“. Така не е необходима пълна спестовна касичка, а миризмата на любимата ви храна е достатъчна, за да стимулира този мозъчен участък.Всеки познава усещането как целият стрес изчезва, когато се пъхне под топлата завивка. За тялото температурата през есента е не само приятна, но и особено подходяща. Тъй като вече няма нужда тялото непрекъснато да се охлажда, работата на хипоталамуса намалява. През зимата мозъкът трябва да действа в противоположна посока и да го поддържа топло отвътре. Но точно сега, когато е приятно прохладно, топлият пуловер може да свърши работата на мозъка. Така мозъкът си отпочива и умът ни е бистър за други дейности. Същият процес протича, когато обгърнем с длани чаша с топла напитка. Независимо дали се отнася за горещ шоколад или топъл коледен пунш!", "date": "2019.09.30", "title": "Защо мозъкът обича есента?"}
{"url": "http://www.cross.bg/deiinosti-razpredelenie-izkopni-1614360.html", "text": "/КРОСС/ При несъобразени изкопни работи бе скъсан кабел 20 киловолта, собственост на „ЧЕЗ Разпределение България“ АД, в резултат на което в понеделник по обяд без електрозахранване за около час останаха близо 2000 клиенти на дружеството в района на село Лозен, Столична община.Компанията за пореден път призовава строителните компании навреме да съгласуват изкопните работи с цел да се сведат до минимум неудобствата за домакинствата и бизнеса. Строителните проекти би трябвало предварително да се координират с електроразпределителната компания. В рамките на това съгласуване дружеството в писмен вид информира строителя, че е длъжен да го уведоми за деня и мястото на изкопните дейности. В голяма част от случаите, обаче, тези изисквания не се спазват. Освен това често пъти информацията за започващите строителни дейности се получава предходния ден или в деня на тяхното стартиране, което прави реакцията на ЧЕЗ Разпределение невъзможна.Дружеството призовава фирмите да го информират поне две седмици предварително къде и кога ще извършват изкопни дейности. Това може да става на телефон  или на имейл", "date": "2019.09.30", "title": "Несъобразени изкопни дейности оставиха без ток 2000 клиенти на ЧЕЗ Разпределение в с. Лозен"}
{"url": "http://www.cross.bg/oktomvri-temperatyri-gradysa-1614340.html", "text": "/КРОСС/ Октомври се очаква да бъде с температури близки до нормата и с валежи над средните.През този месец в България средните минимални температури са между 4 и 9 градуса, а средните максимални между 16 и 21 градуса.Валежните периоди за месеца са в края на първата деседневка и началото на втората десетдневка, както и през третата десетдневка – от 20 до 27 октомври.Месецът ще започне със слънце и температури от 19 от 26 градуса, прогнозира пред \"Труд\" Петър Янков, дежурен синоптик на TВ-MET.От 3-ви до 5-ти октомври се очаква дъждовно време, с максимални температури между 17 и 23 градуса.От 6 до 12 октомври ще бъде предимно слънчево и сравнително топло с температури от 21 до 27 градуса.Климатичните условия бъдат подходящи както за туризъм във високите части на планините. От 13 октомври ще започне промяна на времето.Периодите със значителни валежи са от 19 до 21 и от 25 до 28 октомври, като по планините, над 2200 м надморска височина, ще вали и мокър сняг.Температурите ще се понижават. От 25 до 27 октомври чувствително ще захладнее и по високите полета и в планините ще превали сняг.Октомври е месецът на Златната Есен. Лятото вече е позабравено, а зимата е все още далече. През този месец обикновено най-често господства антициклоналния тип време – нощите са хладни, а през деня е слънчево и топло. Средноденонощните температури постепенно се понижават от 15, 17 градуса в началото на месеца до 7, 10 в края.Въпреки, че денят също намалява, в топли и слънчеви дни максималните температури често превишават 20 градуса. Дори има и дни в които времето е горещо, а сухият южен вятър повишава живакът в термометрите до 32, 38 градуса.Най-високите температури са измервани в Дунавската равнина – в Горна Оряховица 39 градуса.За съжаление топлите дни през октомври са рядкост, а зачестяват тези през които времето е мрачно и хладно. За разлика от летните месеци, през този, влиянието на Средиземноморските циклони се увеличава. Валежите в повечето случаи са с малка интензивност, но по-продължителни и обхващащи голяма територия.Магнитни бури ще има в края на месеца.От 25 до 27 октомври се очаква повишена активност, с условия за геомагнитни бури и на средните ширини, включително и на Балканите, прогнозира още Петър Янков.Впоследствие земното магнитно поле ще се успокои и през повечето дни ще бъде спокойно.През останалата част от месеца не се очакват магнитни бури у нас. Той ще започне със слаба геомагнитна активност. В периода от 11 до 15 октомври се очаква повишен интензитет на ширините на Балканите и слаби магнитни бури в полярните зони.Временно геомагнитната активност на 21 октомври ще се повиши като на Балканите не се очакват магнитни бури.", "date": "2019.09.30", "title": "Златна есен през октомври - слънце, дъжд, че и сняг в края на месеца"}
{"url": "http://www.cross.bg/viena-poleti-kompaniyata-1614332.html", "text": "/КРОСС/ Австрийската нискотарифна авиокомпания ”Лауда” започва да изпълнява полети между София и Виена от 28 октомври, а между Бургас и Виена - от април 2020 година. Полетите между София и австрийската столица ще се изпълняват 5 пъти седмично – без сряда и неделя. Полетите от и до Бургас ще са всеки във вторник и петък.Историята на лоу-кост превозвача е доста интересна. Авиокомпанията е основана през 2004 г. под името Amira Air от инвеститора Рони Пецик. В началото осъществява чартърни фирмени полети, обслужващи европейски и международни дестинации.През 2018 г. компанията е придобита от легендата на \"Формула 1\" Ники Лауда. Веднага превозвачът сменя името си на Laudamotion. До февруари миналата годината компанията продължава да обслужва чартърни фирмени полети със самолети бизнес класа. След това обаче фирмата се преориентира към гражданската авиация.На 20 март 2018 г. гигантът в лоу-кост превозите Ryanair обяви, че ще придобие 24.9% от Laudamotion, дял който ще нарасне до 75%, след одобрение от антимонополните органи на Европейския съюз. Сделката е оценена на 50 млн. евро. плюс още 50 млн. евро под формата на начални и експлоатационни разходи през първата година. Малко след анонса стана ясно също така, че Laudamotion ще отвори седем бази в Германия в допълнение към базите във Виена и Цюрих, а през лятото на миналата година Ryanair обяви покупката на 75% от превозвача за приключена.Преди няколко месеца пък Laudamotion отново промени името си на Lauda.Настоящият флот на компанията се състои от 23 самолета Airbus, тръгващи от Австрия и Германия. Централата на Lauda е във Виена, но също така се фокусира върху базите си в Дюселдорф, Щутгарт и Палма де Майорка.Очакванията на Lauda са, че през 2020 г. компанията ще обслужва повече от 6.5 милиона пътници. Австрийската авиокомпания предлага полети до над 90 дестинации в 29 държави.", "date": "2019.09.30", "title": "Австрийскa нискотарифна авиокомпания ще лети между София и Виена"}
{"url": "http://www.cross.bg/plymb-kandidat-zamrazi-1614341.html", "text": "/КРОСС/ Комисията по правните въпроси на Европейския парламент (JURI) реши в понеделник, че няма да има изслушване на румънския кандидат за европейски комисар, съобщи \"Аджарпрес\". По първоначална информация същото решение е взето и за унгарския кандидат за член на екипа на Урсула фон дер Лайен.Комисията няма правомощия да отхвърля национална кандидатура, но може да замрази явяването му пред ресорните комисии, ако прецени, че има конфликт на интереси. В четвъртък JURI обяви, че има такъв проблем с Рована Плумб, свързан с декларацията ѝ за имуществено състояние и конфликт на интереси.Румънски медии съобщават единодушно, че днешното решение е просто повторно унижение за управляващите в Букурещ, но и на практика е обявяване на Плумб за непригодна за поста.Часове преди днешното заседание румънката, предложена за еврокомисар по въпросите на транспорта, изпрати до комисията писмо, в което обяснява как установеният проблем с това как ще погаси кредит за 800 000 леи (около 170 000 евро) е уреден. Плумб описва, че кредиторът ѝ е приел като възстановяване на сумата нейни два апартамента и че към момента на гласуването на цялата нова Европейска комисия на 25 октомври всичко ще е уредено. Но в Румъния веднага обърнаха внимание, че тя не е единственият собственик на имотите. Части от тях принадлежат на съпруга и сина ѝ.", "date": "2019.09.30", "title": "Отменено е изслушването на румънския кандидат за еврокомисар"}
{"url": "http://www.cross.bg/makedoniya-severna-radev-1614335.html", "text": "/КРОСС/ \"Приемането на Северна Македония в НАТО и ЕС е важна стъпка за гарантиране на мира, просперитета и стабилността в Източна Европа\", това заяви президентът Румен Радев след консултативната среща с представители на правителството и политическите партии.Въпреки огромните усилия на българското правителство Съвместната комисията по исторически и образователни въпроси не постигна резултати. Напоследък те са обезпокоителни.При тези обстоятелства и на фона на очакваната покана за начало на преговори от страна на ЕК, участниците в днешната среща постигнаха съгласие, че са необходими незабавни действия за изработване на национална позиция с ясни изисквания и критерии, които да защитят националните ни интереси.Българското правителство се ангажира с изработването на ясни крайни цели, които да бъдат постигнати преди приключване на преговорния процес. А също така и конкретни междинни цели, които да бъдат решавани на всеки последовател процес и то с ясни измерители.Такава позиция трябва да бъде представена на българския парламент.Особено внимание трябва да се обърна на учебните планове и програми, в текстовете в учебниците и надписите по исторически обекти и особено на поведението на обществените медии.Трябва да се очертаят и червени линии, които гарантират, че европейската интеграция на Северна Македония няма да са за сметка употребата на българската история, език и идентичност като разменна монета, категоричен беше Румен Радев.Това ще бъде от полза на самия ЕС защото няма да допусне нагнетяване на напрежение между съседни държави и ще внесе устойчивост на процеса на приобщаване.На днешната среща поставих въпроса и за ер полисинг на въздушното пространство на Северна Македония, съобщи Радев. Имаме принципно съгласие, че българското правителство ще използва своите позиции в НАТО така че да поеме своята част от отговорността и да се включи в такова дежурство на ротационен принцип. Имаме и средства и възможности за това и няма да доведе до преразход.Това ще покаже конструктивната и отговорна роля на България в съюзнически план, завърши изявлението си президентът Радев. ", "date": "2019.09.30", "title": "Президентът Радев: Подкрепяме членството на Северна Македония в ЕС, но при изрични условия"}
{"url": "http://www.cross.bg/borisov-remonta-graf-1614343.html", "text": "/КРОСС/ Проектът за ремонта на релсите на столичната улица \"Граф Игнатиев\" тръгнал зле още от самото начало, защото Столичната община отправяла заплахи какви огромни глоби би могла да наложи, ако проектът за изпълнение на ремонта закъснее.Toва стана ясно от свидетелските показания на автора на първоначалния проект за трамвайно трасе на \"Граф Игнатиев\" инж. Румен Борисов от \"ИНФРАСИТИ - РБ ОДД\" по време на днешното съдебно заседание в Специализирания наказателен съд срещу бившия заместник-кмет по транспортни въпроси в Столична община Евгени Крусев.Крусев е подсъдим за това, че е нарушил Закона за обществените поръчки, както и задълженията си, като съществено е изменил условията по сключения договор с \"Джи Пи Груп\" АД за ремонта на ул \"Граф Игнаиетв\". Според обвинението Крусев е облагодетелствал \"Джи Пи Груп\" и е нанесъл вреди за Столична община - на дружеството са заплатени строително-монтажни работи на завишени цени в размер на 621 194,01 лева с ДДС, както и са заплатени неизпълнени количества и обеми строително-монтажни работи в размер на 298 669,54 лева с ДДС - или общо 919 863,55 лева с ДДС.Припомняме, в началото на юли месец тръгна делото срещу бившия заместник-кмет по транспортни въпроси. Тогава магистратите решиха съдебният процес срещу Крусев да започне на 30 септември 2019 г. с разпит на свидетели.В съдебната зала от четирима призовани свидетели по делото трима не се явиха. Нито една от страните по делото - и прокуратурата, и защитата, не изразиха претенции за събирането на нови доказателства.Проектът за ремонта на столичната улица \"Граф Игнатиев\" бил разработен на две фази - идеен и технически. Разликата в двата проекта е в степента на подробност. В идейния проект се дава основна информация за конструкцията, а техническият проект е по-подробен и има повече детайли за самата конструкция, разясни Борисов.По думите му напрежението, което се създавало от Столичната община със заканите за налагане на глоби, създавало психоза в строителите. Борисов не получил информация какви материали щели да се доставят за ремонта, но разбрал, че няма да бъде полиуретанова подложка, а стари гуми. Според него с поставяне на стари релсови гуми нямало да се постигне нужното качество.Той предупредил столичния кмет Йорданка Фандъкова, че подложката щяла да бъде подменена, но тя заръчала на Евгени Крусев да се придържа към реализацията на проекта.Съветът на Направление \"Архитектура и Градоустройство\" (НАК) предложили проект, който да замени неговия, стана ясно от свидетелските показания на Румен Борисов.Освен това той дълго време не знаел с кого щял да бъде сключен договорът за поставяне на подложката на релсите. Според Борисов сегашния виброизолационен материал от \"Пандрол\", който е сложен на релсите на \"Графа\" нямало да свърши работа. Материали от австрийската компания \"Гетцнер\" не са били поставяни на \"Графа\".Борисов посочи, че в първоначалния изработен проект било заложено да се постави система с плаващи плочи, но в техническия, след танало ясно, че парите не са проблем, било заложено на полиуретановата подложка.Той не е сключвал договори за доставка на подложки и релси, а имал сключени фирмени договори, когато нещо е трябвало да се разработи. Борисов не е включвал в проектите си продукти, на които фирмите са били доставчици стана ясно от думите му пред съда.В търга имало официални разяснения, като се питало дали точно тази подложка - виброизолационната от \"Пандрол\" трябва да бъде с тази форма около релсовата гума. Отговорът на проектанта бил, че имало заложени в документацията разяснителни параметри, като общата височина на релсата заедно с пакета трябвало да бъде 215 мм.Предложената подложка от ПСТ \"Холдинг\" не отговаряла на изисквания за ремонта на релсите на \"Графа\". От шест изисквания, тя отговаряла на две, а в останалите четири изисквания, които са по-важни, предложеното от фирмата не отговаряла.В договора е нямало клауза, според която Румен Борисов да е получил възнаграждение процент за доставка на релси и други материали от \"Фьосталпине\". Доставката на релсите за ремонта на столичната улица \"Граф Игнатиев\" е била именно от \"Фьосталпине\". Защитата поиска Борисов да представи този договор на следващото съдебно заседание и въпреки че прокуратурата не се съгласи, съдът уважи това искане.Припомняме, Крусев подаде оставка като завеждащ ресора \"Транспорт и транспортни комуникации\" в СО, след като започна разследване срещу него за злоупотреба в полза на фирмата, която ремонтира столичната улица \"Граф Игнатиев\" - \"Джи пи Груп\".Ремонтът на \"Графа\", освен, че продължи много по-дълго и бе съпътван от редица скандали - за бетонираните дървета, за плочките, за перките и други - завърши и с много забележки, които, както се разбра, така и няма да бъдат отстранени. Дефектите обхващат 15 дка от общо 40 дка ремонтирана площ, а строителят ще се размине само с глоба.", "date": "2019.09.30", "title": "Ремонтът на релсите на \"Графа\" създавал психоза в строителите"}
{"url": "http://www.cross.bg/evropa-durveta-vidove-1614336.html", "text": "/КРОСС/ 15% от кестените са буквално на „крачка” от изчезване. Тези цифри са резултат от най-новото изследване за биоразнообразието в Европа на организацията, която ръководи Червената книга от 1939 г.„Дърветата са изключително важни за живота на Земята. Европейските дървета в цялото си разнообразие са източник на храна и място за живот на безброй видове животни, като птици и катерици. Те също играят ключова роля за икономиката“, коментира ръководителят на звеното за „Червена книга на IUCN” Крейг Хилтън-Тейлър.От цялото разнообразие от дървета, ендемични за европейския континент, тоест не растящи на никое друго място, 58% от видовете са изложени на риск от изчезване. От дърветата, които растат в Европа, но не са ендемични за нея, 42% от видовете могат да изчезнат.Според Люк Бас, директор на европейския офис на организацията, основният фактор за намаляване на популацията на тези видове е човешката дейност, включително растежа на градовете и обезлесяването.„Това проучване показва критичната ситуация на много видове дървета, за които често просто не се мисли. Но те представляват основата на европейската екосистема и правят нашата планета здрава“, добави Люк Бас.", "date": "2019.09.30", "title": "Учени: Кестените в Европа умират"}
{"url": "http://www.cross.bg/skochil-kanyon-mosta-1614338.html", "text": "/КРОСС/ Американските власти издирват тялото на мъж, който е прескочил защитната преграда на стъкления мост над Гранд каньон и е скочил от там, предаде Асошиейтед прес.", "date": "2019.09.30", "title": "Издирват мъж, скочил от стъкления мост над Гранд каньон"}
{"url": "http://www.cross.bg/sestra-film-tzotzorkova-1614342.html", "text": "/КРОСС/ Вторият пълнометражен филм на режисьора Светла Цоцоркова \"Сестра\" си тръгна с една от наградите от 67-ия кинофестивал в Сан Себастиан, свършил на 27 септември. Лентата беше отличена със специален диплом от програмата \"Нови режисьори\", съобщава \"София филм фест\".В \"Сестра\" се проследява животът на момиче, чиито лъжи сериозно застрашават света на нейното семейство. Главната роля е поверена на младата Моника Найденова, която е откритие на Цоцоркова от нейния пълнометражен дебют - \"Жажда\", взел редица международни награди. Във филма участват още Светлана Янчева, Асен Блатечки, Елена Замяркова, Валентин Ганев и Иван Савов. Автори на сценария са самата Цоцоркова и Светослав Овчаров, които са и продуценти на филма.\"Филмът на Цоцоркова е за семейния живот и сестринството; за малките, уж невинни лъжи, които споделятчленовете на едно семейство и за начина, по който могат да бъдат преодолени противоречията между близки хора – теми, които са познати на всеки от нас\", пише за \"Сестра\" Ксавие Анри-Рашид във \"Варайъти\".А Кристобал Соаги коментира в списание Cineuropa: \"Вторият пълнометражен филм на Светла Цоцоркова е доказателство за нейния талант и способности да пресъздава отношения между членовете на едно семейство, обусловени от средата, в която живеят.\"Филмът води началото си като проект на \"София мийтингс\", а после е подкрепен и от фестивалите в Арас (Франция), Солун (Гърция) и Хонконг (Китай). \"Сестра\" е продукция на \"Омега Филмс\" и \"Фронт филм\" в копродукция с Катар.", "date": "2019.09.30", "title": "Българският филм \"Сестра\" си тръгна с награда от фестивала в Сан Себастиан"}
{"url": "http://www.cross.bg/zimnitza-gara-strelkovoto-1614344.html", "text": "/КРОСС/ Договорът за реконструкция на стрелковото развитие на гара Зимница и рехабилитация на контактната мрежа в гарите Зимница и Стралджа беше подписан днес.Той е част от проект „Рехабилитация на железопътната линия Пловдив-Бургас, Фаза 2“.Обхватът на обекта включва реконструкция на стрелковото развитие на гара Зимница, подновяване на железопътни стрелки и железен път с нови релси и траверси, изграждане на нови перони, рехабилитация на приемното здание на гарата, както и изграждане на нов пешеходен подлез, оборудван с необходимите съоръжения за достъп на лица с намалена подвижност и ремонт на съществуващ подлез.В района на гарата ще бъдат изградени шумозащитни и предпазни огради и ще бъдат осигурени паркоместа за автомобили и условия за достъп на лица с намалена подвижност. Ще бъдат изпълнени и дейности по изграждане на нова система за сигнализация в гара Зимница. Изпълнител на обекта е „ВДХ“ АД.Стойността на договора е 27 470 887,19 лева без ДДС, а срокът му за изпълнение е 36 месеца.", "date": "2019.09.30", "title": "Подписаха договора за реконструкция на стрелковото развитие на гара Зимница "}
{"url": "http://www.cross.bg/godina-asron-bude-1614326.html", "text": "/КРОСС/ Cвeтoвният лидep в oблacттa нa ĸибepcигypнocттa Асrоnіѕ, ĸoйтo пpeз минaлaтa гoдинa cтъпи и нa бългapcĸия пaзap, вeчe e oцeнявaн нa нaд 1 милиapд дoлapa. Ocнoвaнaтa пpeз 2003 гoдинa тexнoлoгичнa ĸoмпaния ycпя дa ce пpeвъpнe в \"eднopoг\", cлeд ĸaтo пpивлeчe 147 милиoнa дoлapa финaнcиpaнe oт Gоldmаn Ѕасhѕ.Toвa e пoтвъpдил глaвният изпълнитeлeн диpeĸтop нa Асrоnіѕ Cepгeй Бeлoycoв, цитиpaн oт Fоrbеѕ.Cпopeд инфopмaциятa пpивлeчeният ĸaпитaл щe бъдe изпoлзвaн зa пpидoбивaнeтo нa ĸoмпaнии, ĸaĸтo и зa paзшиpявaнeтo нa eĸипитe в Бългapия, Apизoнa и Cингaпyp, ĸъдeтo e бaзиpaнo дpyжecтвoтo. Oт 2012 гoдинa Асrоnіѕ e пpидoбилa чeтиpи фиpми, a eднa oт тяx e бългapcĸaтa Т-Ѕоft. Hoвaтa инвecтиция щe бъдe нacoчeнa и ĸъм paзpaбoтвaнeтo нa нoви пpoдyĸти в ĸлючoвитe зa ĸoмпaниятa oблacти.\"Πaзapът e тaм, гoтoв дa бъдe пpeвзeт. И ниe иcĸaмe дa oпитaмe дa гo ĸoнcoлидиpaмe. Aĸo нe гo нaпpaвим, няĸoй дpyг щe ycпee\", ĸaзвa пpeд Fоrbеѕ Бeлoycoв.Асrоnіѕ пpeдлaгa ycлyги нa 500 000 бизнec пapтньopи, ĸoитo дocтигaт дo 5 милиoнa ĸpaйни ĸлиeнти. Oчaĸвaниятa ca дeйнocттa нa мeждyнapoдния лидep дa ce paзpacнe c 30%, ĸaтo пpoгнoзитe ca, чe дивизиятa зa oблaчни ycлyги Асrоnіѕ Суbеr Сlоud щe yдвoи oпepaциитe cи дo ĸpaя нa тaзи гoдинa.Poдeният в Pycия Бeлoycoв cъздaвa ĸoмпaниятa пpeз 2003 гoдинa зaeднo c oщe тpимa пpeдпpиeмaчи. Kъм днeшнa дaтa тя имa 18 oфиca, a цeнтpaлaтa ѝ ce нaмиpa в Cингaпyp. B глoбaлeн мaщaб зa нeя paбoтят нaд 1300 дyши.У нac cлyжитeлитe нa Асrоnіѕ ca 140, ĸaтo пoлoвинaтa oт тяx ca зaeти в ИT oтдeлитe ѝ. Πpeз aвгycт 2018 гoдинa дpyжecтвoтo нaвлeзe в Бългapия cлeд пpидoбивaнeтo нa Т-Ѕоft. Toгaвa нe бeшe пocoчeнa ĸoнĸpeтнa cyмa нa cдeлĸaтa. Бългapcĸият eĸип ce зaнимaвa c дeйнocти в oблacттa нa пpoyчвaнeтo и coфтyepнaтa paзpaбoтĸa.Πpeди 3 мeceцa cтaнa яcнo, чe ĸoмпaниятa щe инвecтиpa 1,2 милиoнa лeвa в cтpaнaтa и щe oтвopи 130 нoви paбoтни мecтa. ", "date": "2019.09.30", "title": "Acronis вече струва 1 милиард долара"}
{"url": "http://www.cross.bg/dobrodetelite-godina-predmeti-1614383.html", "text": "/КРОСС/ Точно седмица остава до най-голямото благотворително събитие в календара на фондация „За нашите деца“ – Вечерта на добродетелите. Тази година то ще се състои на 7 октомври, в Sofia Event Center, Paradise Center, а началният час е 19.30. По традиция, в рамките на събитието ще се проведе благотворителен търг, който ще даде възможност на гостите да наддават за ценни предмети и преживявания с висока емоционална стойност.Сред тях са няколко уникални картини. Едната от тях е дело на талантливата българска художничка Събина Данева. От 20 години тя страда от рядко заболяване, което е деформирало фалангите на пръстите й. Това, обаче, не спира желанието й да рисува и да създава прекрасни и уникални творби. Самата картина е дарение от Министерството на труда и социалната политика.Друго впечатляващо произведение е картината \"Summer Forest\" на художничката, илюстраторка и филмова декораторка Лийт Ридли. По произход тя е южноафриканка, живяла е в Париж, а от няколко години е в България. Лийт е силно съпричастна към каузата за правата на децата. Нейна лична инициатива е организирането на  в София през 2016 година. За втора поредна година ни подкрепя и Исус Русев, който е възпитаник на дома за деца, лишени от родителски грижи \"Мария Терезия\" в гр. Стара Загора. Той създава специално за Вечер на добродетелите творбата \"Преди да падне здрач\", вярвайки, че така помага на други деца, които нямат щастието да живеят в семейна среда.Сред останалите предмети, които ще бъдат предложени на търга, е скулпурата „Архангел Михаил“, дело на Ангел Каравланов, както и четири пощенски плика и картичка с юбилейни марки от Българската пощенска станция на Антарктида, дарени от проф. Христо Пимпирев. За любителите на екстремните преживявания ще има специална изненада – три тандемни скока от 4200 метра, предоставени от приятелите ни от Skydive Sofia.Повече за Вечерта на добродетелите може да научите ето тук  ", "date": "2019.09.30", "title": "Благотворителен търг с уникални предмети ще се състои по време на тазгодишната Вечер на добродетелите"}
{"url": "http://www.cross.bg/oktomvri-natzionalniya-dvoretz-1614357.html", "text": "/КРОСС/ За трета поредна година вечерта на 1-ви октомври фасадата на Националния дворец на културата ще бъде осветена в розово – цветът, който символизира битката с рака на гърдата. Именно октомври е официално обявен за Световен месец за борба с карцинома на млечната жлеза.", "date": "2019.09.30", "title": " На 1-ви октомври фасадата на НДК ще бъде осветена в розово"}
{"url": "http://www.cross.bg/cpeshty-gepmaniya-volkwagen-1614327.html", "text": "/КРОСС/ Aвтoмoбилният гигaнт Vоlkѕwаgеn щe тpябвa дa ce изпpaви пpeд нaй-гoлeмият ĸoлeĸтивeн иcĸ в мoдepнaтa иcтopия нa Гepмaния. Toй oтвapя пocлeднaтa глaвa oт cĸaндaлa \"Дизeлгeйт\", ĸoйтo дoceгa e cтpyвaл нa ĸoмпaниятa нaд 30 милиapдa дoлapa.Haд 400 000 coбcтвeници нa aвтoмoбили, пpoизвeдeни oт ĸoмпaниятa, ca пoдпиcaли иcĸa и в нaчaлoтo нa ceдмицaтa пpeдcтoи пъpвoтo зaceдaниe. Bce oщe нe e яcнo ĸoлĸo тoчнo ca xopaтa, вĸлючили ce в нeгo, нo инфopмaциятa зa тoвa щe бъдe пoтвъpдeнa cлeд изcлyшвaнeтo днec.Aдвoĸaтитe, зaщитaвaщи гpyпaтa нa Vоlkѕwаgеn, cмятaт, чe дeлoтo мoжe дa пpoдължи чeтиpи гoдини и дa cтигнe дo Bъpxoвния cъд в Гepмaния. Cпopeд тяx oбaчe тo мoжe дa бъдe пpeĸpaтeнo, пишe плaтфopмaтa Вuѕіnеѕѕ Glіtz.Дoceгa cpeщy aвтoмoбилния пpoизвoдитeл имa peдицa дeлa, зaвeдeни cлeд \"Дизeлгeйт\". Kъм ĸpaя нa 2018 гoдинa чacтни зacтpaxoвaтeлни ĸoмпaнии ca изплaтили 380 милиoнa eвpo в пoдĸpeпa нa 144 000 чacтни лицa, зaвeли тaĸивa cpeщy гpyпaтa, пoĸaзвaт дaннитe нa Гepмaнcĸaтa зacтpaxoвaтeлнa acoциaция. Oĸoлo 60 000 oт тeзи дeлa ca виcящи.Meждyвpeмeннo пpeз минaлaтa ceдмицa cpeщy глaвния изпълнитeлeн диpeĸтop нa гepмaнcĸaтa гpyпa Xъpбъpт Дaйc и пpeдceдaтeля нa Бopдa нa диpeĸтopитe Xaнc Дийтep Πьoч бяxa oтпpaвeни oбвинeния зa пaзapнa мaнипyлaция.Te щe бъдaт изпpaвeни пpeд cъдa зapaди cĸaндaлa c вpeднитe eмиcии oт дизeлoвитe двигaтeли нa aвтoмoбилитe. Cpeд oбвиняeмитe e и дocĸopoшният глaвeн изпълнитeлeн диpeĸтop Mapтин Bинтepĸopн. ", "date": "2019.09.30", "title": "Vоlkѕwаgеn ce изпpaвя cpeщy нaй-гoлeмия ĸoлeĸтивeн иcĸ в иcтopиятa нa Гepмaния"}
{"url": "http://www.cross.bg/mars-purvite-godini-1614328.html", "text": "/КРОСС/ Ако някога плановете за колонизиране на Марс започнат да се сбъдват, както ги описват хора като Джеф Безос и Илон Мъск, един от първите и най-належащи проблеми на колонизаторите ще е този с изхранването на космическата колония.Учени от университета във Флорида, САЩ, са се заели да пресмятат възможните решения на този проблем още от сега, въпреки че едва ли изчисленията им ще влязат в практическо приложение в близките 10-20 години.Сметките им обхващат периода на първите 100 години след изпращането на първите хора към Марс, в които се предполага, че популацията на хората-марсианци ще достигне един милион души.В изчисленията си учените са взели предвид фактори като количество калории, необходими на всеки мъж, жена и дете на ден, хранителните предпочитания на хората, смъртността сред колонизаторите, възможностите за отглеждане на продукция на Марс и общо взето всичко останало, за което бихме могли да се сетим.Според учените не би било разумно да се изпращат животни или животински продукти до Марс, тъй като това сериозно би оскъпило и утежнило логистиката.Това далеч не означава, че първите човеци на Марс ще бъдат лишени от месо.Месни продукти ще бъдат създавани в лабораторна среда в самата колония, използвайки клетки и ДНК, доставени от Земята.Други основни източници на протеин ще бъдат насекомите и изкуствено създадените на Марс птичи яйца.Основен фокус ще бъде поставен върху развитието на марсианско земеделие, което обаче ще изисква невероятни инвестиции в транспорт на части и инфраструктура.Учените изчисляват, че ще са необходими специални тунели за отглеждане на невзискателни култури от рода на пшеницата и царевицата, чиято дължина ще трябва да е минимум 14 500 километра, за да се произвежда достатъчно за всички.Оризът, зърнените култури и пастата също ще са основна част от менюто.През тези първи 100 години на колонизация ще трябва да бъдат осъществени около 194 000 пътувания между Земята и Марс, за да се осигури достатъчно храна на всички.Ако марсианското земеделие се окаже сполучливо още от началото, доставките от Земята ще спаднат на 50 000.Имайки предвид, че едно пътуване до Марс продължава около седем месеца, цялата схема започва да изглежда още посериозна и впечатляваща.  ", "date": "2019.09.30", "title": "Как ще се изхранват един милион души на Марс?"}
{"url": "http://www.cross.bg/tyrizma-kyltyrnoto-nasledstvo-1614355.html", "text": "/КРОСС/  Това заяви принцесата на Йордания Дана Фирас, която е на визита у нас по покана на министъра на туризма Николина Ангелкова. Нейно кралско височество сърдечно благодари на българския министър и я нарече приятелка и източник на вдъхновение заради отдадеността на каузата, за която работи.Преди откриването на майсторския си клас в София Дана Фирас посочи, че есенцията на културното наследство се намира в това кои сме ние и ще ни помогне да научим повече за живота на хората. , изтъкна тя.Принцесата припомни и значението на приетите през 2015 г. цели за устойчивото развитие, в които културата бе спомената само отчасти, но културното развитие започна да става сериозен фактор в икономиката, образованието, равенството. „ категорична бе тя.Принцесата на Йордания акцентира върху ролята на туризма в тези отношения. , риторично попита тя. , каза тя и посочи примери от туризма в региона на древния йорданския град Петра. Страната извънредно силно зависи от туризма и той формира повече от 19 на сто от БВП, стана ясно от изявлението й.Дана Фирас изтъкна значението на приемствеността: имаме детски програми за 7-8-годишни, които от ранна възраст се учат да опазват културата с модерна система на обучение.Министър Ангелкова приветства своята гостенка и подчерта, че през последните 10 години туризмът стана център на икономиката и втора движеща сила на всички области на развитие. Българският министър също обърна внимание върху сериозната връзка между туризма и културата.  посочи още министър Ангелкова. Тя заяви, че говорим не само за развитието на туристическия сектор, но и за нещо по-голямо – запазване на културното наследство.  Министърът благодари за споделения опит, който може да ни е полезен. заяви тя.В срещата участваха посланици от мисиите в София, които задаваха въпроси за опазването на културното наследство на Йордания и Петра. Дана Фирас е посланик на добра воля на ЮНЕСКО и президент на „Петра Нешанъл Тръст“. Тя съобщи, че 80% от туризма в Йордания са свързани с Петра и културното наследство и че се прави максималното, за да се запазим естественият ландшафт. Големи участъци са под протекция и се осъществява активно партньорство с неправителствения сектор. , посочи йорданската принцеса.", "date": "2019.09.30", "title": "Принцесата на Йордания у нас: Трябва да се намери баланс между туризма и опазването на културното наследство"}
{"url": "http://www.cross.bg/prirodniya-trimesechie-lvmwh-1614382.html", "text": "/КРОСС/ Новият отоплителен сезон ще започне без промяна в цените на парното, топлата вода и тока. Те остават непроменени, въпреки намалението с 0,11% на цената на природния газ за четвъртото тримесечие на 2019 г., съобщиха от Комисията за енергийно и водно регулиране (КЕВР).Утвърдената от Комисията цена на природния газ за четвърто тримесечие е в размер на 44,85 лв./MWh (без цени за достъп, пренос, акциз и ДДС), което е намаление с 0,05 лв/MWh или с 0,11%, в сравнение с действащата цена за ІІІ тримесечие на 2019 г. В утвърдената цена на природния газ от 44,85 лв./MWh лв. са включени компонента \"цена на природния газ на входа на газопреносните мрежи\" в размер на 44,03 лв./MWh, компонента за дейността \"обществена доставка\" по чл. 17, ал. 6 от НРЦПГ в размер на 0,69 лв./MWh, както и компонента за компенсиране на разходи, произтичащи от наложени задължения към обществото по чл. 11а, ал. 2 от НРЦПГ в размер на 0,13 лв./MWh, покриваща разходите на \"Булгаргаз\" ЕАД за съхранение на количества в подземното газово хранилище \"Чирен\" в изпълнение на задължения по Плана за действие при извънредни ситуации.В утвърдената от Комисията цена на природния газ не са включени цени за достъп и пренос през газопреносната мрежа, определени по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД, които клиентите следва да заплащат на крайните снабдители.Поради незначителното изменение на цената на природния газ, цената на топлинната енергия през четвъртото тримесечие и цената на електрическата енергия остават непроменени.При утвърждаването на цената на природния газ КЕВР отчита условията, залегнали в действащия договор между \"Булгаргаз\" ЕАД и ООО \"Газпром экспорт\", промените в курса на щатския долар спрямо лева, калоричността и количествата природен газ за съответното тримесечие.Правомощията на регулатора са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за регулиране на цените на природния газ и на договора за доставка между двете дружества. Съгласно ценообразуващата формула по договора с ООО \"Газпром экспорт\" се отчита динамиката на цените на алтернативните горива на международните пазари - мазут със съдържание на сяра 1% и газьол със съдържание на сяра 0,1%, за предходните 9 месеца преди прилагането на цените.В резултат на това през ІV тримесечие на 2019 г. очакваните доставни цени на природния газ са с около 2% по-ниски от доставните цени, прилагани през IIІ тримесечие на 2019 г. Отчетена е и промяната в осреднения валутен курс на лева към щатския долар, съпоставен с валутния курс за предходния ценови период. За периода от четиридесет и пет дни, предхождащи месеца на внасяне на предложението за утвърждаване на цени (18.07.2019 г. - 31.08.2019 г.), курсът е нараснал с 0,47%. За IV тримесечие на 2019 г. общото заявено от \"Булгаргаз\" ЕАД количество природен газ за доставка - от внос по договора с ООО \"Газпром экспорт\" и от добив от ПГХ \"Чирен\", е 9 507 373 MWh.", "date": "2019.09.30", "title": " Няма да има промяна в цената на тока и парното до Нова година"}
{"url": "http://www.cross.bg/prokyror-glaven-vali-1614329.html", "text": "/КРОСС/ „Полфрийман“ стана част от кампанията за избор на главен прокурор\", това каза адвокат Емануил Йорданов пред БТВ.Предложението на ГЕРБ буди недоумение.Ако съдът определи доживотен затвор без замяна може да се замени с лишаване на свобода между 20- 30 години. Това означава на някои места ще вали, на някои няма да вали. Това е пожелателна норма.Случаят „Полфрийман\" се превърна в политически въпрос. Тази тема се включи и в избора на главен прокурор.", "date": "2019.09.30", "title": "Емануил Йорданов: „Полфрийман“ стана част от кампанията за избор на главен прокурор"}
{"url": "http://www.cross.bg/delegati-mladezhki-bulgariya-1614356.html", "text": "/КРОСС/ Българските младежки делегати към ООН с мандат 2019-2020 година и ще вземат участие в 74-тата сесия на Трети комитет на Общото събрание на ООН. В периода 01.10.-14.10.2019г. за  делегатите ще изразят мнението на българската младеж на най-високо международно ниво. Днес Мила отпътува за Ню Йорк, където Минко я очаква след своето участие в делегацията на страната ни в , провела се на 23.09.2019г., като за първа година български младежки делегат към ООН има възможността да присъства на този форум.В рамките на работната си визита младежките ни делегати ще отправят официално изказване пред Трети комитет. В своята реч Мила и Минко ще наблегнат на приоритетните области за мандата си – , които младите хора на България определиха чрез анкета, базираща се върху . Над 1200 млади българи се включиха със своя глас и изразиха своите виждания по редица въпроси, като мнозина от тях предложиха и конкретни действия за справяне с предизвикателствата.  Богомила и Минко ще организират  на тема  заедно с колегите си младежки делегати от Република Ирландия. То ще постави фокус върху работата на бъдещето и какви умения е нужно младите хора да притежават не само за да допринасят за една по-зелена икономика, но и за да отстояват своите права и достойнство, както и да постигат баланс между работата и своя живот извън нея.Младежките делегати ще се включат и в преговорите по , която се приема на всеки две години от Общото събрание на ООН, като по този начин ще отстояват правата и интересите на българските младежи на най-високо ниво.Участието на младежките делегати в сесията на Трети комитет на ОС се осъществява с подкрепата на Министерството на външните работи на Република България.Програмата „Български младежки делегати към ООН“ е една от най-успешните подобни програми в световен мащаб. В България тя се координира от Дружеството за ООН в България и се осъществява с подкрепата на Министерството на външните работи и партньори от неправителствения сектор.", "date": "2019.09.30", "title": "Гласът на българските младежи на 74-тата сесия на Общото събрание на ООН"}
{"url": "http://www.cross.bg/sledstvie-sudebno-sukratenoto-1614330.html", "text": "/КРОСС/ \"Необходима е реална промяна на института на съкратеното съкратено следствие. И е най-добре да отпадне там където наистина има рецидив на тежките престъпления\", това каза адвокат Димитър Марковски по БТВ. Той допълни: Законопроектът за съкратеното съдебно следствие може да създаде проблеми. Бързите промени не са най-доброто. Институтът на съкратеното съдебно следствие трябваше да бъде коригиран отдавна. Българският съд работи ефективно и добре. Не се разтакава във времето делото, както се опитват да го изкарат.Идеята на този текст е да се разширят правомощията на съда. Хубаво е да се каже, че съдът и сега не е ограничен в правомощията си. Съдията може да откаже да се допусне съкратено съдебно следствие. Няма юридически път, който да върне Полфрийман в затвора.", "date": "2019.09.30", "title": "Димитър Марковски: Няма юридически път, който да върне Полфрийман в затвора"}
{"url": "http://www.cross.bg/energiya-firma-iiorg-1614333.html", "text": "/КРОСС/ От 01.08.2019 г., фирма Йорг 2915 ООД, ,Йорг 2915 e разпознаваемо име в текстилния бранш. СтартиралаЕНЕРГО-ПРО Енергийни Услуги насърчава производството и търговията с електроенергия, генерирана по екологичен начин. Компанията издава удостоверения за зелена енергия в уверение на това, че продадената електрическа енергия е произведена изцяло от възобновяеми източници. Документът се базира на Гаранции за произход, издадени от Агенция за устойчиво енергийно развитие, които се прехвърлят на името на клиента в регистъра на Агенцията.", "date": "2019.09.30", "title": "Текстилната компания Йорг 2915 избра екологично чистата енергия на ЕНЕРГО-ПРО Енергийни Услуги"}
{"url": "http://www.cross.bg/vectorworks-bulgariya-dizaiin-1614334.html", "text": "/КРОСС/ Декорите и осветлението в някои от най-хитовите холивудски блокбъстъри са проектирани със софтуер, разработен от български специалисти. Сред тях са филми от поредицата за Джеймс Бонд, топ актуалните марвел заглавия – Пазители на Галактиката 2, Капитан Америка: Гражданска война, Ант-Мен, Железният човек, както и Генезис и Игрите на глада 2.Това са само част от успешните примери за приложението на водещия дизайн и BIM софтуер Vectorworks, чиято последна версия ще бъде представена по време на събитието „Future of Design” в София на 3 октомври. От близо 20 години години решението се разработва от екип от над 50 софтуерни инженери на Немечек България. Продуктите на Vectorworks вече се използват от над 650 000 професионалисти от различни сфери от цял свят.Проектирането на сцени, декори и осветление за филмови продукции е само едно от приложенията на Vectorworks, който официално е в топ 3 на софтуерите за дизайн и BIM в света. Същото решение се използва в постановки на Бродуей, сцени и осветлението на музикални фестивали и големи събития като Евровизия и концерти, включително на Bon Jovi у нас. На него вече разчитат и водещите компании в сектора в България.“Нашата работа е ежедневна, систематична, и детайлна. Тя е извън светлината на прожекторите и така е редно. Ние помагаме прожекторите да светят там, където трябва. И все пак няма как да не сме горди с таланта и резултатите, които постигат българските специалисти.”, обяснява Георги Брашнаров, основател на Немечек България.Извън развлекателната индустрия, най-мащабно е използването на Vectorworks в архитектурата и ландшафтните проекти.“Отново със софтуера, разработен тук в София, са проектирани много емблематични сгради по света, включително на Zaha Hadid Architects.”, допълва Брашнаров и посочва други знакови примери – най-високата жилищна сграда в Европейския съюз Zlota 44 във Варшава, запазената марка на екологичния дизайн Vancouver Convention Centre West в Канада, архитектурния шедьовър Hiroshi Senju Museum, летището в Айндховен, пристанището в Антверпен и дори футболния стадион в Лозана.Българските архитекти и дизайнери ще имат възможност да се запознаят с новостите и подобренията, които предлага Vectorworks 2020 и да зададат своите въпроси директно на Главния изпълнителен директор на компанията Биплаб Саркар, който пристига у нас специално за предстоящото събитие в София. Фокус в новата версия на софтуера е използването на повече проектни данни, още по-голяма бързина и лекота на работа със софтуера.„Замислим ли се за бъдещето и от какво имат нужда нашите клиенти, една тенденция изниква в съзнанието ни отново и отново – използването на повече проектни данни. Затова заедно с българския екип сме се постарали да предложим интуитивен, бърз и лек начин за достъп и използване на тези масиви от информация.“, каза Саркар преди посещението си у нас. ", "date": "2019.09.30", "title": "Със софтуер на български специалисти проектират декорите на Джеймс Бонд и световноизвестни сгради"}
{"url": "http://www.cross.bg/nyrgyul-salimova-s-titla-pri-damite-ot-memorial-kesarovski--stanchev-1614345.html", "text": "/КРОСС/ 16-годишният Спортен талант на „Еврофутбол“ Нургюл Салимова спечели международния турнир по шахмат Мемориал „Кесаровски-Станчев“ при жените, а при мъжете е 12-та.В надпреварата участват 152 шахматисти.", "date": "2019.09.30", "title": "Нургюл Салимова с титла при дамите от мемориал „Кесаровски - Станчев“ "}
{"url": "http://www.cross.bg/ryse-proizvodstvoto-vuzobnoviha-1614337.html", "text": "/КРОСС/ Възобновиха производството в оръжейния завод „Дунарит\" край Русе, където в петък избухна пожар.В понеделник сутринта служителите се върнаха по работните си места. Остава затворен само цехът за производство на боеприпаси, който е полуизгорял.Експерти от службата за контрол на взривните вещества оградиха мястото на инцидента, така че работници и служители да нямат достъп до него. Предстои да се направи оглед от екипи от специализираните по разследване на производствени аварии следователи и прокурори, съобщи за Нова.тв окръжният прокурор на Русе Георги Георгиев.Първоначалният срок за разследването е два месеца, но вероятно той ще бъде удължен до излизане на резултатите от техническите експертизи. ", "date": "2019.09.30", "title": "Възобновиха производството в „Дунарит” след пожара"}
{"url": "http://www.cross.bg/dion-selin-otgovori-1614331.html", "text": "/КРОСС/ Певицата Селин Дион винаги е имала стройно тяло. Но след кончината на съпруга ѝ Рене Анжелил, звездата отслабна драстично. В социалните сайтове често критикуват певицата за това, но тя реши да отговори на всички нападки в интервю за Entertainment Tonight.Пред изданието часове преди първия ѝ концерт от турнето ѝ в Канада, изпълнителката обяснява: „Нещо не е наред с тялото ми?. Ако ме погледнете преди 12 години, ще забележите действително, че лицето ми е по-кръгло, просто защото съм по-млада. Но аз винаги съм била слаба“, обяснила тя.В друго интервю пък Дион коментирала и критиките към избора ѝ на смели и ярки тоалети. „Иска ми се да усещам себе си силна, женствена и сексуална. И ако не ви харесва как изглеждам, не ме обсъждайте, не ме снимайте, просто ме оставете“.Селин Дион също така говори, че е в бизнес, в който критиците са в повече и предпочита да гледа позитивно на живота. Това, което е важно за нея са децата и музиката, както и хората, които са около нея и работят за нея.", "date": "2019.09.30", "title": "Селин Дион отговори на критиците, които я смятат за твърде слаба"}
{"url": "http://www.cross.bg/yaponiya-symo-symistite-1614339.html", "text": "/КРОСС/ Когато си в Япония, правиш като японците...Новак Джокович перифразира популярната фраза, изречена за Рим, за да се пробва в най-традиционния от спортовете в страната. Световният №1 в тениса е в Токио за турнир, но имаше ден почивка и го използва за сумо.Той посети комплекса Риогоку Едо-Норен, който освен ресторанти и увеселения, разполага и с дохио - арена за спорта, пред който Япония се прекланя.Ноле изгледа сутрешната тренировка на сумистите, а след това се качи на дохио, за да се пробва в някои движения и дори - контакт и опит за изтласкване на един от асовете.Е, не се получи. Звездата на тениса обаче се забавляваше, а огромните спортисти също влязоха в шоуто и му показваха техники.\"Ноле започва участието си в Токио срещу Алексей Попирин (Австралия) в първия кръг на турнира. Това ще е първият му двубой на сингъл след отказването с травма на US Open. \n\t\t\t\t\t", "date": "2019.09.30", "title": "Джокович вече знае какво не му достига да е шампион в сумо (ВИДЕО)"}
{"url": "http://www.cross.bg/plovdiv-biznes-regiona-1614316.html", "text": "/КРОСС/ Как се случва дигиталната трансформация на производството в региона и какво е бъдещето на автомобилната индустрия в България.Това ще са основните теми на конференцията „Индустрия 4.0“, която ще се проведе на 3 октомври в „Хотел Империал“ в Пловдив.Индустрия 4.0 е история за промяната: от ниско заплатен труд до високопроизводителна автоматизирана продукция. За гъвкавост и адаптивност, както и за възможностите, които дигиталните иновации предлагат на компаниите, за да направят стъпка напред.Може ли страната ни да се превърне в нещо повече от производител и износител на части, като стане важен център за изследвания, развитие и иновации?България изживява истински бум в производството на части за световната автомобилна индустрия: компаниите в този сектор вече надхвърлят 100, а приходите им са към 4 млрд. евро. Това ще се разисква в панела „ Инвестиции, растеж и иновации в автомобилния сектор“.Целта на форума Industry 4.0 е да даде добри примери и нови възможности за партньорство между бизнеса, правителството и местната власт за привличане на нови инвеститори от високотехнологичния сектор.Гости на събитието ще бъдат зам. министър-председателя Томислав Дончев, министърът на финансите Владислав Горанов, президентът на България (2012 – 2017) Росен Плевнелиев, кметът на община Пловдив Иван Тотев, ръководителят дигитализация и симулация на производствените товари на Daimler проф.д-р Сама Мбанг, старши бизнес стратегът – изкуствен интелект от VOLVO GROUP Жайр Рибейро и много други представители на технологичния бизнес.За четвърта поредна година Пловдив ще бъде домакин на конференцията, чиято основна цел е да представи най-добрите практики в дигиталната трансформация на европейските лидери в индустрията.Напълно оправдан е изборът в Пловдив да се съберат високотехнолични инвеститори и представители на бизнеса и правителството, защото градът запазва положителния си тренд по привличане на ПЧИ през последните години.Градът е в челната десетка на „ Файненшъл таймс“ в класацията за най-прогресивно развиващи се места по света.Класацията оценява добрия микроклимат за инвестиции, резултат от устойчивостта в производството.Към днешна дата над 100 международни компании са открили свои производсртвени бази в региона, а част от тях разширяват инвестициите си.Между 5-8 межународни компании влизат средно на година в икономиката на Пловдив.Безработицата в града е 2,5% и 4% в региона, което превръща Пловдив във водещ индустриален център.Тези данни са пример, че община Пловдив и Тракия Икономическа Зона са благоприятна среда за развитието на високотехнологични производства и стъпка напред към внедряването на Индустрия 4.0.Акценти в програмата:● Какво е състоянието на аутомотив индустрията в региона и какви са перспективите пред нея - Андраш Кадоча от McKinsey & Company ще представи за първи път нов анализ на консултантската компания.● Какви са конкретните стъпки за въвеждане на технологии от Индустрия 4.0 в мениджмънта и производството - разказва директорът \"Дигитална трансформация\" в завода на Hugo Boss в Измир Сарпер Арслан.● Как да разработим ефективна бизнес стратегия за въвеждане на Изкуствен интелект - чуйте мнението на Жайр Рибейро, старши бизнес анализатор във Volvo Group.● Технологии за интелигентен бизнес: индустриална мобилност, данни, изкуствен интелект, 5G● Стратегия и финансиране за разработване на нови индустриални зони Форум „Индустрия 4.0“ се организира от община Пловдив, вестник „Капитал“ и Тракия Тех.Всяка година на него присъстват над 350 представители на бизнеса, правителството, местната власт, международни компании, представители на ЕК, дигитални предприемачи и висш мениджмънт МСП.", "date": "2019.09.30", "title": "Форум „Индустрия 4.0” в Пловдив показва история на промяната"}
{"url": "http://www.cross.bg/longoriya-modni-loreal-1614366.html", "text": "/КРОСС/ По традиция всяка година L'Oreal Paris организира грандиозно модно ревю (Le Defile L'Oreal Paris), на което знаменитостите се сливат с моделите, представяйки водещите модни тенденции за новия сезон, зададени от големите модни къщи, с които компанията си сътрудничи.Събитието се състоя в Монетния двор на Париж, а на подиума се качиха Ева Лонгория, Амбър Хърд, Черил Коул, Анди Макдауъл, Камила Кабейо и невероятната Хелън Мирън, която създаде много настроение на сцената. 74-годишната актриса дефилира боса и с широка усмивка на лицето, а с енергията си успя да зарази цялата публика.По котешката пътечка мина и индийската красавица Айшвария Рай, последвана от модела Даутцен Крус. От първия ред гледаха Наоми Кембъл и съпругата на Венсан Касел – Тина Кунаки – а най-младият гост на събитието бе синът на Ева Лонгория, който отиде право в прегръдките на мама щом тя слезе от сцената.", "date": "2019.09.30", "title": "Звезден подиум в центъра на Париж"}
{"url": "http://www.cross.bg/kostov-svetoslav-podkrepa-1614320.html", "text": "/КРОСС/ Расте напрежението в Българското национално радио (БНР). След като дни наред журналисти протестираха и обвиняваха ръководството на държавната медия в опит за цензура, днес поддръжници на генералния директор Светослав Костов излязоха на протест, но в негова подкрепа. Противниците на поисканата от СЕМ оставка настояват членовете на медийния регулатор да бъдат обективни и да изслушат и другата страна в скандала, което, според тях, до момента не е станало.Оставката на Костов бе поискана от Съвета за електронни медии (СЕМ), след като на 13 септември програма „Хоризонт“ замлъкна за няколко часа , но след отказа му да я подаде, от медийния регулатор се заканиха, че ако не я получат до края на тази седмица, ще задействат процедура за предсрочно прекратяване на мандата му. За това са нужни три от петте гласа на членовете на СЕМ.„Оставката на г-н Костов в този момент може да потуши конфликтите, но няма да реши проблемите, които тлеят тук с години“, коментира пред DarikNews Дарина Григорова от радиосдружение „Подкрепа БНР“. Тя е сред протестиращите, които настояват  радиото да не бъде отъждествявано само и единствено с програма „Хоризонт“.„В крайна сметка, тези проблеми ще се потулят и ще продължат да тлеят“, смята тя.Според събралите се на протеста в защита на Светослав Костов настоящето ръководство трябва да остане, докато се изясни цялата ситуация и докато се решат най-належащите проблеми, сред които е и повишаването на възнагражденията на работещите в медията.„Не желаем натиск отвътре и отвън за управлението на медията. Тя е независима, обществена и е добре никой да не се меси в управлението ѝ. Желаем от СЕМ да чуе и другото мнение на работещите в БНР, защото те изслушаха само редколегията. Искат оставка без да се е доказала вина или грешка“, смята Елица Гоцева, която работи в IT сектора на обществената медия.В подкрепа на директора Светослав Костов е събрана и подписка, в която са се разписали близо 200 журналисти и работещи в националното радио.", "date": "2019.09.30", "title": "Журналисти от БНР на протест в подкрепа на директора Светослав Костов"}
{"url": "http://www.cross.bg/neofit-rilski--1614318.html", "text": "/КРОСС/ Тържествена церемония по повод откриване на академичната 2019/2020 година в Югозападния университет „Неофит Рилски“.Тържеството започна в 10:00 ч. пред Учебен корпус №1.Бяха поднесени венци и цветя пред паметника на Неофит Рилски.Ректорът на университета проф. д-р Борислав Юруков откри академичната 2019/2020 г. със слово.След церемонията първокурсниците ще се срещнат с деканските ръководства на факултетите.", "date": "2019.09.30", "title": "Тържествена церемония за откриване на новата академична година в ЮЗУ „Неофит Рилски“"}
{"url": "http://www.cross.bg/chasa-remont-dvizhenieto-1614321.html", "text": "/КРОСС/ От 9 часа днес, 30 септември, до 9 часа на 2 октомври ще бъде ограничено движението в посока Варна между 74-ти и 78-ми км на АМ „Хемус“ за ремонт на асфалтовата настилка, съобщават от Агенция „Пътна инфраструктура“.Трафикът ще се пренасочва от пътен възел „Ябланица“ по път I-3 Ботевград – Плевен.Шофьорите е необходимо да карат с повишено внимание, като спазват стриктно поставената сигнализация.", "date": "2019.09.30", "title": "Променят движението на АМ \"Хемус\" заради ремонт"}
{"url": "http://www.cross.bg/dostup-polet-poturpevshite-1614317.html", "text": "/КРОСС/ Ръст на жалбите срещу авиопревозвачите, отчитат контролните органи. За последните пет години те са нараснали двойно – от 200 през 2014 г. до близо 400 през последната година, съобщи .Най-често до проблем се стига заради отменени или закъснели полети, забавен, загубен или повреден багаж и отказан достъп на борда. При последния случай, буквално от преди дни, на 25-има българи бе отказан достъп до самолета за полет от Франкфурт до София.Какви са правата ни, ако ни откажат достъп до борда? Според европейските правила превозвачът трябва да компенсира пътниците, само ако отказът за достъп е по негова вина. Обезщетения могат да се търсят по съдебен път - чрез завеждане на граждански иск срещу наземния оператор. Той трябва да отговори на жалбата в срок до два месеца.Преди да стигнат до съд потърпевшите могат да потърсят правата си и чрез европейската процедура за искове с малък материален интерес. При нея дистанционно можем да искаме обезщетение за щети до 5000 евро.От превозвача потърпевшите могат да претендират да им върне парите за летищни такси като пуснат мейл до сайта на авиокомпанията. Вместо да купуват нов билет, при закъснение за полет, пътниците могат да платят само глоба към превозвача. И с нея да се качат на нов полет.", "date": "2019.09.30", "title": "Ръст на жалбите срещу авиопревозвачи"}
{"url": "http://www.cross.bg/makedoniya-repyblika-severna-1614319.html", "text": "/КРОСС/ Започна консултативната среща при президента по повод отношенията ни със Северна Македония и по-конкретно - липсата на резултат от преговорите между историците в смесената българо-македонска комисия. Комисията от български и македонски учени имаше за задача да изчисти общата ни история от спорни въпроси, фалшификации и децата на двете съседски държави да изучават в учебниците събитията от изминалите векове обективно и без идеология. Румен Радев покани на разговор по тази трудна тема премиера Бойко Борисов, както и председателя на Народното събрание Цвета Караянчева, която обаче още се възстановява след катастрофата и е замествана от заместник-председателя на парламента Емил Христов.На \"Дондуков\" 2 дойдоха още външната министърка Екатерина Захариева, вицепремиерът Красимир Каракачанов, председателят на Комисията по външна политика Джема Грозданова, представители на парламентарните групи, както и съпредседателят на Съвместната мултидисциплинарна експертна комисия по исторически и образователни въпроси между Република България и Република Северна Македония проф. Ангел Димитров.На \"Дондуков\" 2 дойдоха още външната министърка Екатерина Захариева, вицепремиерът Красимир Каракачанов, председателят на Комисията по външна политика Джема Грозданова, представители на парламентарните групи, както и съпредседателят на Съвместната мултидисциплинарна експертна комисия по исторически и образователни въпроси между Република България и Република Северна Македония проф. Ангел Димитров.На 17 октомври ще има Европейски съвет, на който се очаква лидерите на ЕС да вземат решение за старт на преговори за членство на Македония и Албания. То обаче може да бъде взето, само ако абсолютно всички страни членки се съгласят.По-рано президентът Румен Радев изрази безпокойство от липсата на резултатите в експертната комисия и настоя, че приемането на Северна Македония в ЕС не трябва да е за сметка на българската история, език и идентичност. Той добави, че българското правителство може да продължи да подкрепя Скопие по пътя му към Брюксел, само ако бъдат изчистени всички спорни въпроси между двете държави.", "date": "2019.09.30", "title": "Общата ни история с Македония събра президент и премиер на „Дондуков” 2"}
{"url": "http://www.cross.bg/vesela-lecheva-veliko-1614322.html", "text": "/КРОСС/ Символичната сграда на хан „Хаджи Николи“ във Велико Търново бе избрана от Весела Лечава – кандидат за кмет и водач на листата за общински съветници на БСП във Велико Търново за откриването на предизборната й кампания за Местни избори 2019.„Гордея се с всеки един от вас и усещам вашата обич”, оърна се към препълнения от търновци двор кандидатът за кмет и водач на листатата за общински съветници Весела Лечева.„Обещавам на търновци, че първото нещо, което ще премахнем, е страхът. Ще се боря с цялото си сърце, за да не ви разочаровам. За мен управлението е да съзидаваш и да създаваш. Велико Търново има нужда от градивен растеж и от усилието на всеки великотърновец. Обещавам да свърша всичко това, което моите опоненти обещаваха в тези два мандата и не го направиха. Защото търновци вече не могат да чакат.“, убедена е Весела Лечева.Успех на Весела Лечева в предстоящата кметска предизборна кампания и кандидатите за кметове в населените места в общината и областта пожела и лидерът на левицата Корнелия Нинова.", "date": "2019.09.30", "title": "Весела Лечева откри кампанията си във Велико Търново"}
{"url": "http://www.cross.bg/dzhonsun-boris-obvinenie-1614323.html", "text": "/КРОСС/ Британските партии в опозиция днес ще проведат нова среща, за да обсъдят всички парламентарни механизми за спиране на Брекзит без сделка. В същото време в Манчестър втори ден продължава конгреса на Консервативната партия на премиера Борис Джонсън, срещу който беше повдигнато поредно обвинение – този път в сексуално посегателство. Усилено се говори, че опозицията обмисля внасянето на вот на недоверие в премиера. Лидерът на лейбъристите Джеръми Корбин заяви, че е готов да оглави временно правителство, ако Борис Джонсън бъде отстранен от Даунинг стрийт.Консерваторите междувременно втвърдиха позициите си през първия ден на годишния партиен конгрес с изявления от рода, че отлагането на Брекзит е по-опасно от излизането от ЕС без сделка на 31 октомври.Лидерът на партията и премиер на страната Борис Джонсън по-рано отхвърли обвиненията, че с използвания от него език насажда омраза, а напротив, каза, че е „модел за въздържаност, когато става дума за езика в дебата за Брекзит“.Междувременно срещу премиера беше повдигнато ново обвинение. Журналистката Шарлът Едуардс писа в „Сънди таймс“, че през 1999 година по време на частен обяд в офиса на списание „Спектейтър“, Борис Джонсън я е опипал под масата. По това време Джонсън е бил редактор на списанието. От Даунинг стрий отрекоха твърденията на журналистката.По-рано Борис Джонсън отрече и едно друго обвинение – това, че е бил в конфликт на интереси заради контактите си с американската бизнесдама Дженифър Аркюри, която е получила 126 000 паунда обществени пари по времето, когато той е бил кмет на Лондон.", "date": "2019.09.30", "title": "Британският премиер Борис Джонсън беше обвинен и в сексуално посегателство"}
{"url": "http://www.cross.bg/beshe-mitingi-ystinov-1614324.html", "text": "/КРОСС/ В няколко града на Русия бяха организирани митинги срещу политическите репресии в страната. Най-многолюден беше протестът в Москва, където на булевард „Сахаров“ се събраха повече от 20 000 души.Проявата беше предварително съгласувана с властите и премина без сериозни инциденти.Участниците настояха да бъде прекратено така нареченото „московско дело“, по което няколко души вече получиха ефективни присъди, а процесите срещу други продължават. Става дума за участници в неразрешените масови протести в Москва в края на юли и началото на август.Поводът беше отказът на градската избирателна комисия да регистрира повечето опозиционни кандидати за местните изборите на 8 септември.Особено силен обществен отзвук предизвика осъждането на три и половина години затвор на младия актьор Павел Устинов. Той беше обвинен, че е упражнил насилие спрямо служител на реда.Разпространените в интернет кадри от ареста на Устинов обаче не потвърждават версията на прокуратурата. Съдията на първа инстанция отказа да се запознае с видеоматериала. Защитава обжалва и утре делото ще се гледа на втора инстанция.", "date": "2019.09.30", "title": "В Русия бяха организирани митинги срещу политическите репресии в страната"}
{"url": "http://www.cross.bg/filips-holivyd-artur-1614325.html", "text": "/КРОСС/ Снощи беше премиерата на „Жокера“ в Холивуд.Десетки звезди преминаха по червения килим  на TCL Chinese Theatre IMAX в меката на киното.Хоакин Филипс, който е в главната роля също беше там, заедно с режисьора Тод Филипс и много други участници в лентата.Много малко журналисти бяха допуснати до прожекцията, което засили опасенията, че филмът е изпълнен с насилие. Филмът е категоризиран като 18+.Списание „Варайъти“ съобщава, че достъпът на фотографи и оператори до премиерата е бил ограничен, а интервютата – отказани.Преди няколко дни Робърт де Ниро леко повдигна завесата. Де Ниро влиза в ролята на телевизионен водещ, който играе важна роля в историята на Артър Флек (Хоакин Финикс). По-специално две сцени са изключително тревожни. В едната, Артър Флек (Финикс) внезапно застрелва колегата си в т.н. „падане на пердето“, а реализмът поразява зрителя. В друг – бунтове избухват, когато тълпата се явява в подкрепа на този психопат. Тези сцени, твърдят критиците, преминават линията.Но за разлика от други филми за Батман този не е базиран на комикс.Голямата значимост на „Жокер“ е именно в това: той хвърля ръкавица на жанра, който доминира в Холивуд през последните две десетилетия – за супергероите, навлизайки в собствената им територия сякаш за да им каже: достатъчно, време е да видим насилието такова, каквото е.Той се занимава с истинското, а не с нереалното, с правдоподобието, а не с невероятното, с вероятното, а не с невъзможното. И това прави с изключително дръзновение, ограничавайки сюжета до най-основните елементи – да се съсредоточи върху характера, по-богат, по-страшен и по-разстройващ от всички, които сме виждали в света на супергероите.Премиерата на филма у нас е на 4-ти октомври.", "date": "2019.09.30", "title": "Премиера на „Жокера“ в Холивуд: Филмът разбуни духовете"}
{"url": "http://www.cross.bg/spektakula-oktomvri-tantz-1614312.html", "text": "/КРОСС/ Задава се най-силната седмица от 12-тото издание на международния фестивал за съвременен танц и пърформанс ONE DANCE WEEK - 6 спектакъла от 4 държави, както и ателие за професионалисти.Големият акцент в дните между 3 и 6 октомври е дългоочакваният нов спектакъл на безапелационната L-E-V Company от Израел - ГЛАВА ТРЕТА: Жестокият път на сърцето.Най-новата продукция на звездния хореограф Шарон Еял и мултимедийния дизайнер Гай Бехар ще видим в две поредни дати, 5 и 6 октомври, в Дом на културата “Борис Христов” - Пловдив, веднага след световната премиера на една от най-престижните сцени за изпълнителски изкуства в света - Биеналето на танца в Бохум, Германия (25 - 29 септември).“Това беше любов от пръв поглед. L-E-V Company напълно отвяха публиката. Възхищение, радост и удивление от поразителните образи на тялото. Невероятно, но нежно - танц с висока художествена стойност, представен с лекота, сякаш отвъд физическите граници”, написа веднага след световната премиера сайтът Lokalkompass.de.В Пловдив и само след дни, публиката ще може да се наслади на ГЛАВА ТРЕТА: Жестокият път на сърцето преди най-важните сцени в Европа, както и преди представянето на спектакъла в родината на хореографите - Израел, което ще се състои през декември.Шарон Еял и Гай Бехар завършват своята трилогия за най-великото от всички човешки чувства чрез танц, поезия, костюми от висша мода и електронен ритъм.Спектакълът разказва за преодоляването на раздялата, за новите пътища след изгубената любов, за това как понякога, и то по красив начин, самият живот ти помага да намериш запълниш празнината от загубата.На 3 октомври в една вечер на сцената на Дом на културата “Борис Христов” ще бъдат представени тайванският спектакъл СвободниСтъпки - пейзажи от тела на компанията за експериментален танц HORSE от 19:00 часа и соловото изпълнение КОКОРО на Луна Ченере от Италия от 20:30 часа. Двата спектакъла могат да се гледат с един билет и са за зрители над 18 години.Програмата продължава на 4 октомври със спектакъла СОМА на Мартин Талага от Чехия, а непосредствено след това - със солото с вход свободен СвободниСтъпки - Нини, отново на тайванската компания HORSE.Спектаклите следват един след друг във вечерта на младите гласове на съвременната изпълнителска сцена, началото е от 19:30 часа, мястото - фоайето на Дом н акултурата “Борис Христов”. На 5 и 6 октомври на пловдивска сцена ще бъде разгърната ГЛАВА ТРЕТА: Жестокият път на сърцето на култовата израелска компания L-E-V. ", "date": "2019.09.30", "title": "6 спектакъла от Израел, Италия, Чехия и Тайван в най-силната седмица от ONE DANCE WEEK 2019"}
{"url": "http://www.cross.bg/bobovite-rasteniya-protzenta-1614311.html", "text": "/КРОСС/ Увеличете с 20 грама дневния си прием на бобови растения и ще понижите със 7-8 процента риска от опасни болести – това сочат данни на направено наскоро проучване.Всички знаем, че бобовите храни са полезни, но защо?Те понижават високите нива на холестерола и кръвната захар, твърдят учените. Затова препоръчват в хранителното ни меню овесените ядки и бобената чорба да присъстват три пъти седмично. Една порция боб на ден, например, ще намали лошия холестерол с пет процента.Специалистите освен това са установили, че калият - една от съставките на бобовите растения, понижава кръвното и предпазва от инфакт и проблеми с бъбреците. А соята и лещата прекрасно заместват месото и доставят на организма протеините, необходими за хармоничния баланс на организма.Друг плюс е, че с ако заложите основно на бобовите култери, то ще си помогнете в битката за сваляне на излишни килограми. А те, както знаем, са в основата на доста заболявания. Проучване показва, че хората са с 31% по-сити, когато в менюто им има зърнено-бобови храни.", "date": "2019.09.30", "title": "Бобовите растения - панацея срещу болестите на века"}
{"url": "http://www.cross.bg/inspektor-kynchev-zdravniyat-1614310.html", "text": "/КРОСС/ \"Най-удачното време за имунизация е от месец октомври до края на годината\", това съобщи за БНТ главният държавен здравен инспектор доц. д-р Ангел Кунчев.По негови думи в момента на практика няма активност на вирусите.Здравният инспектор посочи, че няма как да има 100% гаранция, че всеки имунизиран няма да прекара някаква по-лека форма на заболяването.По данни на д-р Кунчев у нас противогрипна ваксина се използва при едва 3-4% от населението.Специалистът увери, че бременните жени също могат да бъдат ваксинирани, без това да крие риск за здравето им. Той посъветва решението да се вземе в съответствие с наблюдаващия лекар и все пак препоръча да се избягва първия триместър, когато най-активно се формира плодът.Относно възрастовата граница за ваксинация при децата проф. Кънчев обясни, че се смята, че няколко месеца след раждането те имат защита. По тази причина общоприетата граница е над 6 месеца. За хората с автоимунни заболявания е нужно категоричното мнение на специалист, каза още той.Здравният инспектор напомни, че ваксините трябва да се правят при добро здраве.Относно епидемията от морбили у нас той посочи, че все още има по 3-4 случая седмично. След извънредната имунизация обаче броят на заболелите е намалял драстично.", "date": "2019.09.30", "title": "Едва 3% от българите се имунизират против грип"}
{"url": "http://www.cross.bg/koiina-miro-ryseva-1614309.html", "text": "/КРОСС/ След успеха на \"Нависоко\" Миро и Койна Русева записаха нова песен. Във втория им дует Койна пита Миро – ТИ ЗАЩО СИ ТУК? - и очаква той да вземе важното решение в живота.Впрочем Димитър Вълчев - авторът на музиката и текста - ни дава ключ към всеки един от нас, като ни кара да повярваме в тишината.Душата на песента е уловена от Момчил Колев, който е направил аранжимента и сам свири на клавишните инструменти.Песента е балада и разкрива по един безспорен начин дълбочината на гласа на Койна Русева и изключителния талант на Миро.Филмът към песента е своеобразно продължение на \"НАВИСОКО\".Димо Алексиев е творец (архитект), който е в творческа криза и в същото време живее с две жени. Едната е Койна Русева, а другата Красена Ангелова.Зрителите разбират, че това е само химера, неуловим копнеж, а може би и нещо повече от любов. Вероятно това е самият живот, който се променя.А дали жените наистина живеят с главния герой или са само в неговото подсъзнание трябва да прецените сами.\"Ти защо си тук?\" е въпрос, който може да бъде зададен от една жена по хиляда начина и може би само по два от един мъж.Филмът отдава почит към творчеството на Ингмар Бергман.Заснет е за един ден в покрайнините на София.Финалът е отворен, за да ни подскаже, че (вероятно) ще има и трета песен, съответно трети филм.Във филмовата версия на \"Ти защо си тук?\" участват легендите на българското кино и театър Меглена Караламбова (76) и Борис Луканов (83).Режисьори на филма са Васил Стефанов и Стефка Николова.Оператор: Васил МихайловСценографията е дело на Марина Янева.Музика и текст: Димитър ВълчевАранжимент и клавишни: Момчил КолевКитари: Мирослав ИвановТон режисьор: Иво Стефанов (Intelligent Music)Продуцент: Игор Марковски  \n\t\t\t\t\t", "date": "2019.09.30", "title": "Миро и Койна Русева с нова песен! Ти защо си тук ? "}
{"url": "http://www.cross.bg/makedoniya-severna-repyblika-1614313.html", "text": "/КРОСС/ Започна консултативната среща при президента за двустранните отношения с Република Северна Македония и очакваната покана към нея от ЕС за започване на преговори за членство.На „Дондуков“ 2 пристигнаха премиерът Бойко Борисов, вицепремиерът и министър на отбраната Красимир Каракачанов и вицепремиерът и външен министър Екатерина Захариева.За участие в консултативната среща са поканени още председателите на парламентарните групи, председателите на Комисията по външна политика и на Комисията по европейските въпроси и контрол на европейските фондове в Народното събрание, както и председателят на Съвместната мултидисциплинарна експертна комисия по исторически и образователни въпроси между Република България и Република Северна Македония. ", "date": "2019.09.30", "title": "Започна консултативната среща при президента за Северна Македония"}
{"url": "http://www.cross.bg/rabota-horata-nyama-1614315.html", "text": "/КРОСС/ Работници във военния завод „Дунарит” тази сутрин чакат да бъдат пуснати на работа, след като в петък горя пожар там. Все още огледите не са започнали.Това предаде bTV.Изпълнителният директор – инж. Петър Петров, коментира, че хората са се подготвили да работят днес. По думите му няма причини да не се започне работа.„В събота вечер опасността беше сведена до теоретичен минимум. Засегнат е цехът, в който е горял пожар. Полицаите са вътре в завода и не допускат никой”, каза още инж. Петър Петров.Председателят на КТ „Подкрепа” – Стоил Георгиев, заяви, че е разговарял с хората още в петък и е обяснил, че не е толкова опасно. Очакваме по-подробна информация днес, уточни той.Идваме на работа, не сме уплашени, заяви един от работниците.Инцидентът на военния завод предизвика евакуация на жителите на съседните селища – Николово и Мартен. Виолета Димитрова – временно изпълняваща длъжността кмет на Николаево, обясни че хората вече са по домовете си, а децата на училище и на детска градина. В селото няма притеснение, според нея.Пожарът вече е овладян, няма опасност от взривове. Полицията остава на пост, вероятно преватнивно.", "date": "2019.09.30", "title": "Полицията не допуска работниците в засегнатия от пожар цех на завод „Дунарит“"}
{"url": "http://www.cross.bg/hurvatski-ostrov-e-sred-naii-krasivite-v-sveta-1614299.html", "text": "/КРОСС/ Хърватският остров Корчула бе класиран на трето място в Европа и на пето в света в класация на сайта \"Биг 7\", съобщава информационният портал Б92.Милион и половина души са гласували за най-красивите острови на света, които се препоръчват за посещение през 2020 г.\"Корчула е една от дестинациите на южното далматинско крайбрежие в Хърватия, които трябва да посетите. До него се стига малко по-трудно, отколкото до другите острови, така че можете да се.му се наслаждавате без много туристи и да си починете по-добре\", посочва сайтът в описанието на острова, наричайки го \"малкия Дубровник\" заради средновековните площади, църкви, палати и къщи. Плажовете и гъстата гора са невероятна гледка, добавя още сайтът.За най-красив остров в света е обявен исландският Флатей.", "date": "2019.09.30", "title": "Хърватски остров е сред най-красивите в света"}
{"url": "http://www.cross.bg/snimki-zashto-izprashtat-1614296.html", "text": "/КРОСС/ Питали ли сте се някога защо хората си изпращат секси снимки? Това е нещо толкова нормално в наши дни и сякаш всеки го прави, но рядко си даваме сметка за истинските мотиви, които стоят зад това действие.Ето защо се обръщаме към експертите и по-конкретно към едно проучване, направено от Морган Джонстънбах - кандидат за доктор на социологическите науки в Университета на Аризона.Тя направила своето проучване срез 1918 студенти през учебната 2018-2019 година, разпитвайки ги за сексуалните им навици и най-вече за причините, по които изпращат свои секси снимки на други хора.Първото, което изследването установило, бе, че 56% от запитаните мъже и жени, признали, че са изпращали такива снимки на своите партньори. От онези, които потвърдили този факт, 73% били жени.Запитани за конкретните причини защо го правят, като Морган им дала да избират от 23 възможни мотива, се оказало, че жените изпращат такива снимки най-вече, за да не изгуби мъжът интерес към тях, на второ място като причина изтъкват, че така се чувстват по-силни и с по-голяма власт, а също и за да подхранят своята увереност.Изненадващо, но факт - някои от тези жени изтъкнали едновременно причината, че го правят, защото се чувстват силни така и за да се почувстват силни и уверени, като отбелязват, че тези два мотива не си противоречат.Разбира се, резултатите от това проучване могат да получат най-различни тълкования, но те дават две по-големи теми за размисъл:", "date": "2019.09.30", "title": " Жените изпращат свои секси снимки, за да се чувстват уверени"}
{"url": "http://www.cross.bg/partiya-myasto-mandata-1614294.html", "text": "/КРОСС/ Консервативната Австрийска народна партия начело с нейния председател и бивш канцлер Себастиан Курц печели 38,4 процента от гласовете на предсрочните парламентарни избори в Австрия и ще получи 73 депутатски мандата. Това показват окончателни резултати след преброяване на всички гласове, подадени днес в избирателните секции, съобщи министерството на вътрешните работи на Австрия, цитирано от ДПА и ТАСС.Въпреки това партията няма да може да управлява самостоятелно и ще трябва да търси коалиционен партньор.Австрийската социалдемократическа партия се нарежда на второ място с 21,5 процента от гласовете и 41 депутатски мандата. На трето място е крайнодясната Австрийска партия на свободата със 17,3 процента и 32 мандата. \"Зелените\" са на четвърто място с 12,4 процента и ще получат 23 мандата, а на пето място е либералната партия \"Нова Австрия\" със 7,4 на сто и 14 депутатски мандата.Окончателните резултати с отчитане на гласовете на австрийците, подадени по пощата, ще бъдат съобщени от министерството на вътрешните работи през следващите дни.Най-вероятна е коалицията на АНП със Зелените. Възможна е и традиционната коалиция със социалдемократите, но тя бе отхвърлена от избирателите на предните избори. Най-малко вероятно е съюз на Курц с крайно десните.Австрийските Зелени, които постигнаха силен резултат на предсрочните парламентарни избори, поискаха от бившия канцлер \"радикална промяна\", за да се коалират с неговите консерватори, предаде Франс прес.\"Необходима е радикална промяна от политиката\", водена от управлявалата до май коалиция между Австрийската народна партия (АНП) на Курц и крайнодясната Австрийска партия на свободата (АПС)\", заяви лидерът на екологичната формация Вернер Коглер пред обществената телевизия. Той добави, че \"имаме нужда от знак за прелом\".Самият Курц заяви:\"Изключително сме благодарни. Това е невероятен резултат. Ние сме прекалено щастливи и ще направим всичко, за да уважаваме доверието на избирателите. Ще направим това, което обещахме: ще преговаряме с всички партии, които са представени в парламента. Ще се опитаме да постигнем взаимно уважително сътрудничество с всички партии, за да работим за доброто на Австрия.\"Според него е необходимо да се работи не в интерес на партиите, а в интерес на Австрия.\"Не очаквахме такъв резултат. За нас това е исторически ден. Не е имало такава разлика между първото и второто място на изборите\", подчерта той веднага след като разбра за изборната победа. ", "date": "2019.09.30", "title": " Окончателна победа на Курц: Ще има 73 депутати, но не може да управлява сам"}
{"url": "http://www.cross.bg/rysiya-kitaii-zaradi-1614295.html", "text": "/КРОСС/ На Великобритания й се налага постоянно да се намира в състояние на война заради кибератаки от територията на Русия и други държави. Това обяви началникът на Генералния щаб на британската армия генерал Ник Картър, пише вестник \"Дейли телеграф\", предаде ТАСС.\"Променящият се характер на бойните действия показва, че границите между състоянието на мир и война се размиват\", каза той и подчерта, че всичко това е заради съперничеството на големи сили и борбата за идеи с недържавни структури, които заплашват Великобритания всеки ден.Според него основната заплаха в момента е свързана с информационното пространство и произхожда от териториите на Русия и Китай.Картър се закани, че Великобритания ще отговори на всички действия на противниците си.Русия и Китай нееднократно отхвърлиха обвинения, че са замесени в кибератаки. Руското външно министерство определи обвиненията като шпиономания.", "date": "2019.09.30", "title": "Лондон: Великобритания е в състояние на война заради кибератаките на Русия и Китай"}
{"url": "http://www.cross.bg/turnovo-bulgariya-proslavi-1614303.html", "text": "/КРОСС/ Скъпи жители и гости на Велико Търново, стоим заедно на забележително място за града и за България. Хан Хаджи Николи е архитектурен шедьовър, но не само. Той е символ на родолюбието на един българин, посветил живота си и дарил богатството си за борбите на българите за независима църква.Това място е едно от най-добрите строителни постижения на майстор Кольо Фичето.Тук е имало тютюнева фабрика, изложение на български стоки и пазар за европейски. Било е център на духовност и култура.Цялата българщина- събрана в едно. Но величието на миналото не бива да остава само спомен. То е стимул за нас, българите, днес - да събудим българския дух и достойнство, да градим модерна България, да създаваме производство, да сме равноправни с европейските си партньори, да образоваме децата си и да помагаме на по-слабите. Хората на Велико Търново могат да постигнат всичко това.Вие го носите в кръвта си. Една от вас -Весела Лечева може да превърне желанието ви за по-добър живот в реалност. Като състезател тя прослави името на България.Вярвам, че като кмет ще прослави и Търново.Защото е умна, дисциплинирана, отговорна и състрадателна. И защото кандидатите ни за общински съветници и кметове на населени места са почтени и професионалисти, млади хора с енергия и опитни с мъдрост, готови да подредят своите градове и да работят за вашето добруване. Имайте вяра в успеха и сили за победа.На добър час!", "date": "2019.09.30", "title": "Корнелия Нинова: Весела Лечева като кмет ще прослави Търново"}
{"url": "http://www.cross.bg/rysiya-konferentziyata-vizi-1614301.html", "text": "/КРОСС/ Участниците в конференцията за засилване на сътрудничеството и сигурността в Европа осъдиха задържането в България на председателя на Националното движение \"Русофили\" Николай Малинов, както и отказа на САЩ да издаде визи на някои членове на руската делегация, които трябваше да присъстват на Общото събрание на ООН. Това съобщи пред ТАСС в събота, 28 септември, ръководителят на Комисията за защита на държавния суверенитет и предотвратяване на намеса в делата на Русия към Съвета на федерацията Андрей Климов, който участва в конференцията.\"Тъжно е, че никой в ​​света не се възмущава, че човек, поддръжник на приятелството с Русия беше обвинен в шпионаж. Самият аз бях изненадан от реакцията на участниците в конференцията. Всичките сто души аплодираха моето предложение от името на нашата конференция да се осъдят прояви, при които руските политици нямат право да говорят на международни форуми, защото не са им издали визи, както и когато хората, които вярват, че Русия е техен приятел, са незабавно обвинени в шпионаж. Това е неприемливо\", заяви Климов след завършването на конференцията, провела се в  Калининград.Той каза още, че Малинов е трябвало да участва в конференцията, но не може да направи това, тъй като е под забрана да напуска страната.Сенаторът отбеляза, че с неиздаването на визи американците се намесват в политиката на Русия, не пускат руските делегати за сесията на Общото събрание на ООН и принуждават делегацията да се преформатира, както и в действията на България се \"пречи на българите да бъдат приятели с Русия\". \"Това е чиста намеса\", подчерта сенаторът.Според него в конференцията са участвали експерти в областта на сигурността и международното сътрудничество от повече от 30 европейски държави.НД \"Русофили\" и визитеПрез септември българската прокуратура обвини Николай Малинов, председател на Националното движение \"Русофили\", за шпионаж. Твърди се, че лидерът на движението по-конкретно събирал данни за българската вътрешна и външна политика в интерес на организацията \"Двуглавия орел\" и на Руския институт за стратегически изследвания, отбелязва ТАСС.Специалните служби смятат, че обвиняемите са работили срещу България и се стремят да променят геополитическата ориентация на страната от Запада към Русия.По-рано външният министър Сергей Лавров заяви, че на редица представители на руската делегация, която е трябвало да пристигне на сесията на Общото събрание на ООН, не са издадени американски визи. Сред тях са ръководителят на Комисията по международни въпроси към Съвета на федерацията Константин Косачев, ръководителят на Комисията по международни въпроси на Държавната дума Леонид Слуцки, генералният директор на Роскосмос Дмитрий Рогозин, както и 10 служители на руското външно министерство.", "date": "2019.09.30", "title": "Конференция в Русия осъди задържането на Николай Малинов и визовия скандал"}
{"url": "http://www.cross.bg/vodach-plovdiv-okruzhniyat-1614302.html", "text": "/КРОСС/ Арест след жестоката катастрофа с две жертви в Пловдив. Автомобил с четирима младежи се блъсна в уличен стълб. Двама от тях загинаха при инцидента, а полицията задържа бащата на 19-годишния водач.\"Механизмът по това как бащата е дал колата на сина си е изяснен на етап обяснения от родителя. Той е предоставил ключовете на брата на водача, който също е неправоспособен, както и самия водач. Ако бъде установено, че задържания баща е съзнавал, че автомобила ще бъде управляван от другия му син, който е бил в крайна сметка водач, той ще се понесе наказателната отговорност\", това каза в сутрешния блок на БТВ „Тази сутрин” окръжният прокурор на Пловдив Румен Попов.По показанията на досега разпитаните свидетели, действително е имало купон, в който младежите качили се след това в автомобила са участвали.По назначените осем съдебно-химични експертизи, резултатите от кръвните им проби ще бъдат готови в рамките на деня, доколкото разбрах от самите вещи лица и тогава ще стане ясно дали са били употребили алкохол или други наркотични вещества, каза още окръжният прокурор.", "date": "2019.09.30", "title": "Арест след жестоката катастрофа с две жертви в Пловдив"}
{"url": "http://www.cross.bg/albym-funkallero-fakt-1614300.html", "text": "/КРОСС/ Новият албум на  вече е факт, а музикантите избраха най-добрата музикална сцена, за да го представят!", "date": "2019.09.30", "title": "Новият албум на Funkallero вече е факт"}
{"url": "http://www.cross.bg/iiordaniya-printzesata-konferentziya-1614305.html", "text": "/КРОСС/ Нейно кралско височество Дана Фирас, принцеса на Йордания, и министърът на туризма Николина Ангелкова ще открият днес в София конференция на тема: “Нови културни маршрути в Дунавския регион”. Във форума ще участват министърът на културата Боил Банов и представители от Съвета на Европа. Програмата предвижда тематични кръгли маси, на които ще се дискутира разработването на конкретни дестинации за насърчаване на културния туризъм.", "date": "2019.09.30", "title": "Принцесата на Йордания и министър Николина Ангелкова ще открият днес в София конференция "}
{"url": "http://www.cross.bg/svilenski-sofiya-georgi-1614304.html", "text": "/КРОСС/ „Основната ни амбиция на тези избори е да върнем доверието на хората в изборния процес, защото в последните години българските граждани не искат да гласуват и нямат вяра в изборите. Много от тях смятат, че от гласа им нищо не зависи, а единственият инструмент за справяне с манипулирания вот и заплахите е масовото гласуване“, това заяви зам.-председателят на ПГ на „БСП за България“ Георги Свиленски пред Нова телевизия.Той коментира, че подкрепата за Мая Манолова и други кандидати, издигнати от инициативни комитети, има за цел да се смени феодалния модел на управление на общините и да върне доверието на хората в институциите.„Ако Йорданка Фандъкова загуби в София, печеливши ще бъдат всички столичани, без значение, дали са леви или десни“, каза още Свиленски.Той коментира още, че в последната седмица представителите на ГЕРБ постоянно говорят каква София са заварили преди 12 години и колко много проблеми е имал градът.„Припомням, че преди тях София се управляваше от техните коалиционни партньори от СДС. Сега същите тези хора, които доведоха проблемите в София със заменките, транспорта, кризите с боклука, са в листите на ГЕРБ. Защо когато казваш, че допреди 12 години градът е доведен до погром, влизаш в коалиция с хората, които са го направили? Лошо ли е било управлението тогава или не“, попита Георги Свиленски.Народният представител заяви още, че Мая Манолова е алтернативата на цялото това порочно управление. „Ние се обръщаме към всички столичани, които се спъват от перките по Графа, виждат как парите се харчат непрозрачно, обществените поръчки са с един кандидат и изпълнител“, категоричен бе Свиленски.", "date": "2019.09.30", "title": "Георги Свиленски: Ако Йорданка Фандъкова загуби в София, печеливши ще бъдат всички столичани"}
{"url": "http://www.cross.bg/ryblyov-grigor-macha-1614314.html", "text": "/КРОСС/ Първата ракета на България Григор Димитров претърпя поражение на старта на турнира от сериите ATP 500 в Пекин. 28-годишният български тенисист загуби от седем години по-младия от него Андрей Рубльов с 2-6, 5-7. Така руснакът изравни баланса между двамата – по две победи в четири мача.В първия сет Рубльов реализира два пробива и бързо взе частта. Вторият сет започна лошо за българина, който бе пробит в самото начало и загуби стартовия гейм. В шестия Димитров успя за първи път в мача да вземе сервис на руснака и изравни – 3-3.Григор обаче не издържа на напрежението в края на сета и се провали на своето подаване още веднъж в 11-ия гейм. Рубльов поведе с 6-5, след което затвърди пробива и сложи край на спора след 74 минути игра.Във втори кръг Рубльов ще се изправи срещу победителя от мача между Михаил Кукушкин и шестия поставен Фабио Фонини.", "date": "2019.09.30", "title": "Григор Димитров напусна рано-рано турнира в Пекин"}
{"url": "http://www.cross.bg/ybita-tynberg-greta-1614292.html", "text": "/КРОСС/ Директорът на парижкия музей за съвременно изкуство \"Дворец Токио\" Ема Лавин уволни ръководителя на френската благотворителна асоциация \"Приятели на \"Музея Токио\" Бернар Шенбо заради призив да бъде убита шведската екоактивистка Грета Тунберг, съобщава ТАСС.Отбелязва се, че Шенбо е влязъл в спор в социалните мрежи относно емоционалната реч на 16-годишната Грета на сесията на Общото събрание на ООН.Бернар Шенбо заявил, че не е глух и не е идиот, прекрасно чувал всички призиви в обществото относно опазването на околната среда.Според него \"това откачено момиче\" само допринася за още омраза в обществото. Той предложил екоактивистката да бъде убита за това, като изразил надежда някой луд да го стори.По-рано учени изразиха притесненията си относно психическото здраве на Грета Тунберг.", "date": "2019.09.30", "title": "Шеф на благотворителна асоциация уволнен заради призив Грета Тунберг да бъде убита"}
{"url": "http://www.cross.bg/naii-setne-sofiya-ypravlyava-1614298.html", "text": "/КРОСС/ \"София трябва да се управлява от мъж най-сетне, не от жени, не от полумъже\", това заяви пред БНТ кандидатът за кмет и лидер на \"Атака\" Волен Сидеров.По думите му общинската полиция при неговото управление ще действа със силна ръка, така че да прекрати битовата престъпност.", "date": "2019.09.30", "title": "София трябва да се управлява от мъж най-сетне"}
{"url": "http://www.cross.bg/kushta-signal-zalozhnata-1614293.html", "text": "/КРОСС/ Обир е извършен преди три дни в заложна къща в Русе. Потърпевшият собственик обаче днес разказаха какво се е случило и показаха кадри от охранителните камери. Обирджиите не успели да вземат сейф с ценностите, защото пазач от пазара в съседство се развикал и подал сигнал в полицията, но отмъкнали голяма сума пари.Кражбата от заложната къща се развила като в екшън филм. Малко след 03:00 часа през нощта на място спрял лек автомобил. Излезли маскирани мъже и едният от тях се опитал да разбие с дървен кол камерата за видеонаблюдение на обекта. След това с бухалки счупили предпазната метална решетка и влезли, съобщи Нова телевизия.\"С едно въже се опитват да изтръгнат касата от заложната къща. Единствено са успели да вземат 7000 лева от един шкаф\", разказва собственикът Ивайло Тодоров.За щастие, маскираните не успели да изтръгнат металната каса, макар да я вързали с въже към колата.\"Само са потрошили прозорци, мебели вътре и абсолютно всичко, което има като инвентар в помещението беше потрошено\", уточни Тодоров.Крадците избягали, защото чули охраната на пазара. Точно пазачите подали сигнал в полицията. Въпреки че имало сигнална система в заложната къща, от фирмата за охрана не изпратили автомобил.\"Охраняваме се от два СОТ-а, единият изобщо не е получил сигнал, а другият въобще не е пратил кола, имало е сигнал, но е решил, че няма нужда да прати кола за това нещо. Затова и тези крадци не са хванати, защото самият обир е седем минути и нещо, те по договор трябва да са в най-краен срок за пет минути тук, ако бяха един от двата дошли, нямаше да има никакъв проблем\", коментира Тодоров.От фирмата за охрана отказаха коментар пред камера. А според собственика на заложната къща - проследяването на крадците е трудно, защото по главния булевард все още няма общинско видеонаблюдение.От Общината в Русе увериха, че поставянето на камери предстои.\"Най-новият проект на община Русе предвижда поставяне на 300 видеокамери за наблюдение с изключително голям обхват на възможности. Една от възможностите на тези камери, освен високата резолюция и режима за нощно виждане, благодарение на инфраред подсветка, могат да бъдат сканирани регистрационни номера, запаметявани, както и разпознаване на лица на водачи\", обясни Николай Кутинчев.", "date": "2019.09.30", "title": "Обир на заложна къща като на филм - дърпат сейфа с въже"}
{"url": "http://www.cross.bg/bulgariya-kandidatite-radkov-1614297.html", "text": "/КРОСС/ Нито един представител на кандидатите за местна власт не е откликнал на поканата на \"Менса България\" и не се е явил на теста за интелигентност в събота. Това обяви зам.-председателят на \"Менса България\" Христо Радков пред екип на Bulgaria ON AIR.Участниците в изборите бяха поканени за поредна година да проверят нивото си на интелигентност напълно безплатно, ако се съгласят резултатите им да бъдат обявени публично.\"Нямаше нито един представител от кандидатите. Или ако е имало представител, той не го е обявил. Причината да ги каним всеки път е, че всички се оплакваме, че България е на дъното. Зависи от това кой ни управлява. Ако имаме повече данни за нашите бъдещи управляващи, ще можем по-лесно да направим преценка кой е по-подходящ\", обясни Радков в ефира на \"България сутрин\".И тази събота от 11 часа кандидатите за местна власт ще имат възможност да се явят на теста за интелигентност, обяви той.Според Радков, който и да е управляващ, би трябвало да има поне 100 единици IQ, а 50% от обществото да има по-ниско IQ от него. Колкото по-голямо е населеното място, толкова по-висок трябва да бъде коефициентът на интелигентност, смята той.\"В София дали кметът ще има трактор не е чак толкова важно. Страхът от теста е да не би да изтекат техните данни, ако те не са доволни. Повече ги е страх, че ще оповестим техните резултати без те да ни разрешат. Нещо, което никога не се е случвало\", каза още зам.-председателят на \"Менса България\".Радков за пореден път подчерта, че сме с най-много жертви на пътя в Европа и препоръча на кандидатите за местна власт да изложат вижданията си за промяна на пътната обстановка и мерки за пътна безопасност.\"Искам да видя при кандидатите плана за промяна на безопасността на движение\", настоя той.", "date": "2019.09.30", "title": "Нито един кандидат за власт не се яви на IQ теста на \"Менса\""}
{"url": "http://www.cross.bg/ostavka-direktor-generalniya-1614291.html", "text": "/КРОСС/ Работещи в Българското национално радио ще се съберат тази сутрин в 8.45 ч. пред сградата на Радиото, за да изразят позицията си срещу поисканата от Съвета за електронни медии оставка на генералния директор на БНР - Светослав Костов.Според тях членовете на медийния регулатор са приели едностранчиво фактите за ситуацията в Общественото радио.На извънредно заседание миналия петък Съветът за електронни медии даде едноседмичен срок на генералния директор на медията Светослав Костов да подаде оставка.В противен случай в седмицата между 7 и 11 октомври на свое редовно заседание СЕМ ще започне процедура за предсрочното прекратяване на мандата на генералния директор на БНР.Светослав Костов обяви, че няма намерение да подава оставка.", "date": "2019.09.30", "title": "Работещи в БНР ще изразят позицията си срещу поисканата от СЕМ оставка на генералния директор"}
{"url": "http://www.cross.bg/borisov-napisa-kyrtz-1614287.html", "text": "/КРОСС/ \"Поздравих моя приятел Себастиан Курц за убедителната победа\", това написа премиерът БойкоБорисов в профила си във „Фейсбук“. „Пожелах му бързо да успее да сформира правителство и отново да поведе Австрия напред“, написа още Борисов.", "date": "2019.09.30", "title": "Борисов поздрави Курц за победата"}
{"url": "http://www.cross.bg/parlament-resor-gabriel-1614288.html", "text": "/КРОСС/ Комисиите по промишленост, изследвания и енергетика и по култура ще изслушат тази вечер Мария Габриел, която кандидатства за поста еврокомисар с ресор „Иновации и младеж“.Новият ресор на Габриел беше формулиран по този начин от новоизбрания председател на Европейската комисия Урсула фон дер Лайен. Изслушването ще продължи около 3 часа и ще започне в 19 ч. българско време.Правната комисия на Европейския парламент не сметна за необходимо да я изслушва за потенциален конфликт на интереси.Миналата седмица комисията реши, че румънската кандидатка за еврокомисар по транспорта Рована Плумб и унгарският кандидат, който трябваше да поеме ресор „Съседство и разширяване“, са в такъв конфликт и препоръча на председателката Фон де Лайен да вземе мерки.Ако въпросът с тях бъде решен своевременно и с другите кандидати не възникнат проблеми, Европейският парламент трябва да гласува новата Комисия \"ан блок\" на пленарна сесия в Страсбург на 23-ти октомври.", "date": "2019.09.30", "title": " Тази вечер ще е изслушването на Мария Габриел в Европейския парламент"}
{"url": "http://www.cross.bg/podavane-deklaratziya-yuridicheskite-1614286.html", "text": "/КРОСС/ На 30 септември изтича срокът за подаване на коригиращи декларации от физическите и юридическите лица.Гражданите и фирмите имат възможност еднократно да коригират данните, посочени в годишната декларация за облагане на доходите на физическите лица и формуляра за облагане с корпоративни данъци на юридическите, съобщиха от НАП.Това става с подаването на еднократна коригираща декларация, след изтичане на срока за подаване на годишната данъчна декларация, но преди 30 септември на текущата година за промени, свързани с декларираните данъци от предходната година.", "date": "2019.09.30", "title": "Изтича срокът за подаване на коригиращи декларации в НАП"}
{"url": "http://www.cross.bg/hamiltun-lyokler-boksa-1614289.html", "text": "/КРОСС/ Люис Хамилтън спечели състезанието за Гран при на Русия, 16-и кръг за сезона във Формула 1. Така той сложи край на серията на Ферари от три поредни успеха. Скудерията обаче допусна няколко ключови грешки, с които дари успеха на световния шампион.Втори завърши вторият пилот на Мерцедес – Валтери Ботас. Трети се нареди Шарл Льоклер, който потегли от полпозишън. Около 25 обиколки преди финала всичко отиваше към двоен успех за Скудерията. Странни решения от бокса и отпадането на Себастиан Фетел обърнаха развоя.За Хамилтън победата е 82-а в кариерата му.Така той вече е само на 10 от подобряване на рекорда на Михаел Шумахер.Британецът спечели за четвърти път в Русия, а Мерцедес запази тенденцията да печели всеки старт в Сочи досега.Фетел успя да се изстреля от третото място и да поведе колоната.Германецът беше по-бърз от Льоклер, а съотборникът му не се отдалечи от Хамилтън и така позициите бяха запазени до спиранията в бокса. Льоклер влезе първи в бокса – в началото на 23-ата обиколка.Пилотът от Монако се върна на пистата четвърти зад Хамилтън и Ботас. Фетел остана още четири обиколки на пистата, но не се движеше с високо темпо. И след като смени гумите си се озова зад Льоклер.След излизането си от бокса обаче Фетел отпадна заради повреда в хибридния двигател за кинетичната енергия. Тогава беше активирана виртуална кола за сигурност, а от ситуацията се възползва Хамилтън, който сложи меки гуми и се върна пред Льоклер.Още едно отпадане – на Джордж Ръсел (Уилямс) доведе и до поява на реална кола за сигурност.Ферари вкара Льоклер в бокса за втори път, за да сложи меки гуми. Решението обаче се забави с една обиколка, което прати Льоклер едва трети.", "date": "2019.09.30", "title": "Хамилтън спечели в Русия след грешки на Ферари"}
{"url": "http://www.cross.bg/shirak-prezident-frantziya-1614290.html", "text": "/КРОСС/ Днес в Париж ще се състои официалното погребение на бившия президент на Франция Жак Ширак, който почина в четвъртък на 86 години. В цяла Франция е обявен Ден на национален траур по повод кончината на видния французин.Траурната церемония днес ще се състои в църквата „Сен Сюлпис“, поела функциите на изгорялата катедрала „Нотр Дам“.Сред присъстващите се очакват текущият държавен глава Еманюел Макрон, както и бивши президенти на страната, а също и десетки държавници от различни страни. Сред тях ще са руският президент Владимир Путин, италианският - Серджо Матарела, германският Франк-Валтер Щайнмайер, както и председателят на Европейската комисия Жан-Клод Юнкер, а също и премиерите на Унгария и Белгия Виктор Орбан и Шарл Мишел.От държавните ръководители от времето на Ширак, ще присъстват бившият германски канцлер Герхард Шрьодер и бившият испански премиер Хосе Луис Родригес Сапатеро.Управлявал Франция 12 години - от 1995 до 2007 г., преди това кмет на Париж в продължение на три мандата, а също така премиер на страната от 1974 до 1976 и от 1986 до 1988 г., Жак Ширак почина на 26 септември.А вчера хиляди французи отдадоха последна почит на видния френски политик на Всенародно поклонение пред катедралата „Сен Луи“ в парижкия комплекс „Дом на инвалидите“.Жак Ширак ще бъде погребан в семейната гробница на гробището Монпарнас. И така ще стане първият президент на Петата република, погребан в столицата на страната.", "date": "2019.09.30", "title": "Днес ще е официалното погребение на бившия френски президент Жак Ширак в Париж"}
{"url": "http://www.cross.bg/fleiita-motzart-operata-1614274.html", "text": "/КРОСС/ На 30 септември 1791 г. във Виена за пръв път е поставена последната опера на Волфганг Амадеус Моцарт - \"Вълшебната флейта\". Либретото е на Емануел Шиканедер, а операта е в популярната за края на XVIII век форма \"зингшпил\", включваща едновременно пеене и словесен диалог. Самият Шиканедер играе ролята на Папагено, а Кралицата е изпълнявана от бълдъзата на Моцарт Йозефа Хофер.Операта не печели ведната популярност, но благодарение на бизнес нюха на Шиканедер постепенно набира скорост.През ноември 1792 г. операта е изпълнена за 100-тен път, но Моцарт не може да се радва на успеха, тъй като е починал само пет седмици след премиерата й на 5 декември 1791 г.\"Вълшебната флейта\", която днес е сред най-поставяните опери на световната сцена, е популярна и поради закодираните в нея масонски послания.И Шиканадер, и Моцарт са били масони, а в политическия климат в края на XVIII век на масонството не се е гледало с добро око. Император Йозеф II започва да преследва масоните от началото на 90-те години, а през 1794 г. то дори е забранено на територията на Австрия.Главен източник за масонските елементи във \"Вълшебната флейта\" е романът \"Сет\" на Жан Терасон, публикуван през 1731 г.,действието в който се развива в древен Египет, предполагаемата основа на масонските ритуали.Именно от него Шиканедер е заимствал идеи и символи като двамата стражи, трите дами, змията и проверките с огън и вода.Моцарт от своя страна още преди \"Вълшебната флейта\" е създал няколко творби за употреба от масонските ложи, с ясен стремеж да демонстрира отдадеността на масоните на идеи като братство, разум, истина и просвещение.В операта изобилства масонското число 3 освен трите дами присъстват и трите храмови врати (\"Мъдрост\", \"Разум\" и \"Природа\"), както и трите духа, които възпират Папагено и Памина от самоубийство. Като цяло темата на операта е базирана върху масонския идеал за преминаване през ритуалите по инициация от духовната тъмнина към светлината.", "date": "2019.09.30", "title": "30 септември: “Вълшебната флейта” е поставена във Виена"}
{"url": "http://www.cross.bg/chasa-monitor-sega-1614281.html", "text": "/КРОСС/  - Държавата ще плати полигон за безпилотни коли, кани „Хюндай\"; - София при Фандъкова IV: Кварталите най-важни, въздухът, паркове, ред, контрол и инвестиции; - Битката за Несебър винаги е извън политическата класика ляво - дясно; - Програмист с 5-годишен стаж взема поне 7 хил. лв.; - Един от десет фермери декларирали прасета фантоми; - Вадят 20 хотела и 60 кръчми на тезгяха; - Ексобвинител №1: Няма доказателства че Полфрийман се поправил;- Епископската базилика грейва на 7 ноември; - Осъдени и арестанти се впуснаха в изборната надпревара; - Цените на горивата пак гонят пиковите си нива от летния сезон; - Парното 2,5 пъти по-скъпо от климатика; - Проверяват през gsm за грешки в изворни секции; - Толуправлението ще докладва на КАТ повредените камиони; - Детски планетариум ще има на Морската гара; - През 2050-та: Всеки десети българин на над 80; - Всяка втора сделка без отстъпка от цената; - И варненският съд се произнесе срещу колите в Морската градина; - Линията на бедност да стане 363 лева; - Келеш без книжка уби две момчета; - Откриха златно съкровище от древния Марцианополис в Девня; - Борис Захариев, съсобственик на „Техномаркет\": \"Успехът в нашия бизнес се крепи на вниманието към клиента\"; - Емил Караниколов, министър на икономиката: \"Няма затворил завод в България, за година се направиха нови за 1 млрд. лв.\"; - Дани Каназирева: \"Влизам в битката за Пловдив, за да управляват знаещи и можещи\"; - Акад. Чавдар Руменин, ръководител на Националния център за компетентност Quasar: Създаваме защитен канал за предаване на секретната информация; - Без твърдото сработване на Борисов и Пеевски нямаше да сме в това положение; -Иван Нейков, шеф на Балканския институт за социална политика: Доверен лекар ще стопи фалшивите болнични;- Проф. Михаил Константинов пред „Труд\": Партиите да бъдат добри и да не пращат в изборните комисии неподготвени кадри; - Какво друго освен шопска салата с киви ни чака; - \"Томас Кук\" окачва на куката бетонния туризъм; - Професията кандидат-кмет вече е феномен и убива политиката; - Любопитният случай на гимназията, в която имаше 4 деца; - В София с климатик, на село с кюмбе; - С глави в облаците газим в калта; ", "date": "2019.09.30", "title": "Преглед на печата за 30 септември"}
{"url": "http://www.cross.bg/predsedatel-malina-zam-predsedatel-1614280.html", "text": "/КРОСС/, главен изпълнителен директор и зам. председател на \"Нова броудкастинг груп\" АД, член на УС на КРИБ;, партньор в \"Би Ти Ви медия груп\", президент на рекламна агенция \"Крес\", зам.-председател на УС на Асоциацията на комуникационните агенции, президент на Българската голф асоциация, председател на сдружение Национален борд по туризъм;, кинорежисьор, сценарист и продуцент;, шеф на дирекция \"Публична комуникация\" в прокуратурата;, зам.-министър на МРРБ;, публицист и писател;, зам.-председател на ДСБ, евродепутат;, фолк певица;, председател на Синдиката на българските учители; ", "date": "2019.09.30", "title": "Родени на 30 септември"}
{"url": "http://www.cross.bg/plovdiv-kmet-raiion-1614279.html", "text": "/КРОСС/ „Пловдив има нужда от социален мениджър след 8-годишното гербаджийско дясно управление”, това заяви кандидатът от коалиция „БСП за България” за кмет на града под тепетата Николай Радев на старта на предизборната надпревара.Днес левицата официално откри информационния офис на Главната, където започват срещите на кандидатите с пловдивчани. „Ще имаме стотици срещи с вас, бъдете сигурни, ще разговаряте с нас, така както разговаряте и по между си, защото сме пловдивчани и защото Пловдив ще бъде на хората !” –категоричен бе Радев.Той разкритикува политическото статукво, което очерни града ни с корупционни схватки и подли политически игри.Пловдив, град с огромно културно и историческо наследство, образователен и университетски център от световно ниво, заслужава друга съдба, убеден е бъдещият кмет.„Преди избори знаете обещанията винаги са много, затова аз няма да ви обещавам нищо освен едно, че ще остана човекът, който съм, който бях и досега, просто защото не съм научен да бъда друг. Приятел с всеки, но и успешен управленец!” – сподели директорът на английската гимназия в Пловдив.„С кмет от левицата – нашия кандидат Николай Радев, Пловдив ще върне управлението в ръцете на хората”, уверен е председателят на ГС на БСП – Пловдив Красимир Трифонов.С тези думи той откри предизборната надпревара за Местни избори 2019.„С победен вот под номер 56 ще дойде краят на 8-годишния период на ГЕРБ в Пловдив, който ще се запомни със схеми и скандали”, каза още лидерът на пловдивските социалисти.Според кандидата за кмет на район Западен Десислава Йорданова,здравен мениджър, само социалистите могат да пресекат порочното управление на Пловдив. Хората да са на първо място, а не икономическите интереси, които единствено ръководеха досегашните управници от ГЕРБ.Според нея зеленото сърце на града – район Западен, е застрашено от бетониране и само общата воля на гражданите може да го спре, ако гласуват с номер 56.„Пловдив не е само Главната, Източен не е краен район, не е само Столипиново” – подчерта компютърният специалист Йордан Василев – кандидатът на левицата за районен кмет.„Днешните 30 градуса жега в изборния ден ще станат 30% за „БСП за България - посочи и призова: Гласувайте за промяната с номер 56! „ Икономистката Добромира Тошева – кандидат-кмет за район Тракия обяви публична война на досегашната модел и безхаберие в управлението. Зная как и мога да променя облика на Тракия , ако всички действаме заедно – обърна се тя към гражданите за честен диалог и социална чувствителност.„Да отворим сърцата си за Пловдив на хората, не само в днешния международен ден на сърцето” - призова бъдещият кмет на Тракия. „Да върнем достойнството на район Северен” – обърна се към пловдивчани кандидатът за кмет д-р Атанас Баташки, който с умението на прецизен хирург смята най-напред да изреже раковото образование „Корупция”, обхванало районната администрация на Северен.Децата ще са в центъра на вниманието на бъдещия кмет на Северен.Доц. д-р Ангел Иванов изрази публично недоумението си, че в 21 век в Европейската столица на културата – Пловдив, има квартали в район Южен без канализация и с непрекъснато разкопани булеварди. „Южен заслужава промяна и хората му могат да я постигнат” – заяви доцентът аграрник, кандидатът на левицата за кмет на Южен.32-годишният мениджър Тодор Стоилов подава ръка на пловдивчани от район Централен за партньорство.Администрация в полза на хората, общи идеи за по-добро бъдеще – в това вярва кандидатът за кмет на най-големия пловдивски район.В сърцето на Пловдив, край фонтаните пред Общината, пред пловдивчани бяха представени всички 51 кандидати за общински съветници на „БСП за България” в Пловдив.„Всичко зависи от вас и от нас!”- обърна се областният лидер на социалистите Георги Гергов към кандидатите и гражданите. Той постави конкретни задачи на Радев и екипа за следващите 30 дни – посланията на платформата „Пловдив на хората” да стигнат до всеки пловдивчанин. „Да стане ясно, че ние не искаме непременно властта, а искаме да подобрим живота на хората. Ние искаме хората да управляват, а не онези, посочените с пръст”, каза Георги Гергов и пожела победа с №56.", "date": "2019.09.30", "title": "БСП Пловдив откри предизборната си кампания в Пловдив"}
{"url": "http://www.cross.bg/praskovi-kletki-raka-1614276.html", "text": "/КРОСС/ Извлеци от сливи и праскови се оказали смъртоносни за рака на гърдата, дори за най-агресивните му форми, съобщава ScienceDaily.Изследванията са дело на учени от Тексас. Според тях резултатите са изключително обнадеждаващи - плодовата атака не само унищожавала раковите клетки, но била напълно безвредна за здравите.Експертите от AgriLife Research стигнали до извода, че лабораторният успех е постигнат благодарение на две фенолови съединения, обичайна съставка на плодовете. Двата химикала са леко киселинни и са свързани с аромата, вкуса и цвета на овощната продукция.Екипът на Дейвид Бърн и Луис Сиснерос-Зевалос тръгнал от изследване на антиоксидантите и хранителните фитосъставки в сливите. Оказало се, че по качества те са поне наравно, а и по-добри от тези в боровинките. Доскоро се смяташе, че боровинката е абсолютният номер 1 по съдържание на полезни микроелементи и антиоксиданти.Атаката срещу два типа клетки на рака на гърдата, включително едни от най-агресивните, била извършена с екстракт от популярни търговски сортове: праскови \"Rich Lady\" и сливи \"Black Splendor\".Хлорогенните и неохлорогенни фенолови съставки от плодовете, които ликвидирали туморните клетки, са доста разпространени във всички овошки, но в костилкови плодове като прасковите и сливите концентрацията им е много висока. Естествено, сега се готвят проучвания за разработка на алтернативна, безопасна \"плодова\" химиотерапия.", "date": "2019.09.30", "title": "Сливи и праскови ликвидират рака"}
{"url": "http://www.cross.bg/tema-govori-horata-1614282.html", "text": "/КРОСС/ Местни избори 2019: Волен Сидеров в битката за София; В Карлово: Медицински сестри с колективна оставка, има ли изход от кризата? В борбата със заразите. Говори д-р Ангел Кунчев; История от Варна: Цял район без координати, как хората не могат да извикат дори линейка, защото нямат адрес? За климата и хората. Говори проф. Христо Пимпирев;  Тервел Пулев, за правилата в професионалния бокс и трагедията с български състезател в Албания; След пожара в „Дунарит\", кога ще заработи отново заводът? Съдът да намалява присъдата при призната вина. Трябва ли да се промени законът? Коментар на Емануил Йорданов и Димитър Марковски;Каква е причината за жестоката катастрофа в Пловдив? Колко хора у нас се отказват от васините и кои забравени болести се завръщат? Как се правят рокли от балони? За изненадващото умение от сцената на „България търси талант\";  Трагедия на пътя заради шофьор без книжка. Две момчета загинаха, а други две са в болница след сблъсъка. Чия е отговорността?Новите кметове по NOVA. Каква ще бъде предизборната кампания? В студиото Живко Тодоров от ГЕРБ и Георги Свиленски от БСП; Златно съкровище в Девня. На живо - показваме ви какво откриха археолозите; И Маската на Рицаря падна. В студиото - първото интервю на Димо Алексиев след \"Маскираният певец\"; Задават ли се най-тежките избори досега? За сигурността и проблемите на вота - говори проф. Михаил Константинов; Обирджии в действие! Как крадци задигнаха 7 хиляди лева от заложна къща? Авиокомпания остави 25 българи на летище във Франкфурт. Имаме ли право на обезщетение, ако ни откажат достъп до борда - проверка в „На твоя страна\"; „Пълен абсурд\" с Румен Бахов. Защо доброволци живеят в миналото? ", "date": "2019.09.30", "title": "Теми и гости в сутрешните блокове на телевизиите на 30 септември"}
{"url": "http://www.cross.bg/repyblika-makedoniya-severna-1614283.html", "text": "/КРОСС/ По инициатива на държавния глава Румен Радев на 30 септември от 9.30 часа на „Дондуков“ 2 ще се проведе консултативна среща на тема: Преглед на двустранните отношения между Република България и Република Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към Европейския съюз, съобщиха от прессекретариата на държавния глава.За участие в консултативната среща са поканени председателят на Народното събрание Цвета Караянчева, министър-председателят Бойко Борисов, заместник министър-председателят по правосъдната реформа и министър на външните работи Екатерина Захариева, председателите на парламентарните групи, председателите на Комисията по външна политика и на Комисията по европейските въпроси и контрол на европейските фондове в Народното събрание, както и председателят на Съвместната мултидисциплинарна експертна комисия по исторически и образователни въпроси между Република България и Република Северна Македония.", "date": "2019.09.30", "title": "Радев свиква среща с Борисов, Караянчева и Захариева за Македония"}
{"url": "http://www.cross.bg/mitnichari-strana-bulgarski-1614284.html", "text": "/КРОСС/ Скандал на граничен пункт Лесово. Зрител на БТВ се оплака, че в събота вечерта, на връщане от Турция, български автомобили и автобуси са държани часове наред, без турските митничари да обработват документите им. След протест от страна на шофьорите, последвали обиди.От турска страна ни пренебрегваха, държаха се арогантно, лошо, преднамерено отрицателно към всички български граждани.\"Шокирана съм и съм омерзена\", това каза в сутрешния блок на БТВ „Тази сутрин” Пепи Чиликова.Тя добави, че заради чакането българските шофьори започнали да надуват клаксоните на превозните си средства в знак на протест.След тази реакция турските митничари излезли навън и напрежението ескалирало, каза още Пепи Чиликова.Тя коментира още, че много от шофьорите се опитали да се свържат с външното ни министерство, но никой не отговорил на дадените кризисни телефони.След часове чакане колоната била пропусната.", "date": "2019.09.30", "title": "Опашките на границата. Българи се оплакаха, че са обиждани от служителите"}
{"url": "http://www.cross.bg/slunchevo-dyha-ymeren-1614285.html", "text": "/КРОСС/ Ще предимно слънчево и топло за края на септември. Ще духа слаб, в Дунавската равнина до умерен вятър от запад, в Източна България – от юг. Преобладаващите максимални температури ще бъдат между 27° и 32°.Атмосферното налягане ще продължи да се понижава и ще бъде по-ниско от средното за месеца.Над Черноморието ще бъде слънчево. Ще духа до умерен вятър от юг-югоизток. Максимални температури на въздуха: 25°-30°. Температурата на морската вода е 22°-23°. Вълнението на морето ще бъде 1-2 бала.Над планините ще е предимно слънчево. Ще духа умерен, по билата и временно силен западен вятър. Максимална температура на височина 1200 метра около 21°, на 2000 метра – около 14°.", "date": "2019.09.30", "title": "Предимно слънчево и топло за края на септември"}
{"url": "http://www.cross.bg/chasa-deloto-spetzializiraniya-1614277.html", "text": "/КРОСС/От 8.00 до 13.00 часа, в кабинет № 218, намиращ се на втория етаж в поликлиниката на ВМА специалисти ще преглеждат безплатно пациенти с проблеми с кръвното налягане.От 09.15 часа в Специализирания наказателен съд ще се гледа делото за реабилитация на Стоян Заптиев.От 9.30 часа на „Дондуков\" 2 ще се проведе консултативна среща на тема: Преглед на двустранните отношения между Република България и Република Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Република Северна Македония за присъединяване към Европейския съюз.От 09.30 часа в Специализирания наказателен съд ще се гледа делото за престъпление по служба на Евгени Крусев.От 10.00 часа в Специализирания наказателен съд ще се гледа делото за организиране и ръководене на престъпна група на Симеон Танев, Добрин Добрев, Веселин Ранчев, Красимир Неделчев, Георги Георгиев и Катерина Халтъкова.От 10.30 часа в Специализирания наказателен съд ще се гледа делото за молба на кумурилане на наказанията на Деян Иванов.От 10.00 ч. в Областен информационен център - София на бул. „Витоша\" № 99 Столична община организира официална церемония „Първа копка\" във връзка с дейностите по проект „Обновяване и изграждане на социални заведения на територията на Столична община\" - етап 1, за обект Кризисен център „Вяра, надежда и любов\". От 11.30 ч. в район „Надежда\", ул. „Свободна\" № 30 Столична община организира официална церемония „Първа копка\" във връзка с дейностите по проекта.Информационна кампания „Сърце&Бъбрек\". Направи връзка\" започва в УМБАЛ „Св. Иван Рилски\" по повод Световния ден на сърцето, който отбелязахме на 29 септември.От 11.00 в зала „Проф. Марин Дринов\", Институтът за изучаване на населението и човека при Българска академия на науките (ИИНЧ при БАН) ще представи отпечатания сборник материали по проекта „Мерки за преодоляване на демографската криза в Република България\".От 11.00 часа Нов български университет открива своята 29-а академична година с тържествена церемония.От 12.00 часа в зала \"Рила\" в хотел Балкан е предвидена пресконференция на Нейно кралско височество ДанаФирас, принцеса на Йордания, и министър Николина Ангелкова във връзка с конференцията на тема: „Новикултурни маршрути в Дунавския регион\".От 13.30 часа в Специализирания наказателен съд ще се гледа делото за длъжностно присвояване в особено големи размери на Магдалена Иванова, Анна Ланкова, Димчо Митев и Младен Младенов.От 13.30 часа в Специализирания наказателен съд ще се гледа делото за организиране и ръководене на престъпна група на Пламен Ганев, Ердинч Хаджиев, Костадин Костадинов.От 14.30 часа в Специализирания наказателен съд ще се гледа делото за организиране и ръководене на престъпна група на Кирил Георгиев.От 15.00 часа в Специализирания наказателен съд ще се гледа делото за организиране и ръководене на престъпна група на Николай Сирашки, Асен Макавеев, Мирослав Янакиев и Десислав Аврамов .От 17.00 ч., в галерията на ул. „Оборище\" № 5 Заместник-министърът на транспорта, информационните технологии и съобщенията Андреана Атанасова и посланикът на Индия у нас Н. Пр. Пуджа Капур ще валидират пощенска марка, посветена на Махатма Ганди.От 17.30 в дворът на къща музей „П. К. Яворов\" ще се проведе Ден на поезията и музиката.От 13.30 часа в Специализирания наказателен съд ще се гледа делото за длъжностно присвояване в особено големи размери на МагдаленаИванова, Анна Ланкова, Димчо Митев и Младен Младенов.От 11.30 часа се откриват изложбите „Всичко се състои в нашите сдружени сили\" и „Храм на понтийската майка на боговете - Кибела\" в Съдебна палата във връзка с Дни на отворените врати в Районен съд - Балчик.От 10:00 часа пред Учебен корпус № 1 ще бъде открита новата академична година в Югозападния университет „Неофит Рилски\". Преди началото на церемонията - в 9.50 часа ще бъдат поднесени венци и цветя пред паметника на Неофит Рилски.От 10.00 ч. в Аулата на ИУ - Варна, ще се състои тържествено откриване на учебната 2019/2020 година за Колежа по туризъм.От 11:00 часа в Областния информационен център- Варна на Община Варна, пл. „Св. Св. Кирил и Методий\" (Козирката) във връзка с приключването на проект „Общуване без граници\", финансиран по ОП „НОИР, съфинансирана от Европейския съюз чрез Европейските структурни и инвестиционни фондове.От 17.30 ч. в залата на Община Гоце Делчев ще се проведе Работилници за родители „Да пораснем заедно\" по програмата на Уницеф за ранното детско развитие.От 10.00 часа ще се проведе XIII Регионален преглед на хората от третата възраст в Младежки център - Добрич.От 19.00 часа ще се състои спектакълът „Боряна\" в Драматичен театър „Йордан Йовков\".От 16.00 часа Общински детски комплекс открива новата учебна година.От 10.00 часа на ГКПП „Гюешево\" стартира петата поред инициатива по международния проект \"Остани чист, кажи НЕ на корупцията\", в който участва Дирекция „Вътрешна сигурност\" към Министерството на вътрешните работи.На 30 септември в „Гранд Хотел Пловдив\" /\"Новотел Пловдив\"/ в Пловдив ще се проведе Годишната среща на Съвета на регулаторите на Балканския Консултативен Форум /БКФ/.В 09.00 часа в зала 1 на Окръжния съд ще се проведе заседание по делото срещу заместник-кметът на Община Куклен - Костадин П. и Надежда Минчева, обвинени за нарушения при обществени поръчки.В 09.30 часа в зала 1 на Апелативния съд ще се проведе заседание по делото, с което д-р А. Н. обжалва условна присъда от 1 година лишаване от свобода с 3 години изпитателен срок и лишаване от право да упражнява лекарска професия за срок от 1 година. Тя е призната за виновна от Хасковския окръжен съд за това, че в качеството си на лекар-ординатор-педиатър в Детско отделение към МБАЛ Харманли ЕООД, причинила смъртта на бебе, настъпила на 13.04.2014 год., поради немарливо изпълнение на правно регламентирана дейност, представляваща източник на повишена опасност.В 13.30 часа в зала 1 на Районния съд ще се проведе заседание по делото срещу Рангелина Н. и Владимир К., обвинени в измама, свързана с потулване на дело за изнасилване.От 18.30 ч. в културен център „Тракарт\" ще бъде представят книгата „Присъдата\" - документален разказ за страдащите от множествена склероза.Започва осмото издание на международния фестивал „Забранено за възрастни\", които ще се проведат в Смолян и още 19 населени места от всички 10 общини в областта.От 9.00 часа ще започне празничната божествена света Литургия в храм „Покров на Пресвета Богородица\", съграден в двора на Архиерейското наместничество в Смолян. Тържественото богослужение е в чест на храмовия празник и ще бъде възглавено от Негово Високопреподобие архимандрит Висарион - архиерейски наместник на Смолянска духовна околия. В 11.00 часа ще бъде отслужен празничен водосвет, а след това ще има благословена трапеза. От 18.00 ч., ще бъде отслужена празнична Вечерня с Петохлебие.От 19.00 часа ще се състои спектакълът „Нощно слънце\" в Драматичен театър - Стара Загора.От 18.30 часа в Драматичен театър „Стефан Киров\" ГЕРБ - Сливен ще даде официално начало на предизборната си кампания със специално събитие, представящо основните приоритети в програмата за управление на общината. ", "date": "2019.09.30", "title": "Предстоящи събития в страната за 30 септември "}
{"url": "http://www.cross.bg/sveta-pateshko-gnezdo-1614270.html", "text": "/КРОСС/ \"Не е беда да се появиш на света в патешко гнездо, ако си се излюпил от лебедово яйце\".Ханс Кристиан Андерсен", "date": "2019.09.30", "title": "Не е беда да се появиш на света в патешко гнездо"}
{"url": "http://www.cross.bg/grigoriii-tiridat-armeniya-1614271.html", "text": "/КРОСС/ Великият просветител на Армения, св. Григорий, живял в третия и първата четвърт на четвъртия век.Той произхождал от знатни и благородни родители езичници, сродници с царския дом на персийския владетел Артабан и на брат му арменския цар Курсар.Започнала война между арменци и перси. Григорий, тогава още дете, избягал с родителите си от Армения в Кесария Кападокийска. Там се запознал с християнската вяра. Приел свето Кръщение.Като възмъжал, встъпил в брак. Имал двама синове, Ортан и Аростан. Посветил ги в служба на Църквата.Подир смъртта на жена си Григорий се върнал в Армения и постъпил на служба при цар Тиридат. Заради вярната му служба царят го обичал много, но като узнал, че Григорий е християнин, Тиридат люто се разгневил. Започнал да го принуждава да се отрече от християнството и да се поклони на идолите. Григорий не отстъпил от вярата си. Затова бил подложен на тежки мъчения. След това го хвърлили в дълбока яма, за да го уморят. Но всемогъщият Бог го запазил невредим в тази яма. Той внушил на една благочестива вдовица да спуска всеки ден храна на мъченика. Така Григорий прекарал в тая яма 14 години.През тия години изягали от Рим и се заселили в Армения, близо до планината Арарат, в девически манастир 37 монахини, преследвани от Диоклетиан. Между тях била преподобна Рипсимия, която се отличавала с необикновена красота.Тиридат продължавал да преследва християните в своето царство.Нападнал и тоя девически манастир. Всички сестри били подложени на страшни изтезания и загинали мъченически.Заради тая жестокост Бог наказал Тиридат. Той се побъркал и заприличал на звяр.Насън сестрата на царя получила указание, че Тиридат няма да се излекува, ако Григорий не бъде изваден от ямата. Мъченикът бил незабавно изваден и пуснат на свобода.Най-напред Григорий запитал за телата на убитите девойки, които лежали непогребани вече 9 дни. Като събрал разхвърляните им останки, той ги погребал недалеч от столичния град. Тук довел болния цар, помолил се горещо за него и тъй го излекувал.По тоя начин станал отново близък на царя. Добил право да учи народа на християнската вяра и да зове всички към покаяние. Издигнал църква на мястото, където били погребани монахините.В 305 г. царят изпратил Григорий в Кесария Кападокийска да бъде ръкоположен за епископ. Като се върнал, придружен от много свещеници, той покръстил целия царски дом и цялата страна.Св. Григорий завършил своя многострадален живот в 325 година.Част от неговите мощи се пази и досега в Ечмиадзинския манастир, издигнат, където били погребани Рипмисия и другите девойки мъченици.След смъртта на св. Григорий Просветител в епископски сан бил въздигнат неговия син Аростан, който продължил делото на баща си. Той бил един от 318-те отци на Първия вселенски събор, станал в Никея в 325 г.", "date": "2019.09.30", "title": "Св. свещеномъченик Григорий, просветител на Армения"}
{"url": "http://www.cross.bg/bulgariya-karanikolov-emil-1614278.html", "text": "/КРОСС/ Само за последната година в България се откриха предприятия, развиха се други за над 8 млн. лв. и се откриха много работни места. Борим се за всеки един инвеститор”, това каза в интервю за предаването „Беновска пита” по Канал 3 министърът на икономиката Емил Караниколов. Той допълни, че България става все по-конкурентна. „Най-важно е да изчистим имиджа на България”, заяви министърът. По думите му, поради грешки на прехода у нас, се говори за корупция и свобода на словото. „Още няма решение за Фолксваген и Турция. България даде най-доброто предложение и затова остана сама на финала с Турция”, поясни Караниколов. „Инвестицията на „Фолксваген” не е съобразена с политическа конюнктура. Тук има чисто икономическа логика. Обещавам, че точно и ясно ще разкажем всичко за нашето предложение. Но това не е свързано с политика или ангажимента на Европа, да се грижи за бежанците. Още не е сключен договорът и няма официални параметри\", изтъкна той. Министър Караниколов заяви още, че се водят преговори с няколко производителите на батерии и акумулатори за електроавтомобили. „България е на финалната права с три членки от Европейския съюз. Имахме среща с представители на „Хюндай”. За България ще е много важна такава сделка, защото ще има раздвижвания или забавяния в производството на бензин. България не може да седи безучастно по въпроса с дизела и бензина, както преди. Не можем да изоставаме и трябва да направим всичко възможно, поне едната компания между „Фолксваген” и „Хюндай” да изберат нас”, отбеляза той. „Има държавни,  частни, общински и смесени индустриални зони. Целта ни е, да дойде инвеститорът. Държавните се финансират от дружества, а не от държавния бюджет. Сдружението „Индустриални зони” вече е на печалба. Тя трябва да се реинвестира в инфраструктура”, обясни още министърът. Той коментира още, че се откриват нови образователни центрове за дуално обучение. „Фирмите със специфична дейност трябва да разполагат с подготвени кадри. Трябва да дадем основа за инженерите, а те да надграждат. Много държави имат такъв проблем. Оказва се, че обучените лица могат да работят само за една компания, иначе трябва да бъдат преквалифицирани. Това са трудови навици, да харесват работата си, всеки да инвестира постоянно в образованието си. Държавата бе абдикирала в продължение на 20 години от образованието и науката си, каза още Емил Караниколов. ", "date": "2019.09.30", "title": "Емил Караниколов: България даде най-доброто предложение на Фолксваген от ЕС"}
{"url": "http://www.cross.bg/bulgariya-purvi-sofiya-1614272.html", "text": "/КРОСС/  - Хенри IV е обявен за крал на Англия.- В Майнц излиза първата печатана книга - Библията на Гутенберг. - Султан Сюлейман I известен още като Сюлейман Великолепни или Сюлейман Законодател наследява Селим I на трона. - Във Виена се състои премиерата на Вълшебната флейта - последната опера, композирана от Моцарт. - Софийското земетресение нанася значителни щети в София. - Основано е „Българско книжовно дружество\" в Браила, което през 1911 г. е обявено за Българска академия на науките. (стар стил) - Провеждат се първите парламентарни избори в България. - Подписана е митническа спогодба между Княжество България и Източна Румелия. - Джак Изкормвача убива третата и четвъртата си жертви. - Мадагаскар става протекторат на Франция. - Приет е устав, с който град Ню Йорк става разширен метрополис, състоящ се от пет административни единици. - Потушено е Септемврийското въстание.- Британската секция на BBC за първи път излъчва телевизионно предаване. - Близо до Франкфурт на Майн в Германия е осъществен първият полет на самолет с реактивен двигател „Опел-Хатри Рак-1\". - Официално е открит ВЕЦ Хувър Дам, разположен на границата между американските щати Аризона и Невада. - 62 правителство на България единодушно приема Наредба-закон за съдене от народен съд виновниците за въвличане на България в световната война срещу съюзените народи и за злодеянията, свързани с нея; на 3 октомври регентите я одобряват и на 6 октомври 1944 тя е обнародвана. - Създадена е Агенция Франс Прес. - Народна република България признава независимостта на Нигерия.- Гражданските протести в Индонезия прерастват в неуспешен опит за държавен преврат от Индонезийската комунистическа партия; повече от милион хора загиват. - Британската колония Бечуаналенд получава независимост под името Република Ботсвана. - За първи път в космоса е извършено автоматично скачване на космически апарати - съветските Космос-186 и Космос-188. - Започва излъчването на BBC Radio 1 в Обединеното кралство; другите национални радиостанции също получават номер в името си. - Американският хеликоптер AH-64 Apache, който днес е основен боен хеликоптер в много страни, прави първия си полет. - Xerox, Intel и Digital Equipment Corporation публикуват първите спецификации на Етернет. - В Израел е въведена новата национална валута - шекел. - Прекратена е конфедерацията Сенегамбия между Сенегал и Гамбия, създадена през 1982 г. - Земетресение с магнитуд 6,3 по скалата на Рихтер разтърсва Латур и Османабад в Югозападна Индия - загиват близо 22 000 души, а 36 села са разрушени. - Католическата църква във Франция публично се извинява пред евреите за това, че не е протестирала срещу нацистките престъпления по време на Втората световна война. - В София започва Православен събор с участие на главите на седем патриарси, с който се прекратява разкола в Българската православна църква.- В периода 30 септември - 1 октомври в София се провежда четвъртото заседание на Международния обществен съд за престъпленията на НАТО в Югославия. - За първи път са направени снимки на жив гигантски калмар в неговата естествена среда на 600 мили край Токио. - В датски вестник са публикувани скандални карикатури на пророка Мохамед. ", "date": "2019.09.30", "title": "30 септември в историята"}
{"url": "http://www.cross.bg/pres-frans-suzdadena-1614273.html", "text": "/КРОСС/ На 30 септември 1944 година е създадена Агенция Франс Прес. Тя е френска новинарска агенция, основана от Шарл Луи Хавас през 1835 г. в Париж. Това е най-старата в света информационна агенция и една от трите най-големи в този бранш, заедно с американската Асошиейтед Прес и британската Ройтерс. Седалището на Франс Прес е в Париж, като агенцията разполага със свои регионални центрове във Вашингтон, Хонконг, Никозия и Монтевидео, както и с бюра в 110 държави. ", "date": "2019.09.30", "title": "На 30 септември 1944 година е създадена Агенция Франс Прес"}
{"url": "http://www.cross.bg/parizh-vakarelo-modnata-1614275.html", "text": "/КРОСС/ Седмицата на модата в Париж не би могла да започне по-подобаващо. Сред едно от първите ревюта бе това на Saint Laurent, а Антъни Вакарело винаги взима максимума от френската столица и нейния дух. Затова моделите дефилираха на открито, защото няма по-добър декор от самия Париж. Както подобава за модната къща, сцената на шоуто бе в черната гама, за чието осветяване Вакарело бе използвал освен светлината на 394 прожектора, така и светлините на Айфеловата кула. Дизайнерът не изневери на естетиката на модната къща. Самият Ив Сен Лоран винаги е възпявал черния цвят и неговата сурова елегантност. В новата колекция отново видяхме, че „черното е новото черно“, а ако можем да определим тренд, върху който Вакарело е изградил визиите си, то това са късите панталони. Женският костюм следващата пролет ще изграден именно върху този елемент. ", "date": "2019.09.30", "title": "Saint Laurent в светлините на Париж"}
{"url": "http://www.cross.bg/obyasni-konstantinov-predi-1614306.html", "text": "/КРОСС/ \"Ново мобилно приложение ще помага на избирателните комисии при броенето на гласовете\", това обясни в Нова телевизия „Здравей, България” проф. Михаил Константинов.Той обясни, че изборите, които предстоят, няма да са по-сложни от тези, които се проведоха преди 4 години. Единствената разлика била в това, че преди 4 години партиите и коалициите, които се явявали, били 45, а този път са 66. Това означава, че обемът на информацията ще е по-голям.Най-важната задача в момента е да се обучат комисиите.Поне 1-2 трябва да знаят как се попълва протокол, обясни проф. Константинов.Този път имаме една техническа придобивка – едно мобилно приложение, което ще позволи на комисиите, още преди да тръгнат към общинските комисии, да проверят дали са им изпълнени контролите. Това е или числово равенство, или неравенство, което трябва да е изпълнено, за да бъде протоколът коректен.Проф. Константинов обясни, че проблемите, които възникнаха при предаването на протоколите в „Арена Армеец” преди 4 години, са се получили, тъй като комисиите са били връщани многократно.А е имало и комисия, връщана 45 пъти. Това не представлява обработка на резултатите. Нашите избори не могат да бъдат хакнати. Американските може, френските може, нашите не може. Информацията се пренася на флашка. Не са свързани машините с интернет, обясни проф. Константинов.", "date": "2019.09.30", "title": "Проф. Михаил Константинов: Ново мобилно приложение ще помага на избирателните комисии при броенето на гласовете"}
{"url": "http://www.cross.bg/televiziya-medii-obshtestvenite-1614308.html", "text": "/КРОСС/ Тези дни са исторически за БНР. На \"Драган Цанков\" 4 ври и кипи. Журналистите, подкрепени от свои колеги от други медии, медийни експерти и обществени фигури питат на висок глас \"#КОЙ поръча да бъде свалена от ефир и лишена от ресор журналистката Силвия Великова, критична към номинацията на Иван Гешев за главен прокурор и към работата на прокуратурата? Има ли роля ДПС в задкулисните игри и какво е мястото на премиера Бойко Борисов в целия скандал? В характерния си стил той се изцепи, че това е работа на \"главанаци\", но не знае кои са те. И се закани на генералния директор на БНР Светослав Костов да върне Великова на работа или да си ходи. Журналистката беше възстановена почти на часа, а Костов макар че вдигна кръвно, обяви че остава.Централен е въпросът каква всъщност е ролята му, след като няколко журналисти от \"Хоризонт\" твърдят, че е бил проводник на натиска – нещо, което той отрича и за което редколегията на БНР му иска оставката? И - защо \"Хоризонт\" спря да излъчва сигнал за пет часа на съдбовния 13 септември?- Някои, за да помагат, други - за да симулират дейност, а трети може би за да замитат нечии следи. Проверка от прокуратурата установи нарушение във връзка със спирането на сигнала. Комисията за регулиране на съобщенията наложи глоба на БНР, която може да възлезе и на 100 000 лв. СЕМ също възнамерява да глоби БНР и най-накрая, след дълго мъдруване се престраши да поиска оставката на Костов. Който очаквано отказа да я подаде.В отряда от \"спасители\" на БНР се включи и парламентът, който по предложение на БСП ще създаде анкетна комисия за \"Хоризонт\". Депутатите възлагат на Сметната палата да ревизира БНР. Надали от всичките тези напъни ще излезе нещо смислено. Надеждата е, че журналистите от БНР ще отстояват и занапред, както са го правили в близкото минало, достойнството си на професионалисти и автономията на радиото. Въпреки че аудиторията му през последните години намаля, благодарение на обективните си новини, подробни информационни емисии и плурализма на мнения в ефир БНР запазва добри позиции. През юни \"Хоризонт\" е на второ място по рейтинг след радио \"Веселина\" (възраст 15-69 г.), на къса дистанция след него, и е два пъти по-слушано от основния му конкурент \"Дарик радио\" (данните са на ГАРБ / \"Медиа клуб\").от БНР: между държавата и обществото. За 2019 г. субсидията й е 67.7 млн. лв. (БНР – 44.3 млн. лв.), а огласеният от генералния й директор Емил Кошлуков прогнозен дефицит до края на годината е 44 млн. лв. Спасителен пояс се очаква да хвърли пак правителството. Позаглъхнали са страстите около избора на Емил Кошлуков за генерален директор, опасенията, че бивш политик оглавява БНТ, и обвиненията, че е работил в телевизии, свързвани с Делян Пеевски и Цветан Василев.Същевременно гледаемостта на казионната телевизия съвсем се е спаружила: през юли пазарният дял на основния й канал – БНТ1 (всички зрители над 4 г.), e по-нисък дори от този на нишовата \"Диема фемили\". Съотношението между тях е 3,55% на 4,20%. Това сочат данните на пийпълметричната агенция \"Нилсен адмосфер\". \"Гигантите\" Би Ти Ви и \"Нова\" са далеч напред с 25,70% и 19,10%. Защитниците на БНТ опонират, че данните на конкурентната пийпълметрична система – тази на ГАРБ, й отреждат малко по-добро представяне; че гонитбата на рейтинги и пазарни дялове не е задължение на обществената телевизия, защото тя задоволява нуждите и на групи, които не са атрактивни за рекламодателите.Всички тези аргументи в \"подкрепа\" на БНТ не променят съществено нещата. Тя продължава да предлага скучни новини, ориентирани към дневния ред на институциите, а не на гражданите и потребителите. Публицистичните й предавания са беззъби, по правило в тях думата се дава първо на представител на властта. Развлекателният сегмент също не е особено атрактивен. На този фон се губят малкото на брой стойностни предавания и журналистически удари.За разлика от БНТ европейските грандове като Би Би Си във Великобритания, АРД и Це Де Еф в Германия, обществените телевизии в Швейцария, Австрия и сакндинавските страни държат палмата на зрителския интерес. Рекордьор е обществената телевизия в Дания с пазарен дял от 65%. Още по-силни позиции в тези страни има общественото радио.В Швейцария, Германия и Великобритания то се слуша от повече от половината от населението.Дереджето с БНТ силно прилича на състоянието на румънската обществена телевизия ТВР. През 2016 г. пазарният й дял падна на 3,5%. Да се надяваме, че БНТ няма да последва съдбата на гръцкия си аналог, спрян през периода 2013-2015 г. Подобен черен сценарий не е съвсем нереалистичен, защото не ясно докога държавата ще има интерес да налива пари в една бездънна яма.За да оцелеят, респ. да се стабилизират обществените медии в България, е необходим спешен ре:старт на техния модел.  В многократно кърпения Закон за радиото и телевизията (ЗРТ) от 1998 г. все още се предвижда от 1 януари 2020 г. обществените медии да се финансират от фонд \"Радио и телевизия\". Основните постъпления в него би трябвало да идват от такси за радио и телевизия, плащани на база всеки регистриран електромер. Водени от популистки подбуди (да не се натоварват излишно зрителите и слушателите – потенциален електорат), българските политици така и не въведоха таксите, когато БНТ и БНР все още имаха квазимонопол. Той можеше да легитимира такова решение въпреки очакваното обществено недоволство. Сега законодателят трябва да действа много по-смело и да въведе нещо като данък \"Радио и телевизия\", приходите от който да влизат в едноименния фонд.Те не трябва да се контролират от финансовия министър, а от една, да я наречем, гражданска сметна палата, съставена от уважавани и независими експерти. Големият въпрос тук е как ще бъдат задължени студентката Петя от София, бизнесмена Иван от Кюстендил и много други като тях да плащат за нещо, което никога не са гледали или отдавна не ползват. Ако искат да имат равностоен партньор и работещ коректив в лицето на журналистите от БНР и БНТ обаче, политиците трябва да убедят хората, че такъв данък си струва. Защото тези медии са призвани да служат на цялото общество, а не да пълнят джобовете на корпорациите или да водят дезинформационни кампании.Изходът е сегашният СЕМ да бъде разпуснат и заменен с институция, в която има гражданска квота от водещи журналисти, медийни експерти и преподаватели по журналистика. А те да имат мнозинство над квотите на парламента и на президента, които сега реализират медийната политика на управляващите в уж независимия орган. Препъникамък в това начинание със сигурност ще се окаже механизмът за определяне на новата квота. В гражданския сектор има много мераклии да водят бащината дружина, както и силни политически зависимости. Затова промяната трябва да стане след промислени публични дискусии.При избора на генерални директори на БНТ и БНР трябва да тежи и думата на журналистите, работещи в тях. Същевременно СЕМ не трябва да определя управителния съвет и да назначава генералния директор на фонд \"Радио и телевизия\", както е предвидено в ЗРТ. Фондът трябва да е изцяло независима структура, работеща врежим на коопериране със съвета.Новия медиен законтрябва да дефинира задълженията на държавата за промени в законодателството за защита на журналистическия труд. Пакет от такива предложения внесе Съюзът на българските журналисти още в миналия парламент. По всичко личи, че председателят на медийната комисия Вежди Рашидов, който пак нашумя със скандалната си реплика \"Айде стига с тая свобода на словото, бе!\", не ги е прочел.В закона могат да залегнат и ангажиментите на обществените медии да работят целенасочено за спечелване на нови аудитории в интернет – чрез дигитални платформи и позициониране в социалните медии. Добре е да се помисли и за работещо решение какво да се прави с аудиовизуалното съдържание в интернет. В Европа се засилват тенденциите за регулирането му.Промяната може да се случи. Стига журналистите, на които им пука, и възмущаващите се граждани да разберат, че отстраняването на една конкретна заплаха пред обществените медии, колкото и голяма да е тя, ще реши проблема временно. До следващото изкушение на силните на деня да ги стиснат за гърлото. Властимащите и задкулисието трябва да бъдат държани на санитарна дистанция от БНТ и БНР. Всичко това, разбира се, не е панацея срещу намеса в работата им. Но ще укрепи имунитета им. И ще ги направи съюзник на гражданите.Източник: ", "date": "2019.09.30", "title": "Кризата в БНР и тишината в БНТ: време е за рестарт на модела"}
{"url": "http://www.cross.bg/lavrov-rysiya-durzhavi-1614307.html", "text": "/КРОСС/ Световната общост още дълго ще си спомня 74-та сесия на Генералната асамблея на ООН, по време на която прозвучаха редица гръмки изявления.Главата на МВнР на Русия Сергей Лавров \"заби най-големия пирон\" в западната световна общност.Със свойствения му маниер Лавров обвини властите на САЩ в опит да подменят международните конвенции със собствени правила, в преиначаване на фактите, касаещи сирийското регулиране и в опит да се върнат към политиката от времето на \"доктрината Монро4 в Латинска Америка.", "date": "2019.09.30", "title": "Лавров дипломатично хвърли \"огън и жупел\" по САЩ в ООН: постави Запада на мястото му"}
