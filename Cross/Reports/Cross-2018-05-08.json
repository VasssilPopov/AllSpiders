{"url": "http://www.cross.bg/platnoto-trakiya-raboti-1574322.html", "text": "/КРОСС/ Стартира ремонтът на 22 км от автомагистрала „Тракия“ между Пловдив и Стара Загора, в участъка между 134-ти и 156-ти километър. За да не се затруднява трафикът днес започна поетапното въвеждане на временната организация на движение, която ще е по време на строителните работи, тъй като за първи път за ремонт се затваря отсечка с подобна дължина.Днес от 17 ч. се спира преминаването на тежкотоварните превозни средства и те се пренасочват по обходен маршрут: от пътен възел „Пловдив Изток“ при 133-ти км на АМ „Тракия“ по път I-8 и II-66 до пътен възел „Плодовитово“ при 165-ти км и обратно.Леките автомобили, пътуващи за Бургас, до утре около обяд ще продължат да преминават в платното за Бургас. В следобедните часове движението им ще бъде прехвърлено двупосочно в платното за София. Участъкът от АМ „Тракия“ между Пловдив и Стара Загора в експлоатация от 1995 г. и досега не е ремонтиран. Строителните дейности ще започнат в платното за Бургас. След като завършат ще се обнови и платното за София. Строителните работи в участъка между 134-ти и 156-ти километър предвиждат ремонт на настилката, отводнителни дейности, нова хоризонтална маркировка, възстановяване на пътни знаци и ограничителни системи и др. На пътноподдържащото дружество е разпоредено на обекта да се работи с пълна мобилизация. Целта е ремонтните дейности да завършат преди началото на активния туристически сезон.", "date": "2018.05.08", "title": "Започва ремонтът на 22 км от АМ „Тракия“ между Пловдив и Стара Загора."}
{"url": "http://www.cross.bg/facebook-reklami-dali-1574307.html", "text": "/КРОСС/ Facebook прави маркетингово проучване, според резултатите от което ще реши дали да пусне версия за платен абонамент без реклами. Трябва да е установи дали такъв ход ще привлече повече хора да се включат в социалната мрежа, съобщава агенция „Блумбърг”, цитирана от БГНЕС.Компанията е проучвала подобна опция и в миналото, но я е загърбила. Плановете не са твърди и може и да не бъдат развити, казват източници, пожелали анонимност.Вътрешните проучвания на през изминалите години сочат, че потребителите няма да възприемат опцията за абонамент, тъй като от Facebook са обявили, че услугата винаги ще бъде безплатна.От Facebook отказват официален коментар по темата.Компанията генерира почти всичките си 41 млрд. долара приходи за миналата година именно от продажбата на реклами.Facebook е изправена пред криза на общественото доверие след изтичането на данни за милиони потребители към политическата консултантска фирма „Кеймбридж Аналитика”, работила за президентската кампания на Доналд Тръмп през 2016 г.Базираната в Калифорния компания „Менло Парк” извършва широко преразглеждане на бизнеса, за да намери начини за затваряне на потенциалните дупки в сигурността на Facebook.Ръководителите също са изправени пред трудни въпроси от страна на служителите, като например дали Facebook въобще трябва да предлага политическа реклама. Главният оперативен директор Шерил Сандберг каза пред Блумбърг Нюз миналия месец, че социалната мрежа трябва да продължи да приема политически реклами за насърчаване на свободното изразяване.", "date": "2018.05.08", "title": "Facebook проучва възможността за въвеждане на платена версия"}
{"url": "http://www.cross.bg/orban-treti-parlament-1574318.html", "text": "/КРОСС/ Протести белязаха първия работен ден на новия унгарски парламент.Около хиляда души демонстрираха в Будапеща срещу политиката на бъдещия нов стар премиер Виктор Орбан.Управляващата партия „Фидес“ на премиера и по-малкия ѝ коалиционен партньор имат смазващо мнозинство от две трети в парламента.На първата сесия неговият председател заяви, че Орбан отново ще бъде предложен за министър-председател, но денят на гласуването още не е определен.Това ще бъде трети пореден и общо четвърти мандат на Орбан на този пост.", "date": "2018.05.08", "title": "Протести посрещнаха първия работен ден на новия унгарски парламент"}
{"url": "http://www.cross.bg/asistenti-chehiya-asistentite-1574308.html", "text": "/КРОСС/ Чешките инвалиди ще могат да се възползват от услугите на специално обучени сексуални асистенти. Това съобщи Луция Шидова, директор на организацията „Удоволствие без риск“ на пресконференция в Прага.Услугата струва 1200 крони на час (около 45 евро). В момента в Чехия има 5 такива регистрирани асистенти.Според Шидова е извършен прецизен подбор и асистентите имат богат опит в сферата.Всеки сексуален асистент, който е преминал обучение, подписва етичен кодекс. Досега в Чехия е имало само интимни асистенти, които не са влизали във физическо съприкосновение с клиентите си.Хората с увреждания се учатс помощта на асистентите да обсъждат сексуалните си потребности и отношения, да използват аксесоари и да изграждат връзки. Асистентите също така помагат за изграждане на навици в интимния живот, информират хората за контрацептивни средства и консултират близките.", "date": "2018.05.08", "title": "В Чехия хора с увреждания могат да ползват сексуален асистент"}
{"url": "http://www.cross.bg/denya-suyuz-povod-1574315.html", "text": "/КРОСС/ По повод Деня на Европа – 9 май, от  пред сградата на Президентската институция на тържествена церемония ще бъде издигнато знамето на Европейския съюз. Церемонията ще се състои в присъствието на президента Румен Радев, парламентаристи и представители на изпълнителната власт.В  държавният глава ще посети където ще участва в отбелязването на 90-ата годишнина от неговото създаване.", "date": "2018.05.08", "title": "Знамето на Европейския съюз ще бъде издигнато пред президентската институция по повод Деня на Европа – 9 май   "}
{"url": "http://www.cross.bg/blagoevgrad-aresta-inspektori-1574309.html", "text": "/КРОСС/ Шестима от обвинените в корупция инспектори от ДАИ - Благоевград остават окончателно в ареста. Според Специализирания апелативен съд на свобода те могат да извършат друго престъпление. Здравословен проблем на един от задържаните наложи прекъсване на заседанието на съда. Мъжът беше откаран в болница, а адвокатът му коментира, че това се случва за трети  път, откакто е под стража. Въпреки това, съдът остави мъжа за постоянно в ареста. Спецакцията в ДАИ - Благоевград се проведе на 23 април. Задържани бяха 30 инспектори, но обвинения в искане на подкуп бяха повдигнати само на десетима. Четирима от тях излязоха на свобода срещу парични гаранции от по 5 хиляди лева. Сред освободените бяха съпругът на прокурорка и инспекторът, за когото стана ясно, че е роднина на главния секретар на Министерството на транспорта. ", "date": "2018.05.08", "title": "Шестима от обвинените в корупция инспектори от ДАИ - Благоевград остават окончателно в ареста"}
{"url": "http://www.cross.bg/ychenitzite-konkyrsa-video-1574314.html", "text": "/КРОСС/ Изключителна възможност се отваря за учениците от среден курс в родните училища. Първият филмов образователен проект, който се фокусира върху определен предмет от учебната програма, а именно история, ще бъде реализиран в пет европейски държави, сред които и България. Партньори в инициативата са Италия, Ирландия, Румъния и Словения. Проектът има за цел да увеличи популярността на съвременното филмовото изкуство от нашия континент и същевременно да допринесе за повишаване качеството на учебния процес и разбирането за важни исторически събития.Организатор на инициативата от българска страна е Фондация „Формат СФФ“, двигател и на Международния фестивал за късометражно кино „В Двореца”/ IN THE PALACE International Short Film Festival, който тази година ще отбележи 15-ото си издание. До 15-и май се приемат заявки от училищата и учениците от гимназиален курс. Като основен и най-атрактивен акцент се откроява конкурсът за видео есе с продължителност до 5 минути, а онлайн гласуване ще определи 3-мата национални финалисти.Те ще имат възможността да бъдат специални гости на фестивала IN THE PALACE  за периода 23.06.- 30.06.2018 г., който се провежда в Архитектурно-парков комплекс „Двореца”, гр. Балчик. В рамките на фестивалната седмица тримата победители ще участват в обучение „Как да снимам първия си филм“, водено от утвърдени професионалисти в сферата. Разходите по път, настаняване, изхранване и обучителна програма на спечелилите ще бъдат покрити от организаторите.                           В големият финал на конкурса сили ще премерят финалистите от всички пет държави, а отборът победител ще получи възможност да се присъедини като част от журито на престижния 75- Венециански филмов фестивал Leoncino d’Oro.Посещението на IN THE PALACE също има за цел да обогати учениците и да ги запознае с особеностите на късометражното кино. „Оскар“.Самата инициатива TEHC – Teaching History Trough Cinema (Изучаване на европейска история чрез киното) ще стартира с филмови прожекции в кино зали или актови зали към училищата, където ще бъдат излъчени специално подбрани филми. По този иновативен метод ще бъде представена на учениците нова възможност за изучаване на историческите етапи в европейския живот през вековете. ·: ученици от гимназиален курс на обучение;·: по 3 ученици;· : до 5 минути;·: 15- май;·: заявяване на видео есетата до 05-юни;·: 3 есета с най-много събрани харесвания, излъчени чрез on-line гласуване;·: On-line гласуване в периода 7-10юни 2018г на страницата на инициативата във Facebook:  ", "date": "2018.05.08", "title": "Инициативата за ученици TEHC – Изучаване на европейска история чрез киното обявява последна седмица за заявки"}
{"url": "http://www.cross.bg/pargov-kaloyan-pametnika-1574316.html", "text": "/КРОСС/ Лидерът на БСП - София Калоян Паргов заедно с членове на ръководството на Градската организация на столичните социалисти, народни представители и общински съветници от БСП ще вземат участие в честванията по случай 9-и май - Деня на победата.В 9,00 часа Калоян Паргов ще положи цветя на паметника на Незнайния войн, а веднага след това ще се включи в шествието на Безсмъртния полк до паметника на Съветската армия.В 10,00 часа лидерът на БСП - София, народни представители и общински съветници от БСП ще участват в официалното отбелязване на Девети май пред паметника на Съветската армия.В 11,00 часа Калоян Паргов ще присъства на поклонението пред паметта на българските воини, загинали в заключителната фаза на Втората световна война пред паметната плоча, която се намира на централния вход на парка \"Заимов\" срещу улица \"Васил Априлов\".", "date": "2018.05.08", "title": "Калоян Паргов, народни представители и общински съветници от БСП ще се включат в честванията по случай Деня на победата"}
{"url": "http://www.cross.bg/ninova-bulgariya-gerb-1574323.html", "text": "/КРОСС/„Има четири въпроса, по които сме готови да разговаряме с всички, защото касаят България и изискват продължителна политика, а не мандатно мислене на едно или друго правителство. Това са национална сигурност, демографска катастрофа, здравеопазване и образование“.Това заяви председателят на БСП Корнелия Нинова след среща с министъра на отбраната и лидер на ВМРО - Българско национално движение Красимир Каракачанов. „Втората позиция, която е принципна и също потвърдих по време на срещата – правителството „Борисов-3“, в което и те участват, е вредно за България и трябва да си подаде оставката и да си ходи“, допълни лидерът на левицата. Тя обясни, че Каракачанов е поставил два конкретни въпроса по тема национална сигурност.„Предлага нов план за модернизацията на армията, който изисква преразглеждане на досегашните решения на НС. Преразглеждане по проекти, защото искат да се стартира отначало търгът за самолети, проекти за бронирани машини – това е ново, спрямо решението на НС от миналия път. Нови срокове има и за изпълнение на модернизацията и различен начин на финансиране – разсрочено до 2024 г“, обясни Нинова.По нейните думи Каракачанов търси подкрепа това решение да бъде прегласувано с тези нови неща в него. „Но тук, очевидно, имат някакво противоречие с министъра на финансите, защото в тригодишната прогнозна рамка на г-н Горанов такива пари не са предвидени. Ние отговорихме, че когато бъде внесено официално, ПГ на \"БСП за България\" ще се събере, ще го разгледаме, ще се запознаем със съдържанието и останахме отворени за втора среща, за да изразим позиция по конкретните неща, които предлагат“, уточни тя.Като втори въпрос, който е обсъден по време на срещата, Корнелия Нинова посочи Закона за вероизповеданията. „Вече има внесен такъв законопроект, а г-н Каракачанов предлага втори, по-разширен. В първия, който сме подписали и ние, се забранява финансирането от трети държави. Споделяме напълно това. За нас това е намеса във вътрешните работи от трети държави“, категорична е тя. Нинова подчерта, че днес им е бил връчен друг законопроект, с който предстои да се запознаят. Според нея е най-логично двата законопроекта да вървят заедно в парламента и от тях да се направи най-доброто за България.„Голяма коалиция между ГЕРБ и БСП е невъзможна за България. Не само е невъзможна, тя е вредна за България“, заяви Нинова. Според нея подобни срещи са полезни и се е получил хубав разговор за приоритети и политика. „От ГЕРБ нямаме покана, нямаме и желание за среща. С тях ежедневно водим този разговор от трибуната в парламента. 31 законопроекта, предложени за една година, 31 отхвърлени. Те струваха 1.5 млрд. лв и ефектът щеше да е много добър за България, а ГЕРБ изхарчиха тези пари за други неща, без да има ефект. Там всичко е на инат – щом се предлага от БСП – не. Там няма желание дори за разговор“, каза още Корнелия Нинова.", "date": "2018.05.08", "title": "Нинова: Голяма коалиция между ГЕРБ и БСП е невъзможна и вредна за България"}
{"url": "http://www.cross.bg/posolstvo-sekretar-bulgarskoto-1574311.html", "text": "/КРОСС/ Мъж, когото полицията е идентифицирала като първи секретар на българското посолство в Токио, е бил намерен мъртъв пред търговски център в квартал „Шинджуку“ на японската столица, съобщава japantoday.com.Около 9:45 часа местно време минувачи са се обадили на спешния телефон и са съобщили, че мъж е паднал от високо. Пристигналите спешни екипи са намерили мъжа, паднал на тротоара. Той е бил откаран в болница, но по-късно е съобщено, че е мъртъв.Мъжът е идентифициран като първи секретар на българското посолство. Той е 41-годишен, името му не се съобщава. Според официалната страница на българското посолство в Япония първи секретар на мисията е Ивац Владайчев.Полицията разследва случая, като засега липсват данни за самоубийство.", "date": "2018.05.08", "title": "Първият секретар на българското посолство в Япония е намерен мъртъв"}
{"url": "http://www.cross.bg/syuleiimanogly-naim-dushterya-1574317.html", "text": "/КРОСС/ Гробът на Наим Сюлейманоглу ще бъде отворен през юли, съобщи турската телевизия НТВ. Причината е, че трябва да бъдат взети проби за извършване на ДНК-анализ за доказване на бащинство.Най-великият щангист в историята почина през миналия ноември вследствие на усложнения след чернодробна трансплантация. Тялото му ще бъде ексхумирано точно в 10:00 ч. на 4 юли по искане на адвокати, водещи въпросното съдебно дело.Смята се, че гражданката на Япония Секаи Мори е дъщеря на Сюлейманоглу. Шампионът се запознал с майка й, която е журналистка, по време на летните олимпийски игри в Сеул през 1988 г.Според турските медии последната молба на Наим към брат му и други близки е била непременно да намерят първородната му дъщеря в Япония и да я включат в завещанието му.", "date": "2018.05.08", "title": "Отварят гроба на Наим Сюлейманоглу за ДНК тест"}
{"url": "http://www.cross.bg/germaniya-nelegalna-zapodozrenite-1574310.html", "text": "/КРОСС/ Германската полиция провежда мащабна операция срещу предполагаема организирана престъпна груба за нелегална имиграция на молдавски граждани, предава телевизия NTV. Около 800 полицейски служители обискираха жилища и офиси в района на Хамбург, Бремен и в Централна Германия, заяви говорител на полицията. Задържани са трима души - двама германци и един руснак. Властите предполагат, че няколко от заподозрените са прекарвали хора за нелегална работа. Смята се, че много от заподозрените имат връзки с крайнодясното движение \"Граждани на Райха\", според което съвременната Федерална република Германия е незаконна.", "date": "2018.05.08", "title": "Полицейска акция срещу трафиканти на хора в Германия"}
{"url": "http://www.cross.bg/kurdzhali-nankov-dnes-1574312.html", "text": "/КРОСС/ В резултат от съвместната активна работа с областния управител на Кърджали и Агенция „Пътна инфраструктура“ през последните месеци е издадено разрешение за строеж на участък от околовръстния път на Кърджали. Това обяви в Кърджали днес министърът на регионалното развитие и благоустройството Николай Нанков. След посещение в Ардино, министърът участва в пресконференция заедно с председателя на Народното събрание Цвета Караянчева, областния управител на Кърджали Никола Чанев и председателя на УС на Агенция „Пътна инфраструктура“ инж. Дончо Атанасов.Регионалният министър информира, че разрешението касае част от пътя, за която е проведена процедура по ОВОС, има одобрен парцеларен план и са проведени процедурите по отчуждаване на засегнатите от трасето имоти. Строителното разрешение за нас беше много важно. Възползвахме се от законовата възможност да избегнем провеждането на нов ОВОС, част от който са тежки съгласувателни процедури. С него оставихме в сила действащия понастоящем ОВОС и спестихме 3-4 години от изпълнението на проекта, подчерта той. За останалата част от околовръстния път на областния град продължават проектирането и отчуждаването на терени. Затова министърът призова областната администрация и местната власт да съдействат за бързото приключване на отчуждителните процедури.Проектът ще бъде включен като приоритетен в бюджетната програма на Агенция „Пътна инфраструктура“ за 2019 г., каза още Николай Нанков. Той ще бъде възложен на два етапа на инженеринг – допроектиране и реално строителство, като процедурата може да започне през 2019 г. Вторият етап включва изграждането на две тежки мостови съоръжения, чрез които транзитният трафик ще бъде изведен от града.Министърът посочи, че целта е процедурата за инженеринг да започне в началото на 2019 г., като строителството може да започне в средата на годината, а строително-монтажните работи се очаква да приключат до три – три и половина година след това.Регионалният министър коментира още, че до есента ще бъде напълно рехабилитиран третокласният път Ардино - Кърджали. Още от миналата година предприехме действия според ангажимента ни пред местната общественост, допълни той.  Говорим за пълна рехабилитация, подчерта Николай Нанков и обърна внимание, че от средата на следващата година, с внедряването на тол системата, практиката с кърпежите ще спре. Министърът подчерта, че ежегодно в пътния сектор само за рехабилитация и поддръжка на пътища са необходими 800 млн. лв., поради което е необходимо да се създаде устойчивост в него във финансов аспект. Това ще стане чрез тол системата, с внедряването на която ще въведе и по-справедливия модел за плащане, а повишените приходи ще позволят и по-бързото изграждане на нови пътища.При посещението си в Кърджали регионалният министър обяви, че днес е издадено и разрешение за строеж за пътя Момчилград – Крумовград, който ще се рехабилитира със средства по Програма Интеррег V-A Гърция – България. За рехабилитацията на още 6 км от трасето ще бъде осигурено национално финансиране.На въпрос за започналите днес ремонтни дейности на АМ „Тракия“ в участъка от Пловдив до Чирпан Николай Нанков посочи, че срокът за завършването им е 20 юни, за да не се възпрепятства движението през активния туристически сезон.Търсим баланса между археологията, екологията и скоростното строителство. Няма да позволим разрушаване на археология за сметка на магистрала. Строителството в близост до археологическия комплекс е спряно и такова не е извършвано в рамките на разкопките, коментира министър Нанков по отношение на изграждането на АМ „Струма“ и разкритото при археологическите проучвания древно селище.Експертна комисия, свикана от министъра на културата Боил Банов, включва „светила“ в археологията и тя ще даде решението за консервацията и реставрацията на селището, каза още той. Министърът обясни, че има различни варианти за продължаване на проекта, сред които и възможността за пренасочване на ресурса, като например към АМ „Хемус“, скоростния път Ботевград – Видин и други.", "date": "2018.05.08", "title": "През 2019 г. стартират процедурите за избор на изпълнител на обхода на Кърджали"}
{"url": "http://www.cross.bg/petima-raneni-pri-strelba-v-kaliforniya-1574306.html", "text": "/КРОСС/ Петима души са ранени при стрелба в американския град Сан Диего, щата Калифорния.От местната полиция съобщават, че двама афроамериканци са открили огън срещу трима мъже и две жени. След това те стреляли и срещу още един човек, който се намирал в близост.Нападателите са успели да избягат.Мотивите за кървавия инцидент все още не са ясни.", "date": "2018.05.08", "title": "Петима ранени при стрелба в Калифорния "}
{"url": "http://www.cross.bg/varna-sofiya-gara-1574313.html", "text": "/КРОСС/Около 15:10 ч. в гара Червен бряг локомотивната бригада на бърз влак № 2613 от София за Варна, забелязва дим, излизащ от машинното отделение на локомотива. Машинистите са предприели незабавни действия за предотвратяване на евентуално запалване като са подали сигнал до Национална служба „Пожарна безопасност и защита на населението”.В пътническата композиция пътуват около 115 пътника, които са изведени от влака със съдействието на превозния персонал поради съображения за сигурност. От гара Мездра е осигурен друг електрически локомотив, който ще обслужи влака до Варна.Извънредното спиране на бързия влак от София за Варна в гара Червен бряг по никакъв начин не е застрашило живота и здравето на пътниците и превозния персонал. ", "date": "2018.05.08", "title": "Дим спря влака София за Варна"}
{"url": "http://www.cross.bg/-po-rihter-v-alyaska-1574297.html", "text": "/КРОСС/ Земетресение с магнитуд 5,5 по скалата на Рихтер е регистрирано край бреговете на американския щат Аляска, съобщава Геоложката служба на САЩ, цитирана от БГНЕС.Епицентърът на труса бил в залива на Аляска, на 297 км югоизточно от град Кадяк, а дълбочината му - 12 км.Няма данни за пострадали и разрушения. ", "date": "2018.05.08", "title": "5,5 по Рихтер в Аляска"}
{"url": "http://www.cross.bg/haspul-trump-zashtoto-1574296.html", "text": "/КРОСС/ Президентът на САЩ Доналд Тръмп изрази пълната си подкрепа за Джина Хаспъл, която е номинирал за директор на ЦРУ въпреки нейната спорна роля в тайна програма за задържане на предполагаеми терористи, предадоха световните агенции.\"Моята многоуважавана кандидатка за поста на директор на ЦРУ Джина Хаспъл е под огъня на критиките, защото беше много твърда с терористите\", написа в „Туитър” Тръмп.Той допълни, че в тези опасни времена, когато САЩ разполагат с една квалифицирана жена да оглави ЦРУ, демократите искат да я отстранят, защото тя е била прекалено твърда срещу тероризма. \"Победи Джина!\", написа Тръмп в „Туитър”.В сряда в Сената на американския Конгрес ще се гласува номинацията на Хаспъл. Тя поражда полемика, защото през 2002 г. е ръководила таен затвор на ЦРУ в Тайланд, където задържаните - предполагаеми членове на „Ал Кайда”, са били често пъти измъчвани.", "date": "2018.05.08", "title": "Тръмп изрази пълната си подкрепа за Джина Хаспъл, номинирана за директор на ЦРУ"}
{"url": "http://www.cross.bg/pashinyan-tass-opozitziyata-1574298.html", "text": "След три седмици на антиправителствени протести парламентът на Армения избра лидер на опозицията Никол Пашинян за министър-председател, информира ТАСС.Депутатът и бивш журналист беше единствен кандидат. Той получи подкрепата на 59 парламентаристи при необходими 53 гласа.Това е второ гласуване на кандидатурата на 42-годишния Пашинян в парламента за осем дни след неуспеха му на 1 май.Предишният премиер Серж Саркисян подаде оставка след масовите протести на привържениците на опозицията, довели и до разпадане на управляващата парламентарна коалиция, отбелязва ТАСС. ", "date": "2018.05.08", "title": "Опозиционерът Никол Пашинян беше избран за премиер на Армения"}
{"url": "http://www.cross.bg/moskovski-ivaiilo-iskaniyata-1574299.html", "text": "/КРОСС/ Българското правителство подкрепя превозвачите в исканията им относно спорните предложения на Европейската комисия в Пакета „Мобилност“. Това обяви министърът на транспорта, информационните технологии и съобщенията Ивайло Московски след днешните разговори на представители на българските превозвачи с министър-председателя Бойко Борисов. По думите му на срещата е декларирана категорична подкрепа от страна на правителството във връзка с исканията на бранша относно Пакета „Мобилност“, който се разглежда в Брюксел.Министър Ивайло Московски заяви, че има няколко предложения за промени в европейското законодателство, засягащи пряко дейността на автомобилните превози на товари, с които българската страна не е съгласна. На първо място министърът изтъкна, че искането да се въведе изискване водачите задължително да се връщат у дома е неприемливо, както и това да се прави след определено време. Считаме че тук се нарушават основни човешки права като се задължават свободни граждани къде и кога да прекарват своята почивка, допълни той.Ивайло Московски каза, че другият въпрос, който не се приема от България е задължително почивките на водачите да се правят в хотели или мотели, като се забранява водачите да почиват в кабините на превозните средства. Той припомни, че след като камионите са оборудвани с място за почивка, което се заплаща от превозвачите при покупката на превозните средства, е редно то да може да се използва. При тези мерки ще възникне и проблем с опазването на камионите и товарите, защото застрахователите не изплащат премии ако превозното средство е оставено без надзор, заяви още той, като уточни, че и сега водачите почиват в хотели или мотели, но само ако има осигурен охраняем паркинг.Министърът се обяви и против изискването при престой между три и седем дни на водач в друга държава да му се начисляват командировъчни съгласно местното законодателство. Това би било удар най-вече към малките и средни фирми, за които ще бъде непосилно, дори невъзможно, да организират такова сложно счетоводство, коментира Ивайло Московски. Той допълни, че последният дебатиран въпрос е за извършването на каботажни превози, като тук отново споровете са за броя на дните и операциите, които се извършват в чужда държава.Министър Ивайло Московски изтъкна, че българската позиция категорично и постоянно във времето е била заявявана на заседанията на Комитета на постоянните представители (КОРЕПЕР) в Брюксел и тя не кореспондира с исканията най-вече от страна на Франция за Пакета „Мобилност“. „Предстоят ни много тежки дебати, тъй като Франция демонстративно блокира разговорите, като сме отправили покана и към комисаря по транспорта Виолета Булц да посети България, за да намерим рационално решение, което да защити интереса на българските превозвачи“, каза Московски, като декларира, че ако Пакетът „Мобилност“ бъде приет в този вид, ще напусне Съвета на министрите.", "date": "2018.05.08", "title": "Правителството подкрепя превозвачите в исканията  им за отпадане на спорните предложения на ЕК"}
{"url": "http://www.cross.bg/mladezhite-mladezhi-initziativata-1574301.html", "text": "/КРОСС/ На 30 май 2018 г. президентът Румен Радев ще бъде домакин на традиционния абитуриентски бал за младежи в неравностойно положение, който е част от благотворителната инициатива „Подкрепи една мечта”.В рамките на инициативата младежите, израснали без родителски грижи, получават информация и напътствия за своята професионална реализация или обучение. През учебната 2017/2018 г. в инициативата са включени 124 младежи. За 54 от тях специалистите от Бюрата по труда търсят подходяща форма на заетост, а 26 са избрали да продължават своето образование във висше училище. 44 от младежите ще бъдат настанени в друг вид социална услуга заради висока степен на увреждане и трайно намалена работоспособност.По време на срещите си с психолозите младите хора споделят, че мечтаят за работа, дом и семейство. Следвайки тези очаквания, Администрацията на президента поставя сериозен акцент върху възможностите за професионалното обучение на младежите.Тази година, благодарение на постигнати партньорства с представители на професионални организации, предстои включването на младежи от инициативата в обучителни курсове по фризьорство, шивачество и автомонтьорство.  „Да помогнем на млади хора, които мечтаят за дом и семейство, е добрина, с която можем да заздравим първичната рана от изоставянето им“, убеден е президентът Румен Радев. Държавният глава отправя благодарност към дарителите, които ще подкрепят финансово организацията на балната вечер на абитуриентите в неравностойно положение. Останалата част от средствата ще бъде разпределена като еднократна стипендия за младежите, които ще продължат образованието си във висше училище.  Организациите, фирмите и гражданите, които имат желание да подпомогнат благотворителната инициатива „Подкрепи една мечта”, могат да го направят със средства по банковата сметка на Администрацията на президента:", "date": "2018.05.08", "title": "Президентската институция набира дарения  за организацията на абитуриентския бал на младежите, израснали в институции"}
{"url": "http://www.cross.bg/odmvr-smolyan-asenovgrad-avtomobil-1574302.html", "text": "/КРОСС/ ОДМВР-Смолян установи самоличността на рисковия шофьор,които опита Полицейските действия са предприети след  разпространен в интернет видеоклип за рисково шофиране на 07май към 10:20 часа на път II 86 в участъка между гр.Чепеларе и с.Хвойна. Установено е, че шофьорът на лекия автомобил е  66-годишен мъж от София.Предстои той да бъде призован в сектор „Пътна полиция“ при ОДМВР-Смолян, за да даде обяснение по случая.Очаква се сведения да съобщи и свидетелката, заснела видеоклипа. ОДМВР-Смолян се обръща и към останалите участници в движението, включително и към  водача на насрещно движещия се автомобил, да сигнализират на  тел. 0301/ 35 521, 112 или в най-близкото поделение на МВР и да съобщят телефон за връзка с тях. \n\t\t\t\t\t", "date": "2018.05.08", "title": "66 годишен мъж е шофьора изпреварвал рисково на пътя Чепеларе – Асеновград (видео)"}
{"url": "http://www.cross.bg/imalo-panega-zlatna-1574300.html", "text": "/КРОСС/ Камион помете две къщи в село Златна Панега. Шофьорът е загинал при инцидента. Катастрофата е станала към 13 ч. Камионът е с пловдивска регистрация и е превозвал яйца.Една от къщите, в която се е блъснал, е полуразрушена. Тя е била използвана за цех за производство на матраци. В момента на сблъсъка в нея не е имало хора, тъй като работниците са били навън, в обедна почивка. По чудо от тях няма пострадали и жертви.В другата къща живее семейство с дете, което е било в двора и се е разпищяло. Заради писъците му всички са излезли извън къщата и в момента са сблъсъка не са били вътре.Все още не е ясно дали шофьорът на тира е бил сам или е имало някой с него. Багери разчистват отломките, за да търсят друго тяло.По първоначални данни, по неизяснени засега причини, водачът на камиона е изпуснал управлението и е катастрофирал край пътя. Организиран е обход през Златна Панега и Брестница, съобщиха от МВР.И двете къщи се намират на завой и подобен инцидент не се случва за първи път в района, разказват местните хора. Миналата година при катасктрофа с тир също е имало жертва.", "date": "2018.05.08", "title": "Камион се вряза в къща на изхода Златна Панега (обновена)"}
{"url": "http://www.cross.bg/stankov-stanko-strelka-1574303.html", "text": "/КРОСС/ Причината за жп катастрофата в Хитрино е лошият железен път. Това заяви пред Шуменският окръжен съд управителят на фирмата-превозвач Станко Станков. Той се позовава на експертиза, поръчана от фирмата, съобщава БНР. ", "date": "2018.05.08", "title": "Причината за жп катастрофата в Хитрино е лошият железен път според фирмата-превозвач"}
{"url": "http://www.cross.bg/minyti-evrofytbol-medal-1574304.html", "text": "/КРОСС/ Няколко спортисти, подкрепени от букмейкъра, взеха златни медали от състезания.Четири златни и два сребърни медала донесоха Спортните таланти на „Еврофутбол\" Петър Божилов и Светлозар Николов от Балканиадата по плуване за младежи. Тя се проведе на 5 и 6 май 2018 г. в Сараево - Босна и Херцеговина.Светлозар Николов финишира първи на 200 м и на 400 м съчетано съответно с 2:07.44 и 4:28.07 минути. Той взе сребърен медал на 200 м бруст с 2:20.08 минути.                             Петър Божилов грабна златния медал и балканската титла на 1 500 м св. ст., с резултат от 16:12.68 мин. На 400 м св. ст. той се пребори за сребърен медал с лично постижение от 3:54.92 минути (822 т. по ФИНА). Така за втори път покри норматив за предстоящите Младежки олимпийски игри в Буенос Айрес, Аржентина.                              Резултатът също така го нареди на трето място по сила на постижението измежду 125 състезатели от 12 държави. Двамата допринесоха за златен медал и нов балкански и национален рекорд от 7:31.54 мин. в мъжката щафета 4х200 м св. ст. В нея се включиха още Йордан Янчев и Тихомир Тодоров.Иван Алмаджиев участва на 50 м свободен стил, където с време от 24.57 минути се класира 11-и. На същата позиция завърши и на 100 м бътерфлай с 58.41 мин. На 50 м бътерфлай той стана 4-ти с лично време от 24.98 мин., а на 100 м св. ст. финишира 15-и с 56.47 минути. И тримата таланти на „Еврофутбол\" изиграха роля за това мъжкият ни отбор да завоюва първото място при младежите в конкуренция с 11 балкански държави и трето място по брой спечелени медали в крайното класиране.Мария Йовкова записа 10 победи и 2 загуби на Световното отборно първенство по тенис на маса за мъже и жени от 29.04 до 06.05.2018 г. в Халмщад, Швеция. Въпреки това, отборът не успя да изпълни целта си - да се класира във втора дивизия. Нашите момичета се изправиха срещу съставите на Естония, Португалия, Туркменистан, Макао (Китай), Алжир, Ливан и Монголия. Йовкова, която беше капитан на отбора, загуби единствено срещу първите ракети на Португалия и Макао (Китай) в много оспорвани двубои с по 2:3 гейма. С постижението си от 800 т. Мария се изкачи с 57 места в световната ранглиста и в момента е 213-а.Спортният талант в стрелбата с лък Иван Банчев стана шампион на турнира „Болярка - 2018\". Състезанието се проведе на 4 и 5 май в гр. Дебелец, област Велико Търново. Банчев постигна и нов личен рекорд 660/720 т. Лекоатлетът Антонио Иванов завърши първи в своята възрастова група на 200 м с време 21.6 секунди на турнира ,,Григор Христов\". В програмата на състезанието бяха включени 14 старта за юноши и девойки, които се проведоха на стадиона на НСА „Васил Левски\".Талантът в спортната стрелба Янина Станчева взе участие в Гран при в Пилзен, Чехия. На въздушна пушка тя завърши на 68-о място от 115 участнички. На малокалибрена пушка в дисциплината 3х40 се класира 24-а от 84 състезателки, а със същото оръжие на 60 изстрела легнало положение е 35-а от 65 жени. „Щастлива съм, че бях на това състезание, макар и с не много добро класиране. Видях къде трябва да поработя повече, за да получа резултатите, които искам. Благодаря за подкрепата!\", коментира Янина.Другата състезателка по спортна стрелба, подкрепена от „Еврофутбол\", Таня Звискова ще участва в  Световната купа във Форт Бенинг, САЩ. То се провежда от 6 до 14 май. На 9 май Звискова ще се включи в надпреварата в дисциплината 60 изстрела с пневматична пушка на 10 м, а на 13 май - в дисциплината 40 изстрела с пневматична пушка на 10 м - смесени отбори с Антон Ризов.", "date": "2018.05.08", "title": "Талантите на „ЕВРОФУТБОЛ“ Божилов и Николов - Балкански шампиони по плуване"}
{"url": "http://www.cross.bg/amore-zaharova-svetlana-1574305.html", "text": "/КРОСС/ Световната примабалерина Светлана Захарова кацна на ВИП терминала, на летище София. Следвата 2 дни подготовка и репетиции преди да представи за първи път пред родна публика, авторският си проект “AMORE”.Дългоочакваният ден е 10 май, 20:00 часа, зала 1 на НДК.Билети за “AMORE” може да закупите от Билетен Център НДК и мрежата на Ивентим. Както и он-лайн тук: Захарова идва в София заедно с водещи солисти на Балшой Театър: Михаил Лобухин, Денис Родкин, Денис Савин, както и Патрик де Бана - премиер-солист на трупата на Морис Бежар и Начо Дуанто.Очаква ни представление от 3 части, изпълнено от най-големите имена в балета в наши дни. Тази година (11 март) “AMORE” и по-конкретно Светлана Захарова беше наградена с наградата BraVo, в категорията “Балет на годината”. Още едно доказателство за мащаба на примата и нейния проект.Организаторите напомнят, че поради българското предстедателство на Съвета на Европейски Съюз, достъпът до Националния Дворец на Културата е със специален режим. По тази причина вратите за посетители ще бъдат отворени с час и половина по-рано (18:30 часа). Заради вашият комфорт - не отлагайте пристигането си в НДК за последния момент.Ако все още нямате билети за “AMORE” може да закупите от Билетен Център НДК и мрежата на Ивентим. Както и он-лайн тук: “AMORE” - 10 май, 20:00 часа, зала 1 на НДК.", "date": "2018.05.08", "title": "Светлана Захарова е вече в София!"}
{"url": "http://www.cross.bg/elektroenergiya-plashtane-suvetva-1574291.html", "text": "/КРОСС/ В редица селища, вилни зони и курорти се ползват сезонни жилища - апартаменти, вили, летни къщи и др. В тях електроенергия се ползва за кратък период от време през годината. В някои случаи консумацията от предходен месец остава незаплатена. Това води до изключване на електрозахранването им и създава неудобства за потребителите на тези обекти при ползването през пролетта и лятото. В тази връзка EVN България съветва своите клиенти преди активния ваканционен сезон да проверят дали са налични задължения за консумирана електроенергия в имотите си и да следят срока си за плащане. За да се избегне дискомфорт, всеки клиент може да получава безплатно съобщение чрез SMS или имейл за готова фактура или пропуснат срок за плащане. Услугата е достъпна след лесна регистрация на  Плащане от страната и чужбина може да се извърши чрез системата “ЕVN Онлайн плюс“ на   ", "date": "2018.05.08", "title": "EVN България съветва клиенти, които ползват сезонно свои ваканционни имоти, да обърнат внимание на сроковете за плащане на консумирана електроенергия"}
{"url": "http://www.cross.bg/zaradi-poleti-polet-1574281.html", "text": "/КРОСС/ Ако пътувате на 8 май от или за италианско летище, много вероятно е вашият полет да бъде анулиран. Това е заради третата национална стачка, свикана от различни синдикати на наземния летищен персонал в Италия. Предвидени са две стачки – от 10 до 18, и от 13 до 17 часа на няколко синдиката.Към хаоса заради десетките анулирани полети в тези часови периоди се прибавят и серията от закъснения, натрупани заради предварително отменените полети на „Райънеър”, „Алиталия” и „Вуелинг”. Компаниите информират, че заради стачката са били принудени да отменят много полети. Пътниците им могат да поискат обезщетение за билета си , или пък резервация за следващия наличен полет, на който има места.Именно заради тези стачки и десетките предварително отменени полети на римските летища „Фиумичино” и „Чампино” на 8 януари, пострадаха и десетки пътници на „Райънеър”, чийто полет Рим-София на 7 май сутринта беше анулиран в последния момент заради мъгла. На тях им бяха предложени алтернативни полети чак след 3-5 дни. Оказа се, че всички предишни полети са били вече запълнени заради пренасочените към тях още преди това пътници от анулираните полети на 8 май.", "date": "2018.05.08", "title": "Черен вторник на италианските летища заради стачки на наземния персонал"}
{"url": "http://www.cross.bg/moskovski-vreme-premiera-1574293.html", "text": "/КРОСС/ Българските превозвачи ще протестират на 16 и 17 май по време на срещата на всички европейски лидери в София. Това стана ясно по време на брифинг след среща с премиера Бойко Борисов и министърът на транспорта Ивайло Московски днес.„Декларираме категорична подкрепа от страна на правителството за българските превозвачи”, заяви Московски. Той уточни, че правителството също не е съгласно с пакета за мобилност.„Разминаваме се на няколко места. На първо място става въпрос за задължителното връщане на водачите на транспортни средства у дома. Категорично сме против”, каза транспортният министър.Московски припомни, че в сряда и четвъртък предстоят срещи между премиера Борисов, френският президент Еманюел Макрон и германският канцлер Ангела Меркел, които не са конкретно по темата, но тя ще бъде дискутирана.", "date": "2018.05.08", "title": "Превозвачите ще протестират по време на срещата на европейските лидери в София"}
{"url": "http://www.cross.bg/leva-live-singul-1574292.html", "text": "/КРОСС/ Финалът за трофея е на 09.05.2018 г от 19.30 часа на стадион „Васил Левски\", а опонентите на „сините\" е друг столичен тим - Славия. Левски е с коефициент 1.31, равенството е 3.60, а успехът на „белите\" е с 6.00. Вижте всички възможности за залози .Денят на Европа, 9-ти май, предлага на почитателите на футбола още едно дерби - финалът за купата на Италия между Ювентус и Милан:Ювентус - Милан                                                 Сингъл, Live, ТОП „1\"- 1.72 „Х\"- 3.04 „2\"- 4.15Според „Еврофутбол\" първи голмайстор в мача ще бъде Гонсало Игуаин, който е с коефициент 3.50. След него се нарежда Паоло Дибала с 4.50 и Марио Манджукич с 6.00 - и тримата от Ювентус.Ето и още интересни футболни сблъсъци в идните дни:Сунози сити - Саутхямптън                                   Сингъл, Live, ТОП „1\"- 2.92 „Х\"- 2.99 „2\"- 2.37Динамо Киев - Шахтьор Донецк                            Сингъл, Live,        „1\"- 3.28 „Х\"- 2.98 „2\"- 1.78Барселона - Виляреал                                          Сингъл, Live,        „1\"- 1.21 „Х\"- 5.30 „2\"- 7.35Лестър сити - Арсенал                                          Сингъл, Live,        „1\"- 3.22 „Х\"- 3.46 „2\"- 1.82Севиля - Реал Мадрид                                          Сингъл, Live,        „1\"- 2.29 „Х\"- 3.50 „2\"- 2.34Андерлехт - Стандарт Лиеж                                  Сингъл, Live,        „1\"- 1.92 „Х\"- 3.02 „2\"- 2.88Уест Хям - Ман. Юнайтед                                      Сингъл, Live,        „1\"- 3.92 „Х\"- 3.38 „2\"- 1.67, а сблъсъкът е от 18.15 часа. Българинът е с коефициент от 1.51, докато канадецът е  с 1.85., като интересно е, че и двамата са играли в пункта на ул. „Пиротска\" №61 в София. . Той е играл система от 7 тройни + 1 двоен + 5 твърди знака. Вторият е избрал друга система - 6 тройни + 2 двойни + 5 твърди знака, като .Участник от Разград пък прибра на връх Гергьовден 6 007,39 лева със 100 лева залог на шест мача в права колонка. Ден по-рано негов съгражданин, избрал друг пункт в града, си тръгна с 9 108,09 лева за четири мача също в права колонка. след предвиждане за 1-2 място в неделя, а на 1 май друг заслужи 2 000 лева за 1-3 място.Много печалби пък от виртуалните конни надбягвания бяха спечелени в Гълъбово - 1 820 лева за Победител, 1 484 лева Победител, 1 170 лева за Дубъл и други.Разградчанин отново е първи по суми, този път от СПОРТМАКС - 3 445 лева за Първо полувреме/Краен изход в събота, а в неделя - 3 091 лева за Първи голмайстор. В понеделник в Пазарджик бяха реализирани две хубави суми - 2 066 лева и 1 991,50 лева за Точен резултат.30-те срещи от МАКСГОЛ можете да намерите . Суперджакпот 15 към 12.00 часа на 08.05.2018 г. е на стойност лева, а срещите от него можете да намерите . Натрупаната сума в Джакпота с 13 срещи е  лева, а мачовете, с които можете да играете за него, ще откриете .", "date": "2018.05.08", "title": "Левски ще триумфира с купата според „Еврофутбол“"}
{"url": "http://www.cross.bg/danailov-stefan-maestroto-1574294.html", "text": "/КРОСС/ „Аз наистина много ви обичам. Обичам моята публика и винаги съм давал всичко от себе си за публиката“. С тези думи проф. Стефан Данаилов взриви публиката в препълнената зала 1 на Фестивалния и конгресен център във Варна, където представи автобиографичната си книга „Романът на моя живот“. Автор на книгата е журналистът Георги Тошев. „Аз разказвах, той записваше“, сподели Маестрото от сцената.„Благодаря на Борислав Гуцанов и на Иван Иванов, които поканиха мен, цялата група и издателство „Книгомания“,  да изиграем този спектакъл пред вас“, обясни проф. Данаилов.„На много сцени съм излизал, посрещал съм министри, министър-председатели, президенти, но да представиш Стефан Данаилов е нещо, което се случва един път. Пожелавам на всеки да има такъв момент в живота си. Спомням си, преди 20 години, когато ме запознаха с Маестрото. Беше на сватбата на едно от децата на Александър Лилов.Тогава той ми каза: седиш на тази маса, слушаш, гледаш, внимаваш, не противоречиш, той винаги е прав. След 20 години мога да кажа, че наистина винаги е прав. Защо го наричаме Маестро и Мастър. Не само защото е професор, учител на млади деца, а защото той е учител за живота. Той е последният печат на абсолютната истина. Маестро, благодаря ти за всичко, което правиш“, каза председателят на Градския съвет на БСП-Варна Борислав Гуцанов от сцената.Пред публиката, която няколко пъти се изправя на крака в чест на Стефан Данаилов, той разказа интересни случки от живота си, спомни си колко щастливи моменти е преживял във Варна, колко студенти е имал от Варна. „Вижте тези млади деца, няма как да съм сам“, каза Маестрото.Заедно с младите хора от настоящия клас на професора в НАТФИЗ, на сцената излязоха артистите Силвия Лулчева, Ненчо Илчев, Дарин Ангелов, Деян Ангелов и Божидар Мицев, също негови ученици, които представиха по оригинален начин откъси от „Романът на моя живот“. По време на спектакъла, чийто режисьор е племенницата на Стефан Данаилов Росица Обрешкова, на екрана бяха показани снимки от стотиците роли на Маестрото в киното и театъра. Във фоайето на Фестивалния и конгресен център, с чиято подкрепа се проведе събитието, беше подредена изложба с кадри от най-известните филми с участието на проф. Данаилов. Варненските библиотеки ще получат десетки книги „Романът на моя живот“ като дарение.", "date": "2018.05.08", "title": "Проф. Стефан Данаилов пред варненци: Обичам ви, обичам моята публика  "}
{"url": "http://www.cross.bg/operatziyata-dnes-prekratena-1574295.html", "text": "/КРОСС/ Тримата шерпи, които издирват изчезналия алпинист Боян Петров, са достигнали до лагер 1 под върха Шиша Пангма, но българинът не е бил там. Това съобщи пред БНР жената до алпиниста Радослава Ненова.Операцията за днес е прекратена.", "date": "2018.05.08", "title": "Шерпите, които търсят Боян Петров, стигнаха до лагер 1: Операцията по издирването за днес е прекратена"}
{"url": "http://www.cross.bg/atanasov-dzhon-kompyuturnite-1574288.html", "text": "/КРОСС/На 8 май 2018 г. стартира ежегодният конкурс за Наградата на Президента на Републиката на името на световноизвестния изобретател от български произход Джон Атанасов, създал първия електронен цифров компютър с регенеративна памет.Наградата „Джон Атанасов\" се връчва на изявили се в световен мащаб млади български учени и изследователи в областта на компютърните науки от 2003 г.Сред лауреатите на президентската награда са ръководители на изследователски центрове на водещи научно-изследователски институти и мултинационални компании в различни направления на компютърните науки.В президентската инициатива през 2018 г. ще се връчват отличия в следните категории:1.Награда „Джон Атанасов\" на Президента на Република България - връчва се на млади български учени, изявили се в областта на компютърните науки, с цел насърчаване в световен мащаб на развитието на потенциала на младите българи.2.Грамота „Джон Атанасов - Ученици и техните преподаватели\" - за успехи, постигнати в международните олимпиади по информатика и по информационни технологии през годината.3.Грамота „Джон Атанасов - за проект с голям обществен принос\".4.Грамота „Джон Атанасов - за дебютен пробив в областта на компютърните технологии\".Носителите на Наградата и Грамотите „Джон Атанасов\" се определят от жури, съставено от водещи в областта на компютърните науки учени и професионалисти.Крайният срок за кандидатстване за отличията е 31 август 2018 година. Правилата за всяка от категориите и необходимите документи за участие в конкурса са публикувани на сайта на президентската институция. ", "date": "2018.05.08", "title": "Започва конкурсът за Наградата „Джон Атанасов“  на Президента на Републиката за 2018 година   "}
{"url": "http://www.cross.bg/sozopol-kraii-avtomobilut-1574280.html", "text": "/КРОСС/ Шофьор-беглец вдигна на крак полицията, която блокира култовия къмпинг \"Градина\" край Созопол, за да залови водача.Униформени опитали да спрат автомобил \"Митцубиши Паджеро\" без регистрационни номера, който се движел по стария път от Созопол за Черноморец.Въпреки подадените звуков и светлинен сигнал водачът натиснал газта, навлязъл в горичката край къмпинга и се укрил.След предприети незабавни заградителни и оператвино-издирвателни мероприятия, е открит автомобилът, а в близост до него е задържан и шофьорът беглец. Това е криминално проявеният Манол П . на 23 г. от близкото село Равадиново.Младият мъж е задържан за денонощие. Установено е, че автомобилът не е регистриран по надлежния ред. По случая е образувано бързо полицейско производство.", "date": "2018.05.08", "title": "Полицията блокира къмпинг край Созопол заради шофьор-беглец"}
{"url": "http://www.cross.bg/albenko-zala-telefonna-1574289.html", "text": "/КРОСС/ Авторите на най-голямата до момента телефонна измама за над половин милион лева застанаха пред пловдивския районен съд. Подсъдими по делото са Албенко Методиев и Борислав Димитров, съобщава bTV.Двамата имат множество присъди за измами, кражби и грабежи и ги заплашват 15 години затвор.През септември 2015 г. Албенко успява да отмъкне от дома на възрастна жена в Първомай близо 600 хил. лв. Помогнал си с ъглошлайф при разбиването на металната фирмена каса на внука ѝ.Потърпевшата пуснала Албенко в дома си след като при телефонен разговор ѝ било казано, че внукът ѝ е катастрофирал и за да бъде спасен трябват 30 хил. лв.В съдебната зала Албенко се оплака, че заради лошата си слава на телефонен измамник – рекордьор не може да си намери нормална работа и да запише децата си на детска градина. В момента работел в погребална агенция без трудов договор.Съучастникът на Албенко също отрича вината си.Поради влошено здравословно състояние потърпевшата 82-годишна жена не се появи в съдебната зала.", "date": "2018.05.08", "title": "Авторите на телефонна измама за над половин милион лева застават пред съда"}
{"url": "http://www.cross.bg/sreshtata-dvamata-chen-yn-1574321.html", "text": "/КРОСС/ Севернокорейският лидер Ким Чен-ун се е срещнал с китайския президент Си Дзинпин, съобщава „Синхуа“. Китайската агенция не уточнява къде е срещата, но публикува снимка от нея.Според Ройтерс срещата е била в град Далян, а двамата лидери са разговаряли два пъти – в понеделник и във вторник.По-рано китайски официални източници заявиха, че не могат да потвърдят за среща между двамата държавни глави.", "date": "2018.05.08", "title": "Ким Чен-ун и Си Дзипин са провели две срещи"}
{"url": "http://www.cross.bg/glavata-chasa-lichen-1574320.html", "text": "/КРОСС/ Кървав екшън се е разиграл в курорта Свети Влас днес следобед, простреляни са мъж и жена, съобщава \"24 часа\".Малко след 15 ч. мъж, въоръжен с пистолет, е влязъл в хранителен магазин.Той насочил оръжието към главата на 48-годишната продавачка и стрелял, след което се прострелял също в главата. Стрелецът е на 56 г., откаран е в УМБАЛ Бургас в критично състояние.Жената също е ранена, но за неин късмет куршумът засегнал областта около ухото й.Мотивът за стрелбата е личен, научи \"24 часа\" от разследващи. Мъжът и жената живеели дълго време на семейни начала, имали и дете.Първоначално в полицията  е подаден сигнал за въоръжен грабеж с пострадали, но по-късно станало ясно, че стрелецът и продавачката имали личен конфликт.Очаквайте подробности за състоянието на двамата ранени.", "date": "2018.05.08", "title": "Кървав екшън в Св. Влас, мъж опита да убие жена си, после се простреля в главата"}
{"url": "http://www.cross.bg/chasa-prevozni-1574319.html", "text": "/КРОСС/ Призовават се жителите и гостите на столицата да избягват шофирането в централната градска част и да използват алтернативни маршрутиОчакваните сериозни затруднения в трафика са във връзка с организирани мероприятия под егидата на Европейски парламент, Министерството на Българското председателство на Съвета ЕС 2018 и футболната среща- финал за Купата на България. На изградени контролно-пропускателни пунктове за всички мероприятия полицейските служители ще извършат щателна проверка на посетителите.“ ще се проведе церемония по връчване на годишните награди за „Успели деца“ за 2017 г.,  организирана от Министерството на Българското председателство на Съвета на Европейски Съюз 2018. “ ще се проведе мероприятие по повод отбелязване Деня на Европа, включващо прожектиране на триизмерен светлинен и звуков спектакъл върху фасадата на  Министерски съвет, организирано от  Европейски парламент. “ за финала от Турнира „Купа България“. Привържениците на Славия ще бъдат пропускани през вход 25 на сектор „А“ и през вход 24 на сектор „Г“. Симпатизантите на Левски ще могат да минават през вход 1 и 2 на сектор „А“ и през входовете на секторите „Б“ и „В“. Пристигащите организирано от страната фенове на Левски ще бъдат насочвани да паркират на ул. „Митрополит Кирил Видински“. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона.Униформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/. За да бъде избегнато струпване приканваме зрителите да се възползват от по- ранното отваряне на входовете на стадиона. Вратите за посетители ще бъдат отворени в 17.00 часа.Във връзка с предвидените затруднения в движението в централната градска част, СДВР призовава при възможност да се избягва зоната около затворените участъци и да се използват алтернативни маршрути.", "date": "2018.05.08", "title": "СДВР предприема мерки за охрана на обществения ред и организация на движението по повод  честването на 9 май в София"}
{"url": "http://www.cross.bg/sporazymenieto-ottegli-iran-1574283.html", "text": "/КРОСС/ Светът очаква решението на президента на Съединените щати Доналд Тръмп остава или се оттегля Вашингтон от споразумението за ядрената програма на Иран. Западни медии цитират анализатори, според които ако Вашингтон се оттегли от сделката, най-вероятно ще последват военни действия срещу Иран. Тръмп неколкократно заяви, че смята да се оттегли от споразумението, което предвиждаше облекчаване на санкциите срещу Техеран, който в замяна се ангажира да ограничи ядрените си дейности.Неотдавна френският президент Еманюел Макрон, подкрепян от Германия и Великобритания, се опита да убеди американския си колега да не се оттегля от сделката.Той предложи да се предоговори ново споразумение с Иран, което да отчита неговите опасения.Иранският президент Хасан Роухани вчера заяви, че Техеран може да се придържа към споразумението, дори Тръмп да се оттегли и да наложи санкции.", "date": "2018.05.08", "title": "Светът очаква решението на Тръмп за ядрената програма на Иран"}
{"url": "http://www.cross.bg/kapitan-andreevo-gkpp-1574276.html", "text": "/КРОСС/ 1.703 кг сребърни накити откриха в бельото на румънска гражданка митнически служители и гранични полицаи  на ГКПП Капитан Андреево. Дамата пътувала в лек автомобил с румънска регистрация. Колата, марка „Фолксваген Пасат\", е пристигнала на ГКПП Капитан Андреево от Турция на 01.05.2018 година. Шофьорът и неговите две спътнички, всички румънски граждани, са заявили пред българските митнически служители, че не внасят нищо за деклариране. Автомобилът е селектиран за щателна митническа проверка. По време на проверката и при личен преглед на пътуващите в колата румънски гражданки, в бельото и по дрехите на една от тях, митническите служители откриват изделия от бял метал. От сутиена, долното бельо и джобовете на панталона на дамата са иззети 571сребърни бижута, сред които 408 медальони, 43 пръстени, 24 гривни, 25 синджира и 71 чифта обеци. Направената експертиза от  вещо лице  е установила, че сребърните бижута са с висока проба 925, с общо тегло 1.703 кг и са на стойност  6 800  лева. Контрабандните сребърни изделия са задържани и подлежат на отнемане в полза на държавата, според разпоредбите на Валутния закон. На румънската гражданка е съставен акт за нарушение на Валутния закон. ", "date": "2018.05.08", "title": "Над 1.5 кг сребърни накити в бельото на пътничка откриха митническите служители на ГКПП Капитан Андреево"}
{"url": "http://www.cross.bg/bulgariya-evrokontrol-direktor-1574325.html", "text": "Министърът на транспорта, информационните технологии и съобщенията Ивайло Московски се срещна с Иймън Бренан, генерален директор на Европейската организация за безопасност на въздухоплаването ЕВРОКОНТРОЛ.По време на визитата бяха обсъдени дългогодишното успешно сътрудничество между България и ЕВРОКОНТРОЛ и предизвикателствата пред управлението на въздушното движение, свързани с постоянно нарастващия трафик в Европа.Иймън Бренан даде висока оценка за приноса на българските авиационни специалисти за развитието на въздушния транспорт в региона.Министър Московски със задоволство отчете признанието за професионализма на специализираните организации като BULATSA и ГД ГВА, и изрази готовността на страната и за напред да подкрепя проекти, които ще допринесат за по-безопасното и ефективно управление на полетите.Посещението на генералния директор на ЕВРОКОНТРОЛ е показателно за стратегическото партньорство с България в пан-европейски мащаб. България е страна-членка на организацията ЕВРОКОНТРОЛ от 1 юни 1997 г. и подкрепя политиките за устойчиво развитие на европейската мрежа за управление на въздушното движение.", "date": "2018.05.08", "title": "Генералния директор на Евроконтрол посети България"}
{"url": "http://www.cross.bg/pomosht-agresiya-speshnata-1574324.html", "text": "/КРОСС/ Отново агресия срещу медици. Екип на Спешната помощ от Кубрат е бил заплашен с пистолет при сигнал на домашен адрес,съобщава bTV.Поредният неприятен инцидент за екип на ЦСМП от област Разград се случва на празничния 6 май, Гергьовден. Дежурният екип в центъра в Кубрат получава сигнал за човек в нужда в близкия град Завет и тръгва моментално. На място обаче ги посреща агресия.Фелдшер Мурвен Шабан е дежурен на Гергьовден, когато при посещение на адрес в Завет, по сигнал за жена с болки в корема, домакинът го посреща с пистолет, докато медикът обслужва пациентката.Благодарение на дългогодишния си опит, фелдшерът успява да окаже медицинска помощ и на жената, и да се измъкне от заплахата.Директорът на Центъра за спешна медицинска помощ в Разград д-р Николай Йоцов казва, че не е имало провокация от страна на неговите служители.Екипът ни не откри агресора, от полицията заявиха, че той е с богато криминално досие.„По думите му, неговата агресия е провокирана от това, че в лицето на този фелдшер той е познал посетител на медицински екип от преди години, когато е имало смъртен случай в семейството”, обясни Илиана Георгиева – говорител ОДМВР – Разград.Пистолетът е иззет, а мъжът – задържан. Образувано е досъдебно производство за хулиганство.Средногодишно случаите на проявена агресия срещу служители на Спешната помощ в Разградско са поне 3. Медиците продължават да настояват да бъдат взети мерки за тяхната защита на работното място.", "date": "2018.05.08", "title": "Екип на Спешната помощ от Кубрат беше заплашен с пистолет"}
{"url": "http://www.cross.bg/razpredelenie-lyulin-elektrozahranvaneto-1574284.html", "text": "/КРОСС/ ЧЕЗ Разпределение България извърши извънреден обход на енергийните съоръжения в микрорайони 6 и 7 на столичния квартал Люлин през почините дни, след регистрирани нерегламентирани прекъсвания на електрозахранването.При обхода в 27 трафопоста бе установена липсата на медни елементи, част от съоръженията. Проверката ще продължи във всички микрорайони.„Мрежата, която захранва район Люлин в София е кабелна, подземна и изцяло обновена. Това не предполага чести смущения на електрозахранването без външна намеса. Ето защо, когато регистрирахме прекъсвания на електрозахранването, направихме сериозни анализи. След като не открихме причина за тях, стартирахме извънреден обход на съоръженията.Само през почините дни открихме  27 обрани трафопоста. Очевидно не става въпрос за единични случаи, а за престъпна група, която само за дни е проникнала в много наши съоръжения“, каза Виктор Станчев, главен оперативен директор на ЧЕЗ Разпределение България.Компанията подаде сигнал в МВР за кражбите и стартира подмяна на липсващите елементи в трафопостовете. Същевременно се планира монтиране на сигнално-охранителна техника на най-уязвимите съоръжения.ЧЕЗ Разпределение призовава институциите да помогнат за защитата на обществото, за по-строг контрол чрез законодателни мерки и по-голяма обществена нетърпимост към този вид престъпления.Компанията моли клиентите  да подават сигнали за злоупотреби на имейл адрес klienti@cez-rp.bg, в Центровете за обслужване на клиенти и на денонощната информационна линия на дружеството 0700 10 010. ", "date": "2018.05.08", "title": "27 обрани трафопоста в столичния район Люлин установи ЧЕЗ Разпределение"}
{"url": "http://www.cross.bg/blagoystroyavane-pernik-denitza-1574282.html", "text": "/КРОСС/ Заместник-министърът на регионалното развитие и благоустройството и ръководител на Управляващия орган на ОПРР Деница Николова ще открие официално завършения проект за благоустрояване на кв. „Тева“ в гр. Перник. Събитието ще се състои утре – 9 май, от 11.00 часа, пред блок №100 в квартала.Обектът е част от проекта „Подобряване на градската среда в гр. Перник“, финансиран от Оперативна програма „Региони в растеж“ 2014-2020 г. с над 3,9 млн. лв. Освен благоустрояване на жилищния квартал, с инвестицията от МРРБ се изгражда „Парк на предизвикателствата в местността Войниковец\" и се реконструира мост над река Струма. ", "date": "2018.05.08", "title": "Зам.-министър Деница Николова ще открие обновения квартал „Тева“ в Перник"}
{"url": "http://www.cross.bg/produlzhava-sobstvenikut-firmata-1574285.html", "text": "/КРОСС/ Делото „Хитрино” продължава в Шуменския окръжен съд.На днешното заседание, което предвижда разпит на свидетели, показания пред съдебния състав даде собственикът на фирмата „Булмаркет”, чийто товарен влак дерайлира и предизвика взрив на цистерна, при който загинаха 7 души, а десетки къщи бяха разрушени.„Не скоростта е причината за катастрофата”, каза Станко Станков пред съда.В съдебната зала собственикът на фирмата заяви, че продължава да отстоява твърденията от частното разследване, че причина за катастрофата е лошото състояние на железния път, а не високата скорост на влака, както твърди прокуратурата.", "date": "2018.05.08", "title": "Делото „Хитрино” продължава в Шуменския окръжен съд"}
{"url": "http://www.cross.bg/istanbyl-madzharova-letishte-1574286.html", "text": "/КРОСС/ Онкоболната Теодора Маджарова, която потърси алтернативно лечение в Бразилия, отпътува тази сутрин от Сау Паулу с редовен полет до Истанбул.По преценка на фирмата за медицински транспорт трансферът до България ще бъде извършен с линейка, а не със самолет, съобщиха от българското Външно министерство.„Турските медицински специалисти, придружаващи Теодора Маджарова, в консултация с български лекари, смятат, че инсталирането на медицинската апаратура в самолет от Истанбул до София би отнело значително време, което, допълнено с по-ниската скорост на полета при българския военнотранспортен самолет „Спартан”, не би спестило време. Риск носи и повторното излагане на българката на промени в налягането”, посочват от МВнР.По указания на вицепремиера и министър на външните работи Екатерина Захариева нашите мисии в Бразилия и в Турция оказват пълно съдействие за транспортирането на българската гражданка.Маджарова е превозена от болницата в град Можи Гуасу до летище „Гуарулос” в Сау Паулу със специализирана линейка със съвременно оборудване и две медицински лица, придружавана от български консул. Служители на Министерството на външните работи на Федерална република Бразилия и на авиокомпанията са подпомогнали преминаването през летище „Гуарулос”.На летище „Ататюрк” в Истанбул Маджарова ще бъде посрещната от специално оборудваната линейка, която ще превози нашата съгражданка до София. Местните институции оказват пълно съдействие. Двама служители в Генералното консулство в Истанбул ще съдействат за бързото преминаване на българската гражданка и придружаващите я през контролните органи. В случай че възникне необходимост от хоспитализирането ѝ в Истанбул, тя ще бъде приета в болница, която е разположена в непосредствена близост до летище „Ататюрк“, която  е подготвила за целта лекарски екип.", "date": "2018.05.08", "title": "Линейка ще транспортира онкоболната Теодора от Истанбул до България"}
{"url": "http://www.cross.bg/tableti-huawei-sred-1574287.html", "text": "/КРОСС/Технологичният производител Huawei организира представително изследване за употребата на таблети и нагласата за покупка на таблетно устройство сред градското население в България на възраст 25-55 години. Проучването е направено от маркетинговата рисърч агенция Pragmatica, а данните от него бяха представени заедно с анонса на старта на продажбите на премиум таблета Huawei MediaPad M5 на българския пазар.Методологията на проучването - онлайн с таргетиране на таблетни устройства, разкрива профила на потребителите, които реално ползват своите таблети, което е важно уточнение на фона на наличието на голям брой продадени, но не използвани активно таблетни устойства, особено в най-ниския ценови клас.Според проучването, активните градски потребители на таблети в България на възраст 25-55 години, са разпределени почти по-равно във възрастовите групи 25-34, 35-44, и 45-55 години, като превес с резултат 36.1%, все пак има групата 35-44 години. Почти 40% от отговорилите живеят в София, а най-интересното е, че 79.3% са с висше образование.                      Веднага изниква въпросът за каквонай-вече те използват своя таблет? Очаквано сред резултатите води отговорът „за разглеждане на уеб сайтове\", но тази тривиална дейност реално е посочена от едва 66% от анкетираните. Активните потребители на таблети обаче пътуват много и вторият най-посочван отговор с резултат от 53.8% е „при пътуване\". Допълнителен щрих към профила на тези потребители е любовта им към развлеченията и мултимедийното съдържание - гледане на клипове и филми е третият най-често срещан отговор с почти 48%, като силен резултат има и слушането на музика с 34.6%.Прави впечатление, че въпреки че болшинството от анкетираните са служители с висше образование, използването на социални мрежи е посочено от 47.1% от тях, докато четенето на мейли - от едва 40%, а директният отговор „за работа\" е избран от едва 33.5% от тях. Заключението, че таблетът е много повече персонално и семейно устройство за развлечение, отколкото за работа, се подкрепя и от разпределението на използването им в различните часове от денонощието.Най-много хора ползват устройствата си между 18:00-21:00 часа (23.7%), следвани от тези, които правят това след 21:00 часа до полунощ (22.4%). „Дневното\" потребление се откроява между 09:00 - 12:00 часа (11.5%) и 15:00-18:00 часа (9.6%), което е както за работа, така и за забавление на децата, тъй като половината участници споделят, че предоставят таблета на децата си, една трета от тях го правят по няколко пъти в седмицата, и единствено не биха го предоставили на бебе.Следващата част от проучването търси отговор на въпроса какви са реално използваните таблети в момента, и какви таблети биха търсили хората, ако трябва да си ги купят сега. Тук проучването показва голяма и интересна еволюция в потребителските нагласи.                    Топ 3 притежавани марки таблети в момента са Lenovo, Samsung и Huawei, с превес на Lenovo от 36.1%, и голям брой, попадащи в графата „Други\". Разпределението на „желаните\" марки таблети днес, е сред същите три бранда, но вече с разлика помежду им по-малко от 1 процент в диапазона 19-20%.Всъщност, марката е най-често посочваният критерий за избор на таблет сега, следвана от цената и фактори като размера на дисплея, качеството на звука, дизайна на таблета и материала, от който е направен, с почти еднакви резултати. Българският пазар като цяло е чувствителен към цените, но проучването много ясно показва ориентация към качествени продукти от висок клас в сегмента на таблетите, които изграждат своя собствена, различна от тази на смартфоните с голям дисплей, категория на използване. Затова и вторият най-интересен за потребителите дисплей за таблет е този над 10 инча.Голям успех за бранда е и фактът, че сред хората, за които качеството е основен фактор за покупка, Huawei се явява предпочитан избор. Например сред посочилите за важен фактор „материалът, от който е направен таблетът\", 33% предпочитат като бранд Huawei, с 12% повече от втория предпочитан бранд в тази подгрупа.Относно начина на покупка, проучването показва, че сред реално използващото таблетите си градско население във възрастовия диапазон 25-55 години, 68.8% са го закупили самостоятелно, без план с интернет, 33.5% са го закупили от верига за техника, а почти 30% - от мобилен оператор. За 17% от анкетираните, таблетът е бил подарък.Huawei винаги е работила в посока отговор на потребителските нужди и има добри позиции на световния и българския пазар на таблети в ниския и среден ценови клас. От началото на май обаче, компанията предлага на нашия пазар своя премиум 10.8-инчов таблет Huawei MediaPad M5, с изключително висококачествена изработка от алуминиев корпус и първия в света 2.5D извит дисплей с 2К резолюция, което го отличава едновременно със стилен дизайн и с ергономичност.Таблетът е разработен за максимално визуално и аудио изживяване с усъвършенствана графична технология ClariVu 5.0, 4 Harman Kardon говорители и DAC за още по-добър звук през слушалки. Освен за премиум забавление, този таблет е отличен партньор и за работните моменти, тъй като за миг може да превключи в десктоп изглед. ", "date": "2018.05.08", "title": "Българските интернет потребители променят нагласите си в посока таблети от по-висок клас"}
{"url": "http://www.cross.bg/izdirvane-obshtodurzhavno-obyaven-1574279.html", "text": "/КРОСС/ В Плевенско през почивните дни е открит 40-годишен мъж с присъда, който е обявен за общодържавно издирване, съобщиха от Областната дирекция на МВР в Плевен. Полицейската операция е организирана в плевенското село Радомирци. Служители на полицията от Червен бряг са установили в селото местен жител, обявен за общодържавно издирване.Мъжът е осъден, с влязла в сила присъда \"лишаване от свобода\".Той е задържан за 24 часа и е предаден за конвоиране до затвора в Плевен, уточниха от Областната полицейска дирекция.", "date": "2018.05.08", "title": "В Плевенско откриха осъден, обявен за общодържавно издирване"}
{"url": "http://www.cross.bg/dunchila-nito-zayavi-1574269.html", "text": "/КРОСС/ С данните за изпълнението на бюджета за първото тримесечие пред себе си президентът Клаус Йоханис отново поиска оставката на премиера Виорика Дънчила, като заяви, че в момента управляващата Социалдемократическа партия (СДП) \"залага бъдещето на страната\" чрез едно неефективно управление, съобщава в. \"Гъндул\".\"Това е напълно незадоволително развитие на финансите. Наложителна е оставката на г-жа Дънчила, за да освободи място за отговорни хора\", заяви държавният глава. Президентът изтъкна, че първи път след икономическата криза фискалните приходи са по-малки от предишната година.Президентът изрази безпокойство във връзка с растящите бюджетни разходи на фона на намаляващите приходи. \"СДП на практика залага бъдещето на страната! Увеличава заплатите и пенсиите и пренебрегва важни инвестиции в инфраструктурата, както и инвестиции, необходими за развитието като цяло\", посочи държавния глава, като подчерта, че \"не виждаме нито магистрали, нито училища, нито болници\".По думите на Йоханис е \"недопустимо еврофондовете да не са един от приоритетите на правителството\". \"Имат за приоритет да се борят с Националната банка на Румъния, с инвеститорите, с многонационалните компании, но еврофондовете не са сред приоритетите\", посочи президентът.Според данни, обявени в петък от министерството на финансите, бюджетното изпълнение за първото тримесечие на 2018 г. е завършило с дефицит от 4,46 милиарда леи, тоест 0,48 процента от брутния вътрешен продукт, посочва изданието. От своя страна лидерът на СДП Ливиу Драгня отговори на критиките на държавния глава, като заяви, че Йоханис е представил \"един списък с лъжи\".Изданията съобщават, че днес ще се състои ключова среща между премиера Виорика Дънчила и ръководството на синдиката на здравните служители \"Санитас\", от изхода на която ще зависи дали медиците ще организират обща стачка, планирана за 11 май. Основните искания на здравните служители са увеличения на заплатите за всички работещи в сектора, както и премахване на тавана от 30 процента за надбавките, уточни Мирча Чокан, заместник-председател на \"Санитас\".", "date": "2018.05.08", "title": "Нов призив на румънския президент за оставка на премиера Виорика Дънчила"}
{"url": "http://www.cross.bg/dolara-narkotitzi-pery-1574266.html", "text": "/КРОСС/ Двама българи са арестувани за превоз на голямо количество наркотици в Перу, предава Нова телевизия.Според местни медии 39-годишният Георги Николов и 41-годишния Асен Чехларов били в едно от двете превозни средства - хладилен камион и лека кола, които превозвали над 380 килограма кокаин с висока чистота.Цената на дрогата на дребно била 200 милиона долара. Двамата са задържани в провинция Писко, заедно с двама перуанци.Случаят е предаден на специализираната прокуратура за разследване на производство и търговия с наркотици.", "date": "2018.05.08", "title": "Задържаха двама българи в Перу, превозвали кокаин за 200 млн. долара"}
{"url": "http://www.cross.bg/ninova-karakachanov-krasimir-1574268.html", "text": "/КРОСС/ Бедността, демографската криза, здравеопазването и образованието са сред темите, които ще обсъдят председателят на БСП Корнелия Нинова и министърът на отбраната Красимир Каракачанов.Поканата за разговорите идва от страна на Красимир Каракачанов. Корнелия Нинова прие дебата, но постави условие той да бъде публичен, предаде БНТ.От пресцентъра на БСП, съобщиха,че срещата ще се проведе от 14:00 часа в сградата на Народното събрание, зала \"Изток\".Повод за разговорите е исканата от страна на опозицията оставка на правителството и провеждането на предсрочни парламентарни избори. В рамките на седмицата лидерът на БСП ще се срещне и с вицепремиера Валери Симеонов. ", "date": "2018.05.08", "title": "Нинова и Каракачанов в дебат за бедността и демографската криза"}
{"url": "http://www.cross.bg/raonich-grisho-madrid-1574267.html", "text": "/КРОСС/ Най-добрият ни тенисист Григор Димитров започва тази вечер участието си на Мастърса в Мадрид. Той стартира директно от втория кръг, а негов съперник е канадецът Милош Раониш. Двубоят е на втория по големина корт - \"Аранча Санчес\". По програма е четвърти и се очаква да започне не преди 18.30 часа българско време.Раонич е номер 24 в света. Той не срещна никакви затруднения в първия си мач на турнира, побеждавайки с 6:3, 6:2 аржентинския квалификант Николас Кикер.Българинът има успешна серия срещу канадеца, като спечели последните им четири сблъсъка (в Пекин през 2016 г. Раонич не излезе на корта заради травма). За първи път ще се изправят един срещу друг на клей.За последно двамата се срещнаха на полуфиналите в Бризбейн в началото на 2017 г. Тогава Гришо спечели със 7:6 (7), 6:2 и впоследствие триумфира в надпреварата.Победителят от този двубой ще има за съперник на осминафиналите Беноа Пер (Франция) или Денис Шаповалов (Канада).В началото на тази седмица Димитров се завърна на четвъртото място в световната ранглиста. Миналата година той стигна до третия кръг в Мадрид, където бе елиминиран от Доминик Тийм.Най-силното му класиране в турнира е 1/4-финал през 2015 г.", "date": "2018.05.08", "title": "Гришо излиза за пети пореден успех срещу Раонич"}
{"url": "http://www.cross.bg/evrozonata-andronov-drygi-1574272.html", "text": "/КРОСС/ \"Всички критерии, които трябва да изпълним формално за присъединяване към \"чакалнята\" на еврозоната, отдавна са изпълнени, но уви, за съжаление, това не са всички изисквания – вече има и нови, които, макар и неформализирани, стоят много сериозно на масата. Те са свързани с други теми, които не са само финансови\". Това каза в предаването \"Преди всички\" , председател на Асоциацията на банките:\"Така че, макар и финансово да изглеждаме в добра кондиция и да сме готови да влезем, политически също – имаме като че ли най-добрата диспозиция за всичките години, откакто сме в ЕС, все пак трябва да сме умерени оптимисти, да сме предпазливи, за да не създаваме излишни високи очаквания\".В отговор на въпрос за устойчивостта на българската банкова система Петър Андронов посочи, че от фалита на КТБ досега са се случили много неща – оценката на качеството на активите на банките, същественото подобряване на кредитните им портфейли и намаляването на дела на лошите кредити (по официална статистика той e паднал под 10%). \"Българската банкова система не е по-стабилна или по-нестабилна от средноевропейската. Тя е в добра кондиция, използва добрите години на растеж, за да подсили своя капитал\", подчерта Андронов:\"Не мисля, че всички други страни-членки на еврозоната, които бяха приети преди нас, непременно имаха по-стабилна и по-солидна банкова система, по-скоро ЕЦБ и изобщо страните от еврозоната са предпазливи и ще се вглеждат абсолютно във всеки елемент, който формира нашата среда, включително не само финансов и банков, за да избегнат неблагоприятни събития, каквито имаше например в Гърция и в други страни-членки, чиито банкови системи впрочем са доста по нестабилни от нашата\".Петър Андронов прогнозира, че до края на годината лихвите ще останат на сегашните си нива:\"Бидейки във валутен борд, ние зависим от политиката на Европейската централна банка, а тя ще започне повишение на лихвените равнища, когато се увери, че има инфлация в еврозоната по-висока от 2% и то устойчиво. Тоест, ние наблюдаваме индекс, индикатор, който е даже извън нашата юрискдикция, и от него можем да съдим какви действия предстои да предприеме ЕЦБ. Накратко най-вероятно, съдейки по досегашните стойности на инфлацията, на растежа в еврозоната, на безработицата, на растежа на заплатите, по-вероятно е до края на годината наистина лихвите да останат на сегашните нива, но с все по-голям и нарастващ потенциал за корекции нагоре през следващата година от ЕЦБ. Такова е консенсусното очакване на всички на международните пазари\".Тенденция на увеличаване на спестяванията в евро не се регистрира, българите правят това в периоди на нестабилност, посочи още Андронов. При влизането ни в еврозоната няма да има загуби на спестяванията в лева, защото ще запазим сегашния фиксиран валутен курс и те ще се трансформират по него, поясни банкерът:\"Същият този валутен курс ще е курсът, с който ние, живот и здраве, някой ден ще влезем в еврозоната, тоест, сегашните спестявания в левове ще се конвертират по същия този курс в евро. С други думи, няма да загубим от спестяванията си от тази трансформация\".Запитан ще тръгнат ли цените на стоките нагоре с въвеждането на еврото и ще скочи ли инфлацията, Петър Андронов отбеляза:\"Всичко това се контролира, подготвя. Има мерки, с които се осигурява наблюдение върху цените. А и нека не подценяваме пазара! Изобщо не трябва да подценяваме пазара. Който си позволи да използва това, за да закръгли и мъничко да добави към цената си, скоро ще бъде изхвърлен от пазара. Нека да имаме малко доверие и на натрупания опит и на знанието, което е събрано. То не показва никакъв сериозен инфлационен потенциал\".", "date": "2018.05.08", "title": "Петър Андронов: С влизането в еврозоната няма да загубим от спестяванията в лева"}
{"url": "http://www.cross.bg/kolan-chitatelite-slagat-1574274.html", "text": "/КРОСС/ 13.3% от читателите на КРОСС, използват предпазен колан когато пътуват с автобус.Това показват резултатите от анкетата ни, в която се включиха близо 200 души.28% от читателите смятат,че е нужно да се слагат колани само ако в автобуса има такива.21% Смятат,че не е необходима да слагат колани34.3% Са готови да сложат колан ако има глоба за това3.5% от отговорилите са отбелязали отговор Друго                              Включете се в новата ни анкета: Одобрявате ли смяната на лева с евро ?", "date": "2018.05.08", "title": "13.3% от читателите на КРОСС, използват предпазен колан когато пътуват с автобус"}
{"url": "http://www.cross.bg/bulgariya-parlament-evropa-1574270.html", "text": "/КРОСС/ Денят на Европа ще бъде отбелязан с най-голямото досега 3D мапинг шоу в България. Спектакълът, който разказва за европейското културно наследство от гледна точка на днешния ден ще бъде прожектиран на 9 май от 21:30 часа върху фасадата на Министерския съвет в София, съобщава БНТ.Организатори са Бюрото на Европейския парламент и Представителството на Европейската комисия в България, а официални партньори - Министерството за Българското председателство на Съвета на ЕС и Столичната община. БНТ е медиен партньор на събитието.С подробности за светлинното шоу и неговата подготовка в \"Денят започва\" гостуваха Теодор Стойчев - ръководител на Бюрото на Европейския парламент в България, и Марин Петков – един от авторите на спектакъла. ", "date": "2018.05.08", "title": "Отбелязваме Деня на Европа с мащабно светлинно шоу"}
{"url": "http://www.cross.bg/slab-trys-registriran-kraii-pirot-1574273.html", "text": "/КРОСС/ Земетресение с магнитуд 2,8 по скалата на Рихтер е регистрирано на територията на Сърбия, близо до границата с България, съобщава БГНЕС.Трусът е усетен в 7,43 ч. във вторник сутрин. Епицентърът му бил на 11 км северно от Пирот, на 57 км западно от Монтана и на 87 км северозападно от София, на дълбочина 2 км, уточниха от Европейския сеизмологичен център.Няма данни за нанесени материални щети.", "date": "2018.05.08", "title": "Слаб трус регистриран край Пирот"}
{"url": "http://www.cross.bg/denara-makedoniya-vestnik-1574271.html", "text": "/КРОСС/ За да изкара месеца на едно четиричленно семейство в Македония са му необходими поне 32 418 денара /около 500 евро/, пише вестник \"Вечер\", позовавайки се на последните изчисления на синдикатите за потребителската кошница. Най-много пари или 13 408 денара са били необходими през март за храна и напитки, а 8 253 денара за разходи за комунални сметки и за дома. За лична хигиена са се отделяли 2 301 денара, а за транспорт 2 349 денара. 677 денара или 10 евро гражданите са отделяли за своето здраве. Средната изплатена заплата през месец март е била 13 408 денара, а за да се преживее месеца са били необходими 32 418 денара, отбелязва скопският вестник \"Вечер\".Ако отидете на пазара, веднага ще забележите по-високите цени на продуктите в сравнение с миналата година, пише скопският вестник. Ако сумата е с 20 денара по-висока на пазарите, то в супермаркетите е двойно по-скъпо. Краставиците са с непроменлива цена, която се движи от 50 до 60 денара /около 1 евро/ за килограм, а най-скъпи са дините, пише изданието.Вестник \"Слободен печат\" съобщава, че президентът на Македония Георге Иванов и премиерът Зоран Заев са имали вчера среща за съгласуване на становищата около избора на управител на Народната банка на Македония, който трябва да бъде избран в края на месеца. Вестник \"Нова Македония съобщава\", че премиерът Зоран Заев очаква оправдателна присъда по делото \"Подкуп\" . В делото \"Подкуп\" премиерът Зоран Заев е обвинен, че като кмет на Струмица е поискал подкуп от 160 000 евро.", "date": "2018.05.08", "title": "Македонскси вестник: Трябва заплата от 500 евро за живот в Македония, а изкарвате само 250"}
{"url": "http://www.cross.bg/mezhdynarodnoto-falshifikatzii-voiina-1574275.html", "text": "/КРОСС/ През последните години се превърна в традиция измислени предлози и откровени фалшификации да се превръщат в повод за война, за агресия в нарушение на международното право, но с цел да се облагодетелства агресора. Последен ярък пример за такава фалшификация е режисираното видео на псевдохуманитарната организация \"Белите каски\" в сирийския град Дума.Въпросното видео стана повод за удар срещу Сирия от страна на САЩ, Великобритания и Франция. Същите обаче се направиха на разсеяни, когато \"жертвите\" на \"химическата атака\" се оказаха не само живи и здрави, но и поискаха да говорят пред ОЗХО и заявиха, че химическа атака не е имало. Съюзниците агресори не искаха да слушат свидетелите, защо истината се оказа неудобна. Как ще отговори Великобритания на това, че бивш техен офицер от разузнаването ръководи \"Белите каски\", как ще отговори и на това, че те и САЩ финансират компрометираната организация, която не веднъж е уличавана във връзки с терористите?!!! \"Белите каски\" и фалшификациите им са инструменти в техните ръце. Настояваме да се прекратят фалшификациите, настояваме за истинско, безпристрастно разследване на случилото се и не на последно място - настояваме за спазване на международното право! Нека заедно кажем на агресорите, че знаем, че лъжат!!!Стига фалшификации. Искаме да знаем истината и настояваме за спазване на международното право!\n\t\t\t\t\t ", "date": "2018.05.08", "title": "Стига фалшификации! Искаме истината!"}
{"url": "http://www.cross.bg/ikona-odigitriya-baiitalska-1574257.html", "text": "/КРОСС/ Врачанският митрополит Григорий и свещеници ще посрещнат тържествено във Враца днес следобед украинската чудотворна икона \"Св. Богородица Одигитрия Байталска\". Тя ще бъде изложена за поклонение в митрополитския храм \"Св. Николай\" в града.Чудотворната икона ще бъде посрещната с камбанния звън на митрополитският храм“ Свети Николай“. Днес в навечерието на летния Никулден. Света богородица идва от \"Св. Богородица Одигитрия Байталска\". манастир в Украинско село Байталио , което носи името си.Години наред била изгубена, открита преди 13 години при възстановяването на манастирската църква. Там се води книга за чудесата станали след искрена молитва, за тях свидетелстват даровете с което затрупана. Най- много случаите на изцеление особено при безплодие и болни деца и не разрешаване на съдебни спорове. Врачани очакват с надежда.   „изключително събитие за врачанска епархия, всеки един християнин с голямо упование и с голяма радост ще посрещна чудотворната икона.„Както върви живота имаме нужда от чудеса, специално в България вярващите хора все се надяват“. „Ще помоли за здраве, да бъдем малко по-добри и всеки да носи една частица надежда в сърцето си.  ", "date": "2018.05.08", "title": "Посрещнат тържествено във Враца украинската чудотворна икона \"Св. Богородица Одигитрия Байталска\""}
{"url": "http://www.cross.bg/migranti-ohrana-vodi-1574258.html", "text": "/КРОСС/ Повече от петстотин нелегални мигранти са били задържани от бреговата охрана в либийски териториални води и върнати в Либия в рамките на вчерашния ден, съобщава Ройтерс. Хората са се намирали на четири претоварени лодки близо до Сабратха и Гарабули. От миналото лято досега либийската брегова охрана е все по-ефективна с помощта на Европейския съюз и, в частност, на Италия, която прие стотици хиляди мигранти през последните години. От началото на тази до италианските брегове са се добрали 6 600 души - 80 процента по-малко в сравнение със същия период през 2017-а.", "date": "2018.05.08", "title": "Над 500 нелегални мигранти са били задържани в либийски териториални води"}
{"url": "http://www.cross.bg/plovdiv-puten-platnoto-1574259.html", "text": "/КРОСС/ Днес започва ремонтът на 22 километра от магистрала \"Тракия“ между Пловдив и Стара Загора. Отсечката между 134-ти и 156-и километър трябва да бъде обновена до края юни. Първоначално ще се работи в платното в посока Бургас, така че движението на леките автомобили ще бъде прехвърлено двупосочно в платното за София. За тежкотоварните превозни средства е осигурен обходен маршрут от пътен възел Пловдив Изток до пътен възел Плодовитово.", "date": "2018.05.08", "title": "Започва ремонтът на 22 км от магистрала \"Тракия“ между Пловдив и Стара Загора"}
{"url": "http://www.cross.bg/dvamata-zaginali-siriya-1574256.html", "text": "/КРОСС/ Руски вертолет Ка-52 е катастрофирал в Сирия и двамата летци са загинали, предаде ТАСС, като се позова на съобщение на руското министерство на отбраната.При изпълнение на планов полет над източните райони на Сирия претърпя катастрофа руски вертолет Ка-52, като двамата пилоти са загинали, се посочва в съобщението.След спасително-издирвателна операция телата на двамата летци са били доставени на летището, в което е бил базиран хеликоптерът, допълва още ТАСС.По предварителна информация причина за инцидента може да е техническа повреда, каза източник от министерството на отбраната.", "date": "2018.05.08", "title": "Руски вертолет се разби в Сирия, двамата пилоти са загинали"}
{"url": "http://www.cross.bg/kitaiiskiya-pristignal-severna-1574261.html", "text": "/КРОСС/ Неназован представител на Северна Корея, вероятно високопоставен член на ръководството на страната, е пристигнал в китайския пристанищен град Далян, в североизточната провиния Ляонин, съобщава японската телевизия Ти Би Ес, цитирана от ТАСС. Северонокорейският представител е пристигнал със самолет, съобщава още телевизия Ти Би Ес ,като  предполага, че това може и да е Ким Чен Ун.В края на март Ким посети Пекин, но с влак. Това беше неговата първа задгранична визита, откато той оглави Северна Корея през 2011 г. На среща тогава с китайския президент Си Цзинпин Ким Чен-ун го покани да посети Пхенян и китайският лидер прие поканата.", "date": "2018.05.08", "title": "Представител на КНДР е пристигнал в китайския град Далян, може да е Ким Чен Ун"}
{"url": "http://www.cross.bg/kinofestival-oto-mezhdynarodniya-1574263.html", "text": "/КРОСС/ Открива се 71-ото издание на международния кинофестивал в Кан, който ще продължи до 19 май. На фона на скандалите, разтърсили света на киното, и довело до създаването на движения като \"Аз също\", организаторите на фестивала са разкрили гореща линия. Тя е насочена към жертвите на сексуални посегателства. Тази година председател на журито е актрисата Кейт Бланшет.", "date": "2018.05.08", "title": "Започва 71-ото издание на международния кинофестивал в Кан"}
{"url": "http://www.cross.bg/sofiya--letishteto-1574262.html", "text": "/КРОСС/ Над половината от хората, които трябваше вчера да излетят от Рим за София, остават блокирани в града. Около 40-50 човека ще изчакат до събота, когато ще летят с друг полет на същата компания към България,съобщава bTV.По думите на Огнян Манолов, който е трябвало да бъде на полета за София, много от хората са си купили скъпи билети до Букурещ или Скопие, за да могат да се приберат до България.Той уточни, че представители на посолството ни са отишли по-късно на летището, но общо взето не са могли да помогнат с много.Манолов каза също, че авиокомпанията урежда настаняването само през първата вечер, а след това всеки от пасажерите трябва да ходи до летището, за да се чекира.", "date": "2018.05.08", "title": "Около 40-50 българи остават блокирани в Рим "}
{"url": "http://www.cross.bg/proverkata-na-sdelkata-za-chez-e-na-finalnata-prava-1574265.html", "text": "/КРОСС/  Депутатите от временната комисия, ще разгледат окончателния доклад, който трябва да сложи точка в спора - има ли злоупотреби и нередности около продажбата на най-голямото енергодружество у нас.Мандатът на народните представители, които разглеждат казуса изтича на 10 май.Финалният вариант на доклада, трябва да представи информация от енергийното министерство, прокуратурата и службите за сигурност.", "date": "2018.05.08", "title": "Проверката на сделката за \"ЧЕЗ\" е на финалната права"}
{"url": "http://www.cross.bg/zemya-agrion-pritezhatelite-1574264.html", "text": "/КРОСС/Необходимостта от свежи пари за посрещане на непредвидени плащания или придобиване на друг имот са сред най-честите причини собствениците на земеделска земя да се решат да продадат имотите си. Това става ясно от проучване на нагласите на притежателите на поземлени активи, поръчано от „Агрион\". Продавачите се решават на сделка, също така за организиране на абитуриентски бал или сватба, за издръжка на студент или предстоящо заминаване в чужбина.Според участниците в допитването, водещи фактори при избора на купувач са сигурността на сделката и бързото й реализиране. Собствениците на земя, които искат да продадат имота си, предпочитат документацията по сделката да бъде подготвена от отсрещната страна. В повечето случаи притежателите избягват да се доверяват на случайни купувачи и търсят сделка с компания, която е доказала във времето, че е добър стопанин и партньор.Анализът на компанията за управление на земеделски активи показва още, че делът на собствениците на земя, които посещават офис на „Агрион\" се е увеличил двойно. Дружеството е най-разпознаваемият за частните собственици бранд и най-популярната компания сред потенциалните продавачи. Освен за консултации и проучването на възможности за финансиране, все повече хора земеделската компания в опит да сключат сделка.                      Според наблюдателите на пазара едно от най-големите предимства на дружеството, е безплатна оценка на земеделските земи, която правят. Собствениците на имоти могат да поискат оферта или да заявят безплатна оценка на земите си на адрес  или във всеки един от регионалните офиси на земеделското дружество. От там отчетоха засилен интерес към новата услуга. „С извършването на безплатни оценки искаме да помогнем на собствениците на земеделски земи да добият реална представа за пазарната оценка на активите им и каква цена да очакват, ако решат да продадат имота си\", казаха от ръководството на „Агрион\". Това спестява време и разходи на притежателите и ще им помогне да вземат информирано решение.Притежатели на земеделски имоти в България са предимно хора от по-възрастното поколение, над 55 години, със средни за страната доходи, за които продажбата на имот е най-бързият и сигурен начин да осигурят необходимите им пари за непредвидени разходи. Голяма част от тях са склонни да продадат част от имотите си, вместо да теглят кредит от банка и да трупат задължения. Процедурата при продажба е много по-бърза и опростена, и спестява доста разходи на притежателите.Стойността на поземления имот се влияе най-вече от местоположението, землището, транспортната достъпност, наличието на комуникации, формата, размерите и категорията на земята. Качеството на почвата също влияе на цената на поземлените активи, информират експертите в бранша. Средният размер на притежаваната земя у нас е около 20 дка земя, като собствениците й живеят предимно в столицата или другите големи градове, сочат данните на „Агрион\". Терените са им в отдалечени райони, често над 100 км разстояние от местоживеенето им, а парцелите са раздробени на малки части от наследници, които често  водят съдебни спорове помежду си. Голяма част от притежателите на земеделска земя имат други професии и нямат интерес и желание да се занимават със земеделие.Обикновено те отдават земите си на местни земеделци срещу символични суми, дават ги за ползване на роднини или ги остават да пустеят. Проучването на „Агрион\" показва, че всеки пети собственик на земя е оставил имота си да пустее и не го развива по никакъв начин. Според официалните данни на Министерството на земеделието, храните и горите, необработваемите площи в България през 2017 г. са били в размер на 1.94 млн. дка, което е с 17 хил. декара повече в сравнение с предходната година.Основната ни цел е съдействаме за развитието на модерно и ефективно българско земеделие, в което дори и собствениците на малки парцели имат възможност да осребрят активите си на добра цена\", казаха от „Агрион. Техните експерти, които са с дългогодишен опит, са готови да съдействат с юридическа и търговска помощ и да подготвят цялата необходима документация за продажба.  ", "date": "2018.05.08", "title": "Собственици продават земи, за да посрещнат неотложни разходи\t"}
{"url": "http://www.cross.bg/letishteto-twitter-beshe-1574290.html", "text": "/КРОСС/ Спешна евакуация на Терминал 1 на летище Пърт в Австралия. Засега не е ясна причината за тези действия.Малко след затварянето на Терминала, той беше отворен отново.„Благодарим ви за търпението, което проявихте, докато се грижихме за вашата безопасност”, написаха от летището в Twitter.Самите пътници бяха силно объркани от случилото се.„Всичко на летището беше много хаотично. Служителите не знаеха къде да отвеждат и разпределят хората. Но се радвам, че не се случи нищо сериозно”, написа потребителка в Twitter.", "date": "2018.05.08", "title": "Евакуираха летище в Австралия"}
{"url": "http://www.cross.bg/petrov-boyan-izkachvaneto-1574247.html", "text": "/КРОСС/ Днес се очаква да бъде подновена акцията по издирването на алпиниста Боян Петров, който е в неизвестност от няколко дни. Той изчезна по време на експедиция при изкачването на връх Шиша Пангма в Хималаите на територията на Китай.Посолството ни в Пекин е получило информация за изчезването на Петров на 3 май.Във „Фейсбук” организаторите на експедицията обявиха, че Боян е започнал изкачването на 29 април и от тогава той не се е прибрал в базовия лагер. Палатката и спалният му чувал са открити от други алпинисти преди ден на 7350 м. надморска височина.Заради влошаването на времето спасителната акция беше прекратена. ", "date": "2018.05.08", "title": "Подновяват акцията по издирването на Боян Петров"}
{"url": "http://www.cross.bg/rodeni-na-maii-1574244.html", "text": "/КРОСС/Анета Сотирова, актрисаВелизар Николов, поет и писателПроф. Велислав Заимов, композитор и педагогЖоржета Чакърова, актрисаМая Христова, генерален консул на България в Ню Йорк, бивш посланик в Азербайджан и шеф на БЕХМустафа Карадайъ, председател на ДПС ", "date": "2018.05.08", "title": "Родени на 8 май "}
{"url": "http://www.cross.bg/tema-bulgariya-boyan-1574245.html", "text": "/КРОСС/БНТ, „Денят започва\"Тема: Как да сме във форма на работното място - нов проект на ултрамаратонеца Красимир ГеоргиевТема: Непълнолетните на работа през лятото - при какви условия? Препоръки от Инспекцията по трудаТема: Светлина и звук за Деня на ЕвропаТема: 50 години Наказателен кодекс - коментар на Михаил МиковТема: Без връзка с Боян Петров - още за експедицията на алпиниста към осемхилядника Шиша ПангмаТема: Проф. Христо Пимпирев - България и Леденият континентБТВ, \"Тази сутрин\" Тема: Докъде стигна издирването на Боян Петров и ще се справи ли алпинистът с поредното изпитание?Тема: Кога ще се приберат в България стотиците блокирани на летището в Рим наши сънародници?Тема: Ще има ли референдум за излизане от НАТО? Гост - Веселин МарешкиТема: Четвърти президентски мандат на Путин. Ще се променят ли отношенията на русия със запада следващите шест години? Коментар на Светлана Шаренкова и Иван Сотиров.Тема: Хората с увреждания срещу системата. Ще бъдат ли чути от депутатите?Нова телевизия, „Здравей, България\"Тема: В \"Здравей, България\" - последна информация за алпиниста Боян Петров в Хималаите - къде се губят следите му, кой го е видял за последно и защо няма връзка със сателитния му телефон?Тема: На живо - сериен измамник пазарува със 100-еврова банкнота менте в СофияТема: Фалшив Facebook профил събира пари от името на дете с тежкоболен бащаТема: На колене пред КАТ-Благоевград. Защо гражданите коленичат на гишетата?Тема: Кога ще се приберат у нас българите, блокирани на летище \"Чампино\" в Рим?Тема: Как електрически стълб падна и премаза паркирали автомобили - Румен Бахов на живо от Пловдив?Тема: В \"Денят на...\" - певецът и актьор Дони пред Никол Станкулова.  ", "date": "2018.05.08", "title": "В сутрешните блокове днес"}
{"url": "http://www.cross.bg/chasa-sofiya-provede-1574243.html", "text": "/КРОСС/София. От 09.30 часа в София хотел Балкан Асоциация на индустриалния капитал в България (АИКБ) и представители на държавата, висшите учебни заведения и заинтересовани страни ще обсъдят развитието на висшето образование на кръгла маса на тема „Бизнес и висше образование“. Участие в нея ще вземат заместник министър-председателят Валери Симеонов, министърът на образованието и науката Красимир Вълчев, прeдседателят на АИКБ Васил Велев. ***София.От 10.00 до 12.00 часа в Информационния център на МО на ул. „Г. Раковски” 106 публична дискусия на тема „Да споделим Европа: Политици и граждани строят заедно бъдещето”. Дискусията ще бъде открита от министъра за Българското председателство на Съвета на ЕС Лиляна Павлова. ***София.От 15.00 часа в МВнР Вицепремиерът и министър на външните работи Екатерина Захариева ще връчи най-високото отличие на Министерството на външните работи - „Златна лаврова клонка”, и грамота на представителя на УНИЦЕФ за България Мария Хесус Конде. ***София.От 18.00 часа в Съюза на архитектите в столицата министърът на културата Боил Банов ще открие документална изложба „Страната на спасените евреи”. Експозицията съдържа секретни доклади, писма, телеграми на германските дипломати в София през Втората световна война, както и на представителите на Гестапо и висшия германски държавен апарат. ***София.От 14.00 часа в зала „Запад“ на Народното събрание ще се проведе заседание на Временната комисия за установяване на всички факти и обстоятелства във връзка с приватизацията и планираната продажба на дружествата на ЧЕЗ Груп в България. На заседанието ще се проведе обсъждане и приемане на проект на доклад. ***София.От 09.30 часа в заседателната зала на Висшия съдебен съвет (ВСС) (ул. „Eкзарх Йосиф“ № 12) ще се проведе заседание на Съдийската колегия. ***София.От 09.30 часа в Големия салон на БАН ще се проведе честването и научната конференция, посветени на големия български възрожденец Гаврил Кръстевич. ***София.От 10.00 часа в зала „Тържествена“ на Университета по Библиотекознание и Информационни технологии (УниБИТ) в София, бул. Цариградско шосе № 119 ще се проведе конференция на тема „Сблъсъкът между консерватизма и либерализма – задава ли се нова Студена война“. Регистрацията започва от 09.00 часа. ***София.От 10.30 до 11.15 часа на спирката на трамваи номера 20 и 22 - срещу Младежки театър Център за градска мобилност и Младежки театър „Николай Бинев“ стартират съвместна инициатива под надслов: “Спирка Младежки театър“. ***София.От 10.30 часа в Пресклуба на БТА ще се проведе пресконференция за предстоящия Седми Национален събор на овцевъдите в България (11-13 май 2018 г.). ***София.От 11.00 часа в Пресклуб България на Националния стадион, Асоциация за университетски спорт \"Академик\"(АУС) организира Пресконференция за предстоящата Национална Универсиада 2018. ***София.От 11.00 часа в сградата на ул. „Париж” 1 в София на пресконференция Столична община ще представи проекта „Европа през младите в изкуството”. ***София.От 11:00 до 14:00 часа пред Народен театър „Иван Вазов“ (до фонтана) ще се състои специално събитие за отбелязването на Световния ден за борба с овариалния карцином. Той се провежда на 8 май от 2013 г. насам с редица инициативи по света, като целта му е да повиши обществената чувствителност към заболяването, с което всяка година се диагностицират около 240 000 жени в световен мащаб. ***София.От 12.00 часа в БТА ще се проведе пресконференция на Съюза на ветераните от войните на България и други неправителствени организаци, обединени в Национален инициативен  комитет за отбелязване на 9 май – Ден на победата над хитлерофашизма  и Ден на Европа и провеждане на шествие „Безсмъртен полк – България”. ***София.От 15.00 до 16.00 часа народният представител от „БСП за България“ Румен Георгиев, заедно с председателя на БСП – Лозенец Николай Велчев ще бъдат на разположение на гражданите в постоянната приемна на Районния съвет на ул. \"Димитър Димов\" № 14. ***София.От 15.00 до 17.00 часа, народният представител от „БСП за България“ Ирена Анастасова и общинският съветник Альоша Даков ще бъдат на разположение на софиянци в постоянната приемна на БСП – София на ул. \"Леге\" №10, етаж 1. ***София.От 17.00 часа в Руския културно-информационен център (София, ул. Шипка 34) ще се състои закрита прожекция на премиерния художествен филм „Собибор“. ***София.От 18.00 часа в „Литературен клуб „Перото“ ще бъде представено новото издание на излязлата от печат книга на проф. Камелия Николова „Българският театър след 1989 и новата британска драма”. ***София.От 20.00 часа в зала 1 на НДК ще се проведе авторския концерт-спектакъл „Лудо Младо“ на певицата Деси Добрева.  ВарнаОт 14.00 до 16.00 часа в офиса на ПП ГЕРБ  на ул. „Георги Бенковски” №1, Даниела Димова, Иво Иванов, Калина Пеева и Людмила Колева ще се срещнат с граждани.  ВарнаОт 10.30 часа в хотел „Черно море“, зала „Варна“ ще се проведе тържество на БЧК по награждаване с отличия на свои активисти, доброволци и партньори по повод международния ден на Червения Кръст и Червения полумесец. *** Велико Търново.  От 10.30 часа в пресклуба на БТА ще се състои пресконференция във връзка с предстоящото седмо издание на събора на овцевъдите в България. *** Велико Търново.  От 15.30 часа в пресклуба на БТА ще се състои пресконференция във връзка с 11-та Световна конференция на малинопроизводителите, която се провежда в Арбанаси. – отразява Луиза *** Горна Оряховица.  От 11.00 часа в ОУ „Св. Св. Кирил и Методий“ ще се проведе Фестивал „Децата на Европа“. събитие по Проект „Европа за гражданите на Община Горна Оряховица“. *** Горна Оряховица.  От 18.30 часа в НЧ „Напредък – 1869“ ще се проведе„Моите неизпратени писма” – концерт-спектакъл на Тони Димитрова под съпровод на Разградската филхармония и естраден бенд. Диригент – Левон Манукян. *** Горна Оряховица/с. Драганово.  От 20.00 часа в НЧ „Съединение – 1888“ ще започне VII-ми Национален преглед на селските любителски читалищни театри (от 8 до 13 май). ***Перник.От 13:00 часа, в Заседателната зала на Община Перник ще се състои Начална пресконференция по проект № BG16RFOP001-1.018-0005-C01 \"Обновяване, саниране, ремонт и въвеждане на мерки за енергийна ефективност на сграда на Община Перник и Областна администрация\".  Пловдив.От 09.00 часа  в Окръжен съд в зала 10 ще се гледа делото срещу Николай Н. и Бренченс Й., обвинени в разпространението на високорисково наркотично вещество.  Пловдив.От 10 часа, в Дома на културата „Борис Христов” ще се проведе форум на тема „Индустрията в Пловдивския регион, базирана на наука, иновации и образование“.  Пловдив.От 10,00 часа, в пресклуба на БТА в Пловдив, бул.\"Шести септември\" 140 ще се проведе пресконференция по повод международната изложба „Изкуството на Джън-Шан-Жен\".  Пловдив.От 11.00 часа в Окръжен съд в зала 5 ще се гледа делото срещу Нели К. и Фанка Д.  Пловдив.От 11:30 в клуба на ВМРО Пловдив на бул. Марица 51,под моста на Герджика, евродепутатът Ангел Джамбазки,народният представител от ВМРО Александър Сиди и председателят на ВМРО-Пловдив Борислав Инчев, ще дадат пресконференция на тема Двойният стандарт и обявяване на кампания Доходен съюз.              ", "date": "2018.05.08", "title": "Предстоящи събития в страната за 8 май "}
{"url": "http://www.cross.bg/shnaiiderman-iiork-zhenite-1574250.html", "text": "/КРОСС/Главният прокурор на Ню Йорк Ерик Шнайдерман подаде оставка, след като бе обвинен от четири жени във физическо насилие.Оставката дойде след публикации в списание „Ню Йоркър”, в които жените твърдят, че са имали романтична връзка с прокурора. Те разказват, че той няколкократно ги е удрял и често бил пиян.Според една от жените Шнайдерман я ударил през лицето, след като тя отказала на сексуалните му намеци. По думите ѝ пред „Ню Йоркър” Шнайдер ѝ отговорил: Много жени харесват това. Не винаги знаят, че го харесват, но после им харесва и искат още.Прокурорът отхвърля обвиненията, но казва в изявление, че те му пречат да изпълнява задълженията си и затова се оттегля от поста.В изявлението си Шнайдерман коментира, че по време на интимни взаимоотношения е участвал в „игра на роли” и други доброволни сексуални дейности. „Не съм нападал никого. Никога не съм действал против волята на друг по време на секс, това е линия, която няма да премина”, коментира той.", "date": "2018.05.08", "title": "Главният прокурор на Ню Йорк подаде оставка заради обвинения в насилие"}
{"url": "http://www.cross.bg/dnes-ochakva-lekarite-1574254.html", "text": "/КРОСС/ Продължават протестите на лекарите от Ловешката болница. Очаква се днес по обед отново да излязат пред лечебното заведение.Медиците не са взимали заплати за месеците февруари, март и април.Очаква се днес, в здравното министерство да има среща между най-големият кредитор, запорирал сметките на болницата.  Вчера, лекарите и жителите на Ловеч в знак на протест.  ", "date": "2018.05.08", "title": "Лекарите от Ловешката болница отново излизат на протест"}
{"url": "http://www.cross.bg/dimitrova-beshe-krustina-1574251.html", "text": "/КРОСС/ Видео с изключително рисково изпреварване на лек автомобил по пътя Чепеларе – Асеновград се появи в социалните мрежи. При опит да изпревари без никаква видимост шофьорът на колата влиза директно в насрещното и се разминава на косъм от сблъсък с джип. „Убиец на пътя” написа под кадрите Кръстина Димитрова, която е заснела колата.„Колата, която заснехме, малко преди това изпревари нас и влезе пред нас буквално броня в броня. Слава богу, ние имахме дистанция, в която тя можеше да се прибере. Минути по-късно водачът отново започна да изпреварва. Съпругът ми видя по-рано идващия насреща джип и намали, за да оставим място на човека да се прибере, в случай че не успее да изпревари, което беше абсолютно невъзможно”, каза пред bTV Димитрова.", "date": "2018.05.08", "title": "На косъм от сблъсък: Шофьор изпреварва рисково на пътя Чепеларе – Асеновград (видео)"}
{"url": "http://www.cross.bg/kurdzhali-chasa-nankov-1574253.html", "text": "/КРОСС/ Днес, 8 май 2018г., министърът на регионалното развитие и благоустройството Николай Нанков ще посети област Кърджали. От 10.00 часа той ще е в Ардино.В 12.00 часа в град Кърджали министър Нанков ще даде пресконференция в Областната администрация. Очаква се около 14.15 часа да е в Момчилград. ", "date": "2018.05.08", "title": "Министър Нанков ще посети Кърджали"}
{"url": "http://www.cross.bg/teodora-istanbyl-braziliya-1574252.html", "text": "/КРОСС/ Онкоболната Теодора Маджарова, която се подложи на алтернативно лечение в Бразилия, напуска страната днес заедно със съпруга си. Това съобщи за bTV Тихомир Тодоров, близък приятел на семейството. Все още не е ясно обаче кога жената ще се прибере у нас.От Бразилия до Турция нашата сънародничка ще лети със самолет на турските авиолинии. Очаква се тя да пристигне в Истанбул късно тази вечер.  Здравните власти у нас са уверили семейството, че имат готовност да окажат съдействие за транспортирането на жената. Освен от свои близки Теодора ще бъде придружена и от две медицински лица.„Полетът им е в 9:15 ч. българско време и каца в Истанбул в 21:50 ч. българско време вечерта”, каза Тодоров. По думите му в последните Теодора е в стабилно състояние.„Повечето лекари са на мнение, че е добре след дългия полет да не пътува веднага за България”, отбеляза той. „Към този момент още не беше ясно дали веднага ще се приберат към България, или ще останат за няколко дни в клиника в Истанбул. Александър си води тази комуникация с българските власти. Има пълно съдействие от тях”, каза още Тихомир Тодоров.", "date": "2018.05.08", "title": "Онкоболната Теодора лети днес за Истанбул от Бразилия"}
{"url": "http://www.cross.bg/sluntzeto-godini-naychna-1574255.html", "text": "/КРОСС/ Учени с нова научна теория за края на света. Слънцето ще живее поне още 10 милиарда години, съобщава екип учени от Университета в Манчестър, Великобритания. Краят на Земята обаче е по-близо. По данни на британските астрофизици яркостта на Слънцето се увеличава с 10 процента всеки 1 милиард години. Ако човечеството не намери нов дом в Космоса, хората ще станат жертва на колосален огнен апокалипсис, който ще изпепели планетата.  ", "date": "2018.05.08", "title": "Нова научна теория за края на света"}
{"url": "http://www.cross.bg/arstyvaha-muzh-zaplashil-feldsher-s-pistolet-1574278.html", "text": "/КРОСС/ 42-годишен мъж от град Завет е задържан, след като насочил пистолет към медицинско лице, съобщава Агенция \"Фокус\".Случката се разиграла в ранния следобед на 6 май в дома на мъжа. Той е повикал Спешна помощ заради здравословни проблеми на жената, с която живеел на семейни начала. По време на прегледа мъжът извадил газов пистолет и го насочил към фелдшера. Опитал да произведе изстрел, но не успял.След ареста на нападателя, оръжието е иззето, по случая е образувано производство. ", "date": "2018.05.08", "title": "Арстуваха мъж, заплашил фелдшер с пистолет"}
{"url": "http://www.cross.bg/byrgas-mosta-moreto-1574277.html", "text": "/КРОСС/ Катери на Гранична полиция издирват млад мъж, който снощи е скочил в морето от моста в Бургас.Все още от него няма и следа. Според очевидци той е бил облечен спортно, с качулка на главата. Хора, които се разхождали в района видели как скача в морето.След като не изплувал, някои от очевидците подали сигнал на тел. 112.Служители от ОДМВР Бургас работят по установяване на самоличността му. По случая е образувано досъдебно производство.", "date": "2018.05.08", "title": "Издирват с катери млад мъж, скочил от моста в Бургас"}
{"url": "http://www.cross.bg/stava-stranata-voiina-1574240.html", "text": "/КРОСС/ 1559 г. - В Англия е приет Актът за супремацията, с който кралица Елизабет I става глава на Англиканската църква.1794 г. - По време на Якобинска диктатура, за антиреволюционна дейност френският химик Антоан Лавоазие, който в откривател на кислорода, е обвинен, осъден и гилотиниран за един ден в Париж.1821 г. - Гърците побеждават турците в Битката при Гравия.1849 г. - Първата международно призната регата е спечелена от яхтата „Перлата на Бермуда\".1886 г. - Фармацевтът Джон Пембъртън създава газирана напитка, която по-късно става популярна като Coca-Cola.1898 г. - Провеждат се първите мачове от Италианска футболна лига.1899 г. - Създаден е Ирландски литературен театър в Дъблин.1914 г. - Учредена е филмовата къща Paramount Pictures.1921 г. - Швеция отменя смъртното наказание.1945 г. - Втора световна война: Повечето въоръжени сили на Нацистка Германия прекратяват активни военни действия, във връзка с подписаната безусловна капитулация на страната от Алфред Йодл предишния ден.1972 г. - Виетнамската война: Американският президент Ричард Никсън издава заповед да се поставят мини в най-големите пристанища в Северен Виетнам, за да се предотврати доставката на оръжие и стоки за страната.1978 г. - За първи път е изкачен връх Еверест без кислороден апарат от Райнхолд Меснер и Петер Хабелер.1980 г. - Унищожаването на едрата шарка официално е потвърдено от Световната здравна организация.1984 г. - СССР обявява, че ще бойкотира Летни олимпийски игри 1984 в Лос Анджелис.1990 г. - Естонският парламент гласува за промяна на името на страната на Република Естония от Естонска съветска социалистическа република.2002 г. - Ясер Арафат призовава на арабски език палестинците да спрат своите атаки срещу израелците.2009 г. - Пуснат е в експлоатация първият участък от Втория радиус на Първи метродиаметър на Софийското метро", "date": "2018.05.08", "title": "8 май в историята"}
{"url": "http://www.cross.bg/imoti-voda-kovachev-1574246.html", "text": "/КРОСС/ Вестниците информират за загубената връзка със зоолога алпинист Боян Петров, който е в неизвестност от 3 май на път за поредния осемхиляден връх в Тибет. Темата е водеща за днешния брой на .  29 алпинисти са загинали в опит да изкачат Шиша Лангма, там, където е изчезнал Боян, пише вестникът.Друга обща тема за днешните вестници е поредният проблем с нискобюджетен авиопревозвач. \"70 българи зарязани в Рим\", информира . Отмениха им полета, следващият ще е след 4 дни.\"Спорна ВиК наредба доведе до двойни сметки за вода\" пише. На всяко тримесечие, коректните платци плащат консумацията на вода и на хората без отчети. Според наредбата, който не осигури достъп за отчет, получава прогнозна сметка.Петролът счупи 4-годишен рекорд, информира . Горивата у нас трайно поскъпнаха за последния месец. Изданието пояснява, че през лятото тук винаги се повишават цените, но тази година поскъпването е регистрирано още през април.Бюджетът плаща за лихви по заеми по 120 милиона лева месечно, съобщава , като се позовава на данни на Министерството на финансите. Изданието подчертава, че ние сме сред държавите с най-малки дългове и, въпреки това, сумите само за лихвите са впечатляващи; затова е важно да имаме строга фискална дисциплина.\"Губим 25 милиарда лева от изтичане на мозъци\" е водещото заглавие на. От Асоциацията на индустриалния капитал предлагат нов модел на финансиране, за да се задържат завършилите висшисти на работа у нас. Според британско проучване, българската практика за изготвяне и публикуване на рейтинг на висшите училища е постигнало това, което бившият американски президент Барак Обама планираше да стане в САЩ, разказва. \"Българската нация вече не е застаряваща, а стара\", констатира, в интервю за , доц. Любомир Киров, председател на Сдружението на общопрактикуващите лекари. Вестник  убеждава, че уедряването на земеделските имоти ще спре изчезването на българските села. Страната ни е на последно място по окрупняване на земеделски имоти в Европейския съюз. разказва за инициатива на евродепутата от ГЕРБ Андрей Ковачев. Чрез интернет платформа, създадена по идея на Ковачев, се рекламират имоти за заможни хора, които искат да живеят и работят по-близо до природата.  цитира експертни прогнози, че България има шанс да се класира в първата тройка на победителите на започващия днес в Лисабон песенен конкурс \"Евровизия\". ", "date": "2018.05.08", "title": "Преглед на печата"}
{"url": "http://www.cross.bg/iioan-petur-bili-1574241.html", "text": "/КРОСС/  Веднъж Господ Иисус Христос минавал покрай Генисаретското езеро. Видял двама брата - Яаков и Йоан - да кърпят заедно с баща си Зеведей рибарските си мрежи. Призовал ги да тръгнат подир Него. Те оставили баща си, мрежите, кораба и тръгнали веднага подир Него.Оттогава те били непрекъснато със Спасителя.Заедно със Симон Петърте присъствали при възкресяването на Иаировата дъщеря, а също и при преображението Му на планината Тавор. Пак със Симон Петър двамата братя били най-близко до Богочовека в Гетсиманската градина, когато Той се молел с къврава пот преди страданията Си на Голгота.На Тайната вечеря Йоан седял до Господа, Когато Иисус Христос казал, че един от учениците Му ще го предаде, Йоан се облегнал на гърдите Му и Го запитал какво говори.Като висял в страшни мъки на Голготския кръст, Господ Иисус видял до Себе Си пречистата своя Майка и \"ученика, когото обичал\".На пресветата Си Майка казал:- Ето син ти!А на ученика си Йоан:- Ето майка ти!Йоан взел при себе си св. Богородица като същинска своя майка и се грижил синовно за нея до блаженото й Успение.В първия ден на седмицата, преди разсъмване, Мария Магдалина дошла на гроба Господен. Потърсила, но не намерила в него тялото на Спасителя. И побързала да съобщи това на Петър и Йоан. Двамата ученици отишли веднага на гроба. Пръв дошъл Йоан, надникнал в гроба и го видял празен. Симон Петър също влязъл в него и го видял празен. Йоан също влязъл. Влязъл и пръв между учениците повярвал във възкресението на Христа.След възкресението Си Господ се явявал много пъти на Своите ученици. Явил се и при Генисаретското езеро. Пръв Йоан Го познал и казал на Симон Петър:- Господ е.След Възнесението господне Йоан живял в Йерусалим с другите апостоли. Молел се често с тях в храма. На Петдесетница заедно с тях получил благодатните дарове на Пресветия Дух.Оттогава проповядвал усърдно Евангелието и обръщал юдеи и езичници към Христовата вяра.Един ден тръгнал с апостол Петър за Йерусалимския храм. При храмовите врати човек, хром по рождение, почнал да проси от тях милостиня. Те нямали сребро и злато. Дали му това, което имали - изцерили го. Той станал и проходил.Това чудо привлякло към тях множество народ. Апостолите проповядвали пред всички истината за Спасителя - за живота Му, за изкупителните Му страдания и за възкресението Му. Зовели всички да се покаят и да се обърнат към Него, за да получат спасение.Повярвали и се кръстили хиляди.Първосвещениците и началникът на храма задържали двамата апостоли под стража. На другия ден били изправени на съд пред синедриона. Забранено им било да проповядват истината за Господа Иисуса. Но Петър и Йоан отговорили на съдиите си:- Съдете, дали е справедливо пред Бога - вас да слушаме повече, нежели Бога; защото ние не можем да не говорим за това, що сме видели и чули!Пуснати били на свобода под заплаха. Въпреки опасността обаче те продължили да изпълняват Христовата повеля. И числото на вярващите непрекъснато се увеличавало.", "date": "2018.05.08", "title": "Св. ап. и ев. Йоан Богослов. Преп. Арсений Велики"}
{"url": "http://www.cross.bg/vsyako-dulgo-putyvane-1574242.html", "text": "/КРОСС/ Всяко дълго пътуване започва с една единствена стъпка.", "date": "2018.05.08", "title": "Всяко дълго пътуване..."}
{"url": "http://www.cross.bg/vissheto-obrazovanie-indystrialniya-1574260.html", "text": "/КРОСС/ Бизнесът и правителството обсъждат мерки за развитието на висшето образование. Целта е да се реформира системата за осигуряване на специалисти за българската икономика. Форумът се организира от Асоциацията на индустриалния капитал.По време на дискусията Асоциацията на индустриалния капитал ще представи анализ на проблемите пред българският бизнес - търсенето на квалифицирана работна сила, ще постави и въпросите за нов механизъм за финансиране на висшето образование и за необходимостта от промени в план-приема. Заедно с това бизнесът ще направи и своите предложения и препоръки към властта.Очаква се участие във форума да вземат вицепремиерът Валери Симеонов, министърът на образованието и науката Красимир Вълчев,  депутати и представители на академичните среди.", "date": "2018.05.08", "title": "Правителството и бизнесът обсъждат мерки за развитието на висшето образование"}
{"url": "http://www.cross.bg/izrigvaneto-havaite-dyshi-1574249.html", "text": "/КРОСС/ Продължава евакуацията на местните жители на големия остров на Хаваите заради изригването на вулкана Килауеа, което продължава и днес.До момента около 1700 души са били евакуирани, като зоната около изригването продължава да се увеличава. Лавата е унищожила 31 къщи и много пътища.На острова живеят около 200 хил. души.Друг проблем е непрестанно изригване на отровни газове, които са опасни за хората.На острова се е отворила нова пукнатина, от която излиза лава. Тя се намира на около 19 км от кратера на вулкана.До момента няма жертви и сериозно ранени по време на изригването.Онлайн се появиха впечатляващи видеоклипове, на които се вижда колко бързо се движи лавата и поглъща всичко по пътя си, включително и автомобили. ", "date": "2018.05.08", "title": "Продължава евакуацията на Хаваите заради изригващия Килауеа"}
{"url": "http://www.cross.bg/vlak-dyshi-germaniya-1574248.html", "text": "/КРОСС/ Двама души загинаха, след като товарен и пътнически влак се сблъскаха в Германия. Жертвите са машинистът на пътническия влак и една пътничка.Инцидентът е станал в 21:20 ч. местно време снощи близо до гарата в град Айхах в провинция Бавария. Ранени са 14 души, като трима са в сериозно състояние.Катастрофата е станала на линията между Инголщад и Аугсбург в участък, в който е имало един коловоз.Машинистът на товарния влак е невредим.Причините за сблъсъка все още не са известни.", "date": "2018.05.08", "title": "Двама души загинаха при сблъсък на влакове в Германия"}
