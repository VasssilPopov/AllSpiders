{"url": "http://www.cross.bg/radev-kmet-grada-1614261.html", "text": "/КРОСС/ „Нашата цел е Пловдив на здрави и образовани хора\", с тези  думи кандидатът за кмет на Пловдив Николай Радев откри  срещата с жители  от район „Централен\" снощи. Заедно с Тодор Стоилов - кандидат за районен кмет в р. Централен те запознаха присъстващите с предизборната платформа на социалистите за управление на града  „Пловдив на хората\".Според Радев градът на тепетата и конкретно район Централен се задушават. Градоустройствения план, създаден още по времето на социализма, е предвиждал население и автомобили много по - малко от сегашните. Именно заради това Централната градска част се нуждае от поне още няколко подземни паркинги, които да поберат наплива от автомобили през активния сезон!\"Трябва да върнем славата на Пловдив в образованието, защото градът ни има много и талантливи млади деца.\", посочи директорът на Английската гимназия в града. Той бе категоричен, че ще спре практиката на ГЕРБ и присъдружните им партии в местния парламент да разпродават терени, отредени за строеж на учебни заведение. „Обявяват обществени поръчки и на въпросните парцели изникват жилищни кооперации\", описа порочната схема Радев. Той се спря на здравната и социалната политика на местно ниво, заложени в предизборната платформа на социалистите. Бъдещия кмет и екипа му се ангажират със строителството на  още 10 детски градини в Пловдив, като таксите за тях бъдат далеч по-поносими от днешните, а относно яслите - да бъдат безплатни! Към мерките за подпомагане на младите семейства и борбата с демографската криза се отнася и специалната жилищна политика, заложена в платформата „Пловдив на хората\".„Разкриването на повече и добре платени работни места ще задържи младите в родния град\", посочи Радев. Той изтъкна факта, че  редицата компании-  чужди и родни, които реално откриха голям брой работни места около града, дават  недостатъчно високи заплати за положения труд. Инвеститорите със социална отговорност ще имат подкрепата на администрацията, стана ясно от думите на математикаТой   предупреди, че битката на предстоящите избори ще бъде тежка, защото  всички ще обещават и невъзможното. „Ние сме различни, защото на първо място сме социалисти. Ние сме единствената лява партия.\", обясни Радев. По думите му предизборната надпревара вече започна с редица лъжливи обещания за ежедневна приемна и намаляване на данъците. Затова разговорът за това, кой кой е в политиката, е наложителен, особено когато определени кандидати се смятат за опозиция на управляващия кмет, а до преди година бяха плътно зад него при взимането на решения за града ни.„Няма да спестим фактите, както и ревизията на отминаващия вече мандат на ГЕРБ\", категорични бяха кандидатите под №56 - Тодор Стоилов и Николай Радев За Тодор Стоилов, кандидат за районен кмет на р. Централен  местните референдуми са много уместен подход за взимане на решения с гражданите в дадения район. „Взетото решение от един или двама може да е пагубно за хиляди. Когато в изработването му обаче участват и нашите съграждани, ще знаем, че сме на прав път\", категоричен бе кандидатът за районен кмет с девиз „Аз ви чувам\". ", "date": "2019.09.29", "title": "Николай Радев за проблемите в р. Централен, за образованието и демографията"}
{"url": "http://www.cross.bg/batman-brys-fingur-1614269.html", "text": "/КРОСС/ Годината е 1939-а. Стотици любители на комиксите разгръщат жадно страниците на брой 27 на Detective Comics и историята \"Случаят на Химичния синдикат\", за да се запознаят с един от най-известните супергерои към днешна дата. Разбира се, става въпрос за Батман. Малки и големи знаят, че под черния костюм се крие Брус Уейн - милиардер и алтруист от Готъм, който търси справедливост след убийството на родителите си. Той няма свръхестествени способности, за разлика от други свои \"колеги\" като Супермен и Светкавицата. Но интелектът, уменията му в бойните изкуства и високотехнологичните му приспособления го изстрелват в А-листата на Лигата на справедливостта.\"Родители\" на Батман са Боб Кейн и Бил Фингър, а вдъхновение те получават след огромния успех на \"Супермен\" в края на 30-те години на миналия век. \"Кейн имаше идея за персонаж, наречен Батман и каза, че би искал да видя рисунките. Отидох до дома му и той беше нарисувал герой, който много приличаше на Супермен, но с някакъв вид червеникави чорапогащи, мисля, че ботуши... без ръкавици... с малка лицева маска, държащ се на въже. Той имаше две твърди крила, които стърчаха от него и приличаха на криле на прилеп. И под него имаше надпис \"БАТМАН\", разказва отдавна в интервю Фингър, който предлага визията да се обогати с качулка и ръкавици. Той взима името Брус от шотландския патриот Робърт Брус. Измислянето на фамилия се явява по-трудно за Фингър, който отначало е обмислял Адамс и Ханкок, но се е сетил за офицера Антъни Уейн и така героят е почти завършен. Особено влияние оказва и популярната култура по онова време. Кейн черпи идеи от филмите \"Знакът на Зоро\" (1920) и \"Шепотите на прилепите\" (1930) в създаването на иконографията, свързана с героя, докато Фингър се вдъхновява от Док Савидж, Сянката и Шерлок Холмс в изобразяването на Батман като усъвършенстван детектив и учен. Година след раждането на персонажа Фингър решава, че той се нуждае от \"свой Уотсън\" и така се появява Робин. С този ход продажбите скачат почти двойно, а \"хлапетата помощници\" започват да се появяват в редица комикси. Това всъщност води до критики. Комиксовата индустрия започва да бъде подробно изследвана след издаването на книгата на психолога Фредрик Уъртам \"Прелъстяването на невинните\" през 1954 г. Тезата му е, че децата имитират престъпленията, извършвани в комиксите, и че тези произведения покваряват морала на младежта. В края на 50-те историите за Батман постепенно се ориентират повече към научната фантастика и са въведени нови персонажи като Жената прилеп, Бат Хрътката и Бат Нещото. Приключенията на супергероя често включват свръхестествени трансформации или чудати космически извънземни. В следващото десетилетие Батман дебютира и като член на прочутата Лига на справедливостта. Лимитираната поредица на Франк Милър от 1986 г. \"Батман: Черният рицар се завръща\", която разказва историята на 50-годишния Брус Уейн, бележи огромен финансов успех и се превръща в един от най-забележителни стандарти на комикс средата. Комиксите за Батман получават значително внимание и през 88-а, когато DC Comics създават телефон с номер 900, за да могат читателите да се обаждат и да гласуват дали Джейсън Тод (вторият Робин) да живее или да умре. Те избират кончината на Джейсън с незначителната разлика от 28 гласа. От 2006 година насам постоянните писатели на \"Батман\" и Detective Comics са Грант Морисън и Пол Дини. Работата на Морисън кулминира с поредицата \"Почивай в мир\", изправяща Батман срещу злодейската организация \"Черната ръкавица\", чиято цел е да докара героя до лудост. През 2009-а Джъд Уиник се завръща към писането за \"Батман\", докато Грант Морисън получава собствена поредица - \"Батман и Робин\". Не е изненада, че Батман се появява в редица филми и телевизионни продукти. Първи на екран като супергероя блести Люис Уилсън в черно-бялата филмова поредица \"Батман\" от 1943 година. Там се появява и Робин, изигран от Дълглас Крофт. Двамата са тайни агенти, които се опитват да предотвратят саботажа на своя колега от Япония д-р Дака. Сред най-известните актьори, скочили в костюма на Черния рицар, са Адам Уест, Джордж Клуни, Крисчън Бейл и Бен Афлек, като последният е сред най-критикуваните от феновете. Хитов е и сериалът \"Готъм\", който обаче се върти около приключенията на комисар Джим Гордън. Неговата значка слага звездата от \"Ориндж Каунти\" Бенджамин Маккензи. В поредицата Брус е още дете, което тепърва се учи да оцелява под зоркия поглед на иконома си Алфред. Звездата от вампирската сага \"Здрач\" Робърт Патинсън наследи наметалото на Батман от Афлек и ще се появи в предстоящата лента за героя. Режисьор на филма ще бъде Мат Рийвс (\"Чудовището\", \"Зората на планетата на маймуните\"), а новото заглавие за Брус Уейн се очаква да изгрее на големите екрани на 25 юни 2021 г.", "date": "2019.09.29", "title": "Батман навърши 80 "}
{"url": "http://www.cross.bg/mozuka-izpitvat-natovarvaniya-1614259.html", "text": "/КРОСС/ Прекомерните физически упражнения натоварват не само мускулите, но изморяват и мозъка, установи изследване на френски учени, цитирано от \"Daily Mail\".Екипът на Матиас Песилионе от парижката болница \"Питие Салпетриер\" изследвал спортисти от дисциплината триатлон (плуване, колоездене, бягане), при която се получават големи натоварвания. Оказало се, че те редовно изпитват и умора на мозъка при тренировки и състезания. При това състояние се влошава способността им да взимат решения, да мислят рационално и да устояват на изкушения. След натоварванията при тези спортистите била констатирана чрез сканиране по-ниска активност в областта на префронталния кортекс на мозъка.\"Хората трябва да спрат в момента, когато започнат да изпитват болка в ставите и мускулите. Този процес не е случаен\", твърди д-р Песилионе.По неговите думи умората на мозъка след силни физически натоварвания е съпоставима с тази при тежък умствен труд. При това се засяга един и същ раздел на мозъка. ", "date": "2019.09.29", "title": "Прекомерният фитнес изморява и мозъка"}
{"url": "http://www.cross.bg/vlak-gara-karlovo-1614266.html", "text": "/КРОСС/ От утре /30-и септември/ до 20-и октомври ще бъдат въведени временни промени в движението на 14 влака, които пътуват по различни направления в страната. Промените са свързани с необходимостта от осигуряване на достатъчен брой локомотиви за обслужване на влаковете поради съществуващия в момента постоянен недостиг на тягов подвижен състав.С цел да се освободи достатъчен ресурс за обслужване на основните бързи влакове, които пътуват по дългите дестинации, БДЖ въвежда промени в движението на пътнически влакове, които се ползват от малко пътници.Пътническите влакове, които няма да се движат през периода от 30-и септември до 19-и октомври, са следните:•\tПътническият влак № 30135 от Карлово за Зимница, който заминава от гара Карлово в 18:00 ч. и пристига в Зимница в 21:19 ч.; •\tПътническият влак № 30175 от Карлово за Зимница, който пътува само в ден петък, тръгва от гара Карлово в 17:00 ч. и пристига в Зимница в 20:40 ч.;•\tПътническият влак № 50133 от Дупница за Петрич, който заминава от гара Дупница в 17:10 ч. и пристига в Петрич в 19:52 ч.;•\tПътническият влак № 20164 от Варна за Шумен, който тръгва от гара Варна в 16:45 ч. и пристига в Шумен в 18:53 ч.•\tКрайградският пътнически влак № 30236 от Зимница за Сливен, който заминава от гара Зимница в 21:45 ч. и пристига в Сливен в 22:06 ч.Пътническите влакове, които няма да се движат през периода от 30-и септември до 20-и октомври, са следните:•\tКрайградският пътнически влак № 30270 от Стара Загора за Карлово, който заминава от гара Стара Загора в 03:50 ч. и пристига в Карлово в 06:33 ч.;•\tКрайградският пътнически влак № 30271 от Карлово за Стара Загора, който тръгва от гара Карлово в 07:03 ч. и пристига в Стара Загора в 09:46 ч.Пътническите влакове, които няма да се движат през периода от 1-ви до 19-и октомври, са следните:•\tПътническият влак № 30133 от Карлово за Карнобат, няма да се движи само в участъка Карлово-Тулово в ден събота. Влакът заминава от гара Карлово в 11:55 ч. и пристига в Тулово в 13:34 ч.;•\tПътническият влак № 30170 от Сливен за Карлово, който пътува само в ден събота, няма да се движи само в участъка Тулово-Карлово. Влакът тръгва от гара Тулово в 14:08 ч. и пристига в Карлово в 15:44 ч.Пътническите влакове, които няма да се движат през периода от 1-ви до 20-и октомври, са следните:•\tПътническият влак № 30130 от Сливен за Карлово, който заминава от гара Сливен в 05:05 ч. и пристига в Карлово в 08:38 ч.;•\tПътническият влак № 50132 от Петрич за Дупница, който тръгва от гара Петрич в 06:40 ч. и пристига в Дупница в 09:18 ч.;•\tПътническият влак № 20163 от Шумен за Варна, който заминава от гара Шумен в 07:07 ч. и пристига във Варна в 09:15 ч.•\tКрайградският пътнически влак № 20277 от Шумен за Каспичан, който тръгва от гара Шумен в 05:45 ч. и пристига в Каспичан в 06:12 ч.•\tКрайградският пътнически влак № 20278 от Каспичан за Шумен, който заминава от гара Каспичан в 06:32 ч. и пристига в Шумен в 07:00 ч.За осигуряване на транспортно обслужване за пътниците от тези влакове, ще бъде осигурен превоз с автобуси, които ще обслужват гарите и спирките по маршрута на влаковете. Разписанието на автобусите е разпространено в тези гари и спирки.За влаковете по направленията Варна-Шумен, Каспичан-Шумен и Шумен-Каспичан няма да има осигурен алтернативен превоз с автобуси поради отдалеченост на гарите по маршрута на влакoвете от републиканската пътна мрежа.За пътниците, които ползват пътническият влак от Варна за Шумен е създадена организация за осигуряване на алтернативен превоз с бързия влак № 2654 от Варна за Плевен, който ще пътува с увеличен състав, ще заминава от гара Варна с 5 минути по-рано от обичайното му разписание, т.е. в 17:25 ч. и ще спира допълнително на гарите и спирките в крайградския регион на Варна до гара Синдел разпределителна по маршрута на пътническия влак. ", "date": "2019.09.29", "title": "Временни промени в движението на 14 влака по различни направления в страната"}
{"url": "http://www.cross.bg/dokato-strastta-praveha-1614264.html", "text": "/КРОСС/ Гола двойка любовници намериха смъртта си, докато правеха секс на балкон на третия етаж след домашно парти в Еквадор, съобщава „The Sun\".Жената, 28-годишна, и нейният 35-годишен любовник се плъзнали над парапета на балкона, докато се отдавали на страстта.Те падат на намираща се отдолу тераса, казаха полицаи пред местните репортери в столицата Кито.Жертвите на страстта били открити от съсед в квартала Карапунго, който чул силен трясък и се втурнал навън, за да провери какво става.Опечален роднина на неназованата жена каза, че е майка на 8-годишно момиче.Източник: БГНЕС ", "date": "2019.09.29", "title": "Любовници загинаха, докато правеха секс на балкон"}
{"url": "http://www.cross.bg/kmet-horata-yambol-1614262.html", "text": "/КРОСС/ Кандидатите на „БСП за България\" в Ямболска област тръгват единни към успеха на местните избори. Те символично откриха кампанията с пресконференция на открито, каквато кампания възнамеряват да водят.„Има символика в номера, с който ще се явяват всички кандидати на „БСП за България\" в региона - 56. Общините са пет, разчитаме на отлична оценка шест от избирателите във всяка община, така че номер 56 ще е щастлив за БСП в област Ямбол\", каза зам.-председателят на Народното събрание Кристиан Вигенин. Той уточни, че БСП ще води позитивна капания, обърната към хората, един разговор за идеи, за това накъде да се развиват общините в област Ямбол. \"Нашите кандидати са позитивни хора, с опит, подготвени, една част от тях в продължение на години вече ръководят своите общини успешно и за пореден път се обръщат към избирателите, за да получат доверие, а други влизат в една нелека битка, за да изградят един по-добър живот и да дадат перспектива за общините и за хората, които живеят в тях\", изтъкна още той.„Моето участие в предизборната надпревара е израз на желанието ми да вложа сили и умения нашият град да бъде хубав, уреден и удобен за живеене, а хората в него да се чувстват ценени и защитени\", каза кандидатът за кмет на Ямбол Катя Георгиева. Тя изтъкна, че всички са убедени, че Ямбол се нуждае от промяна, но тази промяна не минава през отричане или унищожаване на постигнатото. „Промяната трябва да засегне механизмите на управление и преразпределението на обществените ресурси. Ямбол се нуждае от нова енергия и нов подход на управление, за да бъдат уверени хората, че тяхното мнение се зачита, че техните искания ще бъдат в дневния ред на местната власт, че данъците им ще бъдат коректно и справедливо използвани\", допълни още Катя Георгиева.Катя Георгиева представи и присъстващите двама кандидати за съветници, представители на младото поколение в БСП - вторият в листата - д-р Райно Георгиев и третият - Красимир Йорданов.Кандидатът за кмет на Елхово Стоянка Маджарова която е инженер, от 30 години работи като директор в предприятие за чугунолеене. „Професията, която съм избрала, доказва, че аз съм един силен човек, който може да успее и е свикнал да побеждава\", допълни тя и уточни, че изминалите 12 г. са показали, че истинската градивна промяна към по-добро е неотложна в Елхово, а всяко едно отлагане е безвъзвратна загуба. Като проблеми на общината тя посочи, че Елхово обезлюдява с мащабни темпове. Той не е по-чист, нито по-подреден, нито по-уютен.Стоянка Маджарова обясни, че в листата за общински съветници са включени специалисти от всички области, хора, които знаят и могат и които са се доказали във времето със своите възможности. Водач е Татяна Дюлгерова, директор на Бюрото по труда в Елхово, ендокринологът д-р Мария Атанасова и дългогодишният общински съветник Стоян Овчаров. Като председател на общинската организация на БСП Стоянка Маджарова е поела отговорността да се кандидатира за кмет и заяви, че като кмет ще премахне високомерието и надменното отношение към гражданите, ще наблюдава стриктно желаната реформа за висококачествено административно управление.Кандидатът на БСП за кмет на Стралджа е Йордан Койчев. За себе си той разказа, че е завършил средно образование в Ямбол, полувисше в Учителския институт в Ямбол, а висше във ВМИ - София - специалност „Транспорт и енергетика\". 15 г. е работил в Учителския институт, а от 20 г. е управител на частна фирма в Лозенец. По думите му, целта му като кандидат за кмет е общината да гарантира добро образование, достъпно здравеопазване, добра инфраструктура, но определи като най-голям проблем на Стралджа огромното разделение. \"Даже във въздуха на Стралджа има напрежение. Убеден съм, че ако нашите съграждани ни гласуват доверие, ние ще успеем да преодолеем това разделение, да обединим силите и експертизата на всички наши съграждани, за да направим живота по-добър - днес по-добър от вчера и утре по-добър от днес\", каза още Йордан Койчев.Листата за общински съветници на БСП в Стралджа е баланс между млади и амбициозни хора и между хора с рутина, които имат опит, обясни кандидатът за кмет. Водач на листата е Янко Добрев, втори е Койчо Тончев. Той ги определи като млади хора, експерти в своята област.БСП в Ямболска област разчита на своите успешни кметове. Кандидатът за пети мандат за кмет на община „Тунджа\" Георги Георгиев обясни, че мотивацията да участва отново в изборите я дават хората, най-вече със свършеното за тях, за да може то да продължи. Той изтъкна, че постигнато през 16-те години е дело на екипния подход на работа и защото успехите са се случили заедно с хората на община „Тунджа\", а заявката за нов мандат приема като поредна борба за по-добрата визия на община „Тунджа\" и по-добрия живот на хората в общината.Георги Георгиев сподели още, че спецификата на общината - голяма територия и 44 отделни населени места, създава трудността за обединение и работа в една посока като единна общност, но явно те все по-добре го правят и затова хората свързват надеждата си за по-добър живот с тях. „През последните 9 години всичко, което „Тунджа\" е постигнала е благодарение на собствените си сили и възможности без височайши подаръци на правителства и министерства. И затова е още по-ценно\", каза още Георги Георгиев. Той представи листата и изрази надежда, че този път ще извоюват и мнозинство в Общинския съвет. БСП „Тунджа\" издига кандидати за кмет в 19 села, а в 4 села подкрепя независими кандидати.Рекордьорът на БСП, с шест мандата като кмет - кандидатът за кмет на Болярово Христо Христов заяви, че осъзнава, че когато си работил толкова много години - 24, трупаш и негативи, но изтъкна като голяма заслуга, че са успели да запазят статута и целостта на една малка гранична община, каквато е Болярово. „Не ни спря нито чумата по овцете и по свинете, нито нищо, защото нашит хора имат голям дух\", каза той и поясни, че с подреждането на листата БСП в Болярово доказва, че се отваря. Средната възраст е 46 г., от 11 кандидати, 4 са гражданска квота, един е коалиционен партньор. Председателят на партията е едва в средата на листата - на пето място, отстъпвайки път на по-младите. БСП - Болярово си поставя за цел още на първи тур да имат кмет на община, кметове на селата Стефан Караджово и Мамарчево и поне 8 съветници.На областното представяне на БСП присъстваха и народните представители Николай Пенев и Петър Кънев, областният лидер Митко Андонов и членът на Националния съвет на БСП Атанас Мерджанов, който изтъкна, че кандидатите за кметове на общини в Ямболско имат много капацитет, много опит, но най-важното, което ги отличава, е духът и социалната загриженост.Нашата задача е пет победи в петте общини, каза в заключение Кристиан Вигенин и пожела успех на всички. ", "date": "2019.09.29", "title": "Кандидатите на БСП в Ямболска област тръгват единни към успеха на местните избори"}
{"url": "http://www.cross.bg/facebook-mrezhi-predavat-1614252.html", "text": "/КРОСС/ Няколко американски социални мрежи, включително Facebook и Whatsapp, ще бъдат длъжни да предават криптирани от потребителите съобщения на британската полиция в съответствие с ново споразумение между Лондон и Вашингтон, съобщава БГНЕС.Според агенцията споразумението, което ще бъде подписано следващия месец, ще задължи социалните мрежи да предават информация, за да подпомогнат разследването на особено тежки криминални престъпления, включително тероризъм и педофилия.Британският министър на вътрешните работи Прити Пател заяви по-рано, че за престъпниците е добре дошло намерението на Facebook да разреши на потребителите да изпращат криптирани по такъв начин съобщения, че само подателят и получателят да имат достъп до тях. Тя призова социалните мрежи да предоставят на разузнавателните служби достъп до съобщенията.Според агенцията, в съответствие с новото споразумение, САЩ, за разлика от Обединеното кралство, ще могат да използват информацията, получена от британските компании, само при дела с произнесена присъда за смъртно.  ", "date": "2019.09.29", "title": "Facebook и Whatsapp ще предават криптирани съобщения на британската полиция"}
{"url": "http://www.cross.bg/ryse-bulgariya-milkov-1614250.html", "text": "/КРОСС/ \"Преди век и половина Русчук е бил европейската порта на България. Архитектурата, нравите, науката, ценностите на стара Европа влизат не през малката тогава София, влизат в България през нашия град Русе\". С тези думи кандидатът за кмет от Местна коалиция \"БСП за България\" Пенчо Милков се обърна към съгражданите си, дошли да го подкрепят на официалния старт на предизборната му кампания. Той подчерта, че през годините Русе е преживял времена на възход и кризи, но никога не изгубва своя дух. Милков изтъкна, че Русе е градът, от който тръгват демократичните промени в България и първи Русе дава тон в развитието на екологичната политика в страната ни.\"В по-ново време обаче, градът ни понесе много удари. Обезлюдя и остаря. Но Русе има потенциал до няколко години да се превърне в северната столица на България и това може да стане с почтено управление, ясни правила и ясна кауза. Вярвам, че Русе може да бъде управляван на основата на почтеност, прозрачност и на основата на закона по образец на големите европейски градове, с които ни свързва река Дунав\", каза в заключение кандидатът за кмет.Социалистите, които влизат в надпреварата за Русе със слогана \"Обичаме Русе\" и под номер 71 в интегралната бюлетина, представиха кандидатите си за общински съветници и кметове, сред които най-млада е студентката от Русенския университет Моника Йорданова, а най-възрастен - почетният гражданин на Русе и вокален педагог Вили Икономов.Водачът на листата за общински съветници и председател на ОбС на БСП - Русе Пламен Рашев от своя страна изтъкна, че русенци, като повечето свободни хора в България, желаят да живеят в справедлива държава и да градят солидарно общество. \"Това е и мотивът, който ни води, за да търсим промяна за Русе, който може да бъде по-зелен, по-красив и привлекателен за живеене\", коментира Рашев.\"Водени сме от убеждението, че само заедно можем да променим статуквото. Водени сме от разбирането, че сегашното управление е вредно за нас, за децата ни и за България. Обединени сме от обичта си към Русе и от личността на Пенчо Милков\", каза от името на коалиционните партньори - АБВ, ПП \"Българската пролет\" и ПД \"Социалдемократи\" - Пламенка Ангелова.Предизборната кампания на коалицията стартира с концерт на рок група Б.Т.Р., които изпълниха любими парчета от репертоара си пред стотиците русенци.  ", "date": "2019.09.29", "title": "Кандидатът за кмет на Русе Пенчо Милков откри предизборната си кампания"}
{"url": "http://www.cross.bg/turnovo-granitzata-malko-1614253.html", "text": "/КРОСС/ Огромно задръстване блокира стотици българи на граничния пункт „Дерекьой\" при Малко Търново. Проблем с електрозахранването от турска страна довел до огромни опашки по границата.Той вече е разрешен, разказват потърпевши при влизането на българска територия. ", "date": "2019.09.29", "title": "Стотици българи блокирани на границата край Малко Търново"}
{"url": "http://www.cross.bg/kolata-otnovo-nova-1614255.html", "text": "/КРОСС/ Запалиха колата на разследващ полицай в София. Това е вторият палеж в рамките само на година. Деянието е извършено около 5 часа тази сутрин. Щетите са материални. Колата е паркирана пред входа на блока на собствениците. Те са мъж и жена - служители в системата на МВР. А синът им е репортер на NOVA Кристиян Попов. Той е първият, който разбира за случващото се.„Беше към 5 часа сутринта. Първо чух свистене. После видях в тавана ми отблясъци от огъня. Погледнах през прозореца и видях, че колата ни гори. Това е втора кола в рамките на година и половина. Веднага изтичах и започнахме да гасим с малки пожарогасители, но това е нищо, не можеш да го локализираш. Единствено може да го спреш за момент и той лумва отново. Бяхме се обадили на пожарната. Много бързо дойдоха. Може би 5 минути им трябваше. И още 5 да го загасят, но щетите са доста сериозни\", коментира Кристиян Попов.Той се надява деянието да не е свързано с неговата работа и тази на родителите му. А камера пред блока е заснела извършителя на палежа. Предишното посегателство върху автомобил на семейството все още не е разкрит.  Извършителят отново е заснет. Пострадалите смятат, че става дума за един и същи човек. За NOVA от МВР обясниха, че тече разследване. Вероятно ще работят по всички версии за палежа. ", "date": "2019.09.29", "title": "Запалиха колата на разследващ полицай в София"}
{"url": "http://www.cross.bg/bednost-liniyata-leva-1614254.html", "text": "/КРОСС/ От 1 януари 2020 г. линията на бедност да бъде 363 лева - това предвижда проект на постановление на Министерския съвет, публикуван за обществено обсъждане на сайта на социалното министерство и на Портала за обществени консултации. Срокът за обсъждане на проекта е до 27 октомври, съобщава БТВ.Линията на бедност през тази година е 348 лева. Предложеният нов размер за 2020 г. е с 4,3 на сто по-висок в сравнение с 2019 година. При размер на линията на бедност от 363 лв. средномесечно на човек от домакинство, под прага на бедност са 1 663 668 души.С определянето на линията на бедност от 363 лв. за 2020 г. финансовата подкрепа за хората с трайни увреждания ще бъде актуализирана и ще отговаря на динамично променящата се икономическа среда, се отбелязва в доклад на социалния министър. ", "date": "2019.09.29", "title": "Предлагат 15 лева увеличение на линията на бедността за догодина"}
{"url": "http://www.cross.bg/manolova-promyana-kampaniyata-1614260.html", "text": "/КРОСС/ Подкрепата и включването на Стефан Данаилов в Инициативния комитет на Мая Манолова дава допълнителна енергия и заряд на кампанията. Не само защото Мастера е в сърцата на милиони българи, а и защото той е много важна част от БСП -  заместник-председател е на партията. Това е много важен знак към нашите членове и симпатизанти. Това заяви лидерът на столичните социалисти и водач на листата на БСП за общински съветници Калоян Паргов след откриването на кампанията на Мая Манолова за кмет на София. На събитието присъстваха членове на ръководството на Градската организация, кандидати на БСП за общински съветници и районни кметове и евродепутати от левицата.„София има нужда от промяна. Промяна на модела на управление. Промяна на мисленето и отношението към проблемите на града. Промяна на начина, по който се харчат парите на софиянци. Има решение и то се нарича Мая Манолова\", убеден е Паргов. Той призова столичани да подкрепят Манолова, като гласуват с номер 75 в бюлетината за кмет на София. „Пожелавам на добър час на Мая в това нелеко начинание, с което се е заела. Убеден съм, че тя ще го доведе до успешен край. Като всичко останало, с което се е занимавала досега\", каза още председателят на БСП - София и допълни: „Тя знае, че може да разчита на нашата подкрепа\". ", "date": "2019.09.29", "title": "Паргов: Подкрепата на Стефан Данаилов за Мая Манолова дава допълнителна енергия и заряд на кампанията"}
{"url": "http://www.cross.bg/shirak-frenski-doma-1614256.html", "text": "/КРОСС/ Последна почит към бившия френски президент Жак Ширак. Тленните му останки ще бъдат изложени за общонародно поклонение в Дома на инвалидите в Париж. Това е мястото, където са погребани прочути френски държавници, сред които и Наполеон Бонапарт.Там около 14 часа ще пристигне кортежът с тленните останки на бившият френски държавен глава. По желание на семейството му ковчегът на Ширак ще бъде изложен за поклонението в предверието на катедралата в Дома на инвалидните. Така всеки един гражданин на Франция да си вземе последно „сбогом\" с един от най-популярните и обичани президенти на страната.Официалната част на погребалната церемония ще бъде утре. Очаква се на нея да присъстват над 30 държавни глави на страни от целия свят, сред които и Владимир Путин. В понеделник след обед Жак Ширак ще бъде погребан в семейната гробница в „Монпарнас\" до дъщеря си Лоранс. ", "date": "2019.09.29", "title": "Франция се сбогува с бившия президент Жак Ширак"}
{"url": "http://www.cross.bg/devnya-razkopki-martzianopolis-1614257.html", "text": "/КРОСС/ Златно монетно съкровище откриха археолози при проучването на древния град Марцианополис в землището на девненския квартал \"Река Девня\", близо до Варна.Извадените от земята 12 златни монети са на император Теодосий II (408-450 г.) а 13-тата е на съпругата му Елич Евдокия. Те са били укрити при унищожаването на Марцианопол от хуните, обясни ръководителят на археологиеската експедиция, д-р Христо Кузов от Регионалния исторически музей във Варна. От няколко години държавата и Община Девня съвместно отпускат средства за разкопки в историко-археологическия резерват \"Марцианополис\", като досега се проучваше инсулата (карето) западно от Музея на мозайките. Мястото, на което е открита сензационната находка, е ново и се намира в района на болницата. Община Девня вече създава организацията по поставянето на камери за видеонаблюдение и прожектори в района, за сигурността на съкровището, голяма част от което засега все още е под земята. \"Трябват ни още средства, за да разширим разкопките. Държавата отпусна 19 000 лева, но те ще се окажат недостатъчни, защото се налага да продължим извънредно с археологическите проучвания\", каза д-р Кузов. Това е второто монетно съкровище, на което се натъкват археолозите в землището на кв. \"Река Девня\". През 1929 година там случайно е открито едно от най-големите съкровища в историята на света. Тогава са изровени два големи глинени съда за съхранение на зърно, пълни с римски сребърни монети от I в.пр.Хр. до III в.  В съкровието имало над 100 000 сребърни римски монети (около 350 кг.), повечето от времето на Марк Антоний. Предполага се, че то е представлявало градската хазна на Марцианопол и е било укрито при разграбването и опожаряването на града от готите и карпите. Руините на древния град се намират под днешния град Девня, като най-ранните археологически разкопки са проведени от Хайнрих Хартл, професор във Виенския университет, Австрия. Той начертал и първия план на града. Част от сградите на Марцианополис са проучени от Карел Шкорпил. При археологическите разкопки тук са открити крепостни стени, некрополи, църкви, жилищни и обществени постройки, украсени с великолепни мозайки. Сред находките са два слънчеви часовника, които не само измервали времето, но посочвали зимното и лятното слънцестоене и равноденствието. Сред откритията на археолозите са подова мозайка с изображение на Горгона-Медуза. Мозайката \"Сатир и Антиопа\" представя прелъстяването на нимфата Антиопа от бог Зевс. Сюжетът е изключително рядък сред мозайките, запазени от онова време. Римските и разнновизантийските мозайки, намерени при разкопките на Марцианополис, са изложени в Музея на мозайките в Девня.  ", "date": "2019.09.29", "title": "Откриха златно съкровище при разкопки близо до Варна "}
{"url": "http://www.cross.bg/starship-spacex-musk-1614258.html", "text": "/КРОСС/ Изпълнителният директор на SpaceX Илън Мъск разкри космическия кораб на компанията Starship. Той обяви, че корабът ще може да транспортира голям брой хора и товари между Луната и Марс, съобщават ДПА и други медии.Корабът също ще може да лети до други места в Слънчевата система и ще бъде използван повече от веднъж, обяви Мъск, докато представяше новото развитие около проекта в събота вечерта в американския щат Тексас.В \"Туитър\" от SpaceX отбелязаха, че корабът ще е с капацитет до 100 души при дълги междупланетарни полети в космоса. Също така ще пренася товари, което ще улесни евентуално създаване на бази на Луната, както и за изграждане на градове на Марс.Преди няколко години Мъск обяви плановете си за колонизиране на Марс и да закара един милион души на планетата. Според плановете му, представени през 2016 г., хората ще могат да пътуват до планетата през 2025 г.Мъск иска Starship да бъде изпратен в орбита до шест месеца.\"Това може да звучи напълно откачено, но мисля, че искаме да се опитаме да достигнем орбита след по-малко от шест месеца\", каза той по време на презентацията.Илън Мъск сподели още, че се планира Starship да потегли за първи път до 1-2 месеца и да достигне 20 километра височина преди да се върне на Земята.Според него Starship ще бъде най-мощният космически кораб в историята, който ще закара хора на Луната, Марс и отвъд.Шефът на SpaceX също говори и за ракетата носител Super Heavy, която ще бъде използвана за изстрелването на Starship в орбитата. Тя ще бъде с повече от 30 двигателя, а Starship - шест двигателя.По време на презентацията беше показана историята на SpaceX. На 28 септември се навършиха 11 г. от първия полет на SpaceX в орбита. Оттогава са извършени 78 изстрелвания, SpaceX е единствената компания, която използва ракети и кораби по няколко пъти. ", "date": "2019.09.29", "title": "Мъск представи кораба си до Марс, изпраща го в орбита до 6 месеца"}
{"url": "http://www.cross.bg/kralitzata-dzhonsun-izvini-1614240.html", "text": "/КРОСС/ Борис Джонсън лично се е извинил, че е поставил в неудобна позиция кралицата, като поиска тя да одобри незаконното спиране на работата на Камарата на общините, съобщава БГНЕС.Кралски източници разкриха, че в домакинството на кралицата има огромно безпокойство относно решението на Джонсън да спре работата на парламента в продължение на пет седмици, дори преди Върховният съд да постанови миналата седмица, че е незаконно. По-рано този месец придворните измислиха начини да дистанцират монарха от политическата буря, която бушува по повод Brexit на фона на опасенията, че Джонсън ще използва речта на кралицата като средство, за да предизвика общите избори.Премиерът се е обадил по телефона на кралицата във вторник, след като Върховният съд реши, че е сгрешил като е спрял парламента за пет седмици. Източник от \"Даулинг стрийт\" 10 потвърди: „Той се отправи към кралицата възможно най-бързо, за да каже колко съжалява.\"Това бе третият път, когато Джонсън се извини насаме за нещо, за което отказа да се извинява публично. Премиерът заяви в кабинета в четвъртък, че е \"грешка\" да се отхвърлят предупрежденията, че езикът му може да доведе до атаки срещу депутатите.Освен това той се извини, казвайки, че при независимото разследване за сексуално насилие над деца са изразходвани 60 милиона британски лири, когато през тази година се срещна с жертви на насилие от старото си училище, Ashdown House в Източен Съсекс. ", "date": "2019.09.29", "title": "Борис Джонсън се извини лично на кралицата за спирането на парламента"}
{"url": "http://www.cross.bg/marin-podrediha-direktor-1614241.html", "text": "/КРОСС/ Марин Кондов от ОДМВР-Добрич е пътният полицай на годината. След него в индивидуалната надпревара се подредиха Румен Евтимов от ОДМВР-Перник и Иван Иванов от ОДМВР-Ловеч.В отборното класиране първи са служителите от ОДМВР-Добрич, след тях са представителите на ОДМВР-Шумен, а на трето място е отборът на ОДМВР-Перник.Конкурсът се провежда за 27-и път. В него мериха сили 64 състезатели от 29 отбора от всички областни дирекции на МВР, като дирекцията домакин се представи с два отбора. Сред участниците имаше и 6 дами. Те не сформират отбор, но сред тях най-добре се представи и бе отличена Деница Господинова от ОДМВР-Русе. След нея в индивидуалното класиране при жените се подредиха Победа Карарадева от ОДМВР-Сливен и Невена Копанкова-Бечева от ОДМВР-Русе.Наградите на победителите бяха връчени снощи на церемония в Плевен. На нея присъстваха зам.-ректорът на АМВР комисар доц. д-р Добромир Доков, директорът на ОДМВР-Плевен старши комисар Красимир Начев, зам.-председателят на Държавната агенция \"Безопасност на движението по пътищата\" Анжелина Тотева, изпълнителният директор на ИААА инж. Бойко Рановски, зам.-генералният директор на БЧК д-р Надежда Тодоровска и Светослав Кръстев от СБА.  ", "date": "2019.09.29", "title": "Марин Кондов е Пътният полицай на 2019 година"}
{"url": "http://www.cross.bg/tzentur-ycheben-bulgariya-1614242.html", "text": "/КРОСС/ 348 обучения се проведоха в Техническия учебен център на ЧЕЗ Разпределение България за две години. 5078 преминаха през модерната учебна база, откакто центърът отвори врати през септември 2017 г. Обученията се водиха от 56 лектори, професионалисти в сферата на енергетиката в България.Техническият учебен център на ЧЕЗ Разпределение е лицензиран от Националната агенция за професионално образование и обучение (НАПОО). В него може да се извършва и удостоверява  професионално обучение и придобиване на степен на професионална квалификация съгласно Закона за професионалното образование и обучение по 8 професии и 12 специалности. Центърът предлага изключителна възможност за практическо обучение в единствения по рода си в Западна България полигон с реална електроразпределителна мрежа и напълно оборудвани учебни зали. Провежданите обучения дават възможност за квалификация и преквалификация както на служители на дружеството, така и на външни лица.В партньорство с образователните институции, в Техническия учебен център на ЧЕЗ Разпределение България се обучават групи от ученици и студенти от профилирани учебни заведения, от подизпълнители, повишава се квалификацията на служителите на дружеството и се създават единни стандарти за работа, които да водят до европейско качество на обслужването в сектора.Повече информация за предлаганите от центъра възможности, както и контакти за връзка, могат да бъдат намерени на сайта на дружеството www.cez-rp.bg,  в секция „Технически учебен център\". ", "date": "2019.09.29", "title": "348 обучения се проведоха в техническия учебен център на ЧЕЗ Разпределение България"}
{"url": "http://www.cross.bg/zhena-septemvri-bila-1614243.html", "text": "/КРОСС/ Полицията залови криминално проявен мъж, намушкал жена си в корема и краката.В петък следобед в полицейското управление в Септември се получил сигнал за намушкана с нож жена. Пристигналите на мястото екипи установили, че пострадалата е 36-годишна пловдивчанка. Тя била транспортирана с линейка в МБАЛ-Пазарджик с прободни рани в областта на корема и краката. В хода на разследването е установено, че жената е била при роднини в Септември.Пристигналият впоследствие на адреса 41- годишен мъж, с когото живеела на семейни начала, в изблик на ревност нанесъл няколко удара с нож по тялото й, след което се качил в автомобил и избягал.Извършен е оглед от дежурна група при РУ-Септември, като са иззети веществени доказателства, в това число и оръжието на престъплението. Със съдействието на полицейски служители от ОДМВР-Пловдив нападателят е установен и задържан на територията на пловдивския квартал „Столипиново\".Повдигнато му е обвинение и наложена 72- часова мярка за неотклонение „задържане под стража\". Действията по разследването продължават под наблюдението на Окръжна прокуратура- Пазарджик. ", "date": "2019.09.29", "title": "Задържаха ревнивец, намушкал жена си"}
{"url": "http://www.cross.bg/byrgas-apostolov-vodachi-1614246.html", "text": "/КРОСС/ Бургас се нареди в Топ 10 на световната класация за приятно шофиране. Градовете са оценени от 2600 пътешественици от целия свят.Бургас и областта са посочени на 6-то място в десетката на най-предпочитаните от водачите региони за шофиране. Начело се нарежда Гран Канария на Канарските острови.Ето кои са в топ 10:1. Гран Канария, Канарски острови2. Измир, Турция3. Кернс, Австралия4. Кефалония, Гърция5. Сплит, Хърватия6. Бургас, България7. Нок, Ирландия8. Понта Делгада, Азорски острови9. Йоханесбург, Южна Африка10. Варшава, Полша.Авторите отбелязват, че сред първите десет са попаднали достатъчно на брой островни дестинации, за да се предполага, че туристите обичат да шофират на части от сушата, необременени с многокилометрови транспортни мрежи.Такъв е и районът на и около Бургас.\"Аз съм съгласен, но се учудвам,че при такава конкуренция успяваме да заемем такова място, защото зависи, както и от организацията на движението в града, така и от културата на самите водачи, които в момента управляват по улиците\", каза треньорът по автомобилизъм Стоян Апостолов.Авторите на проучването отделят специално внимание на използването на навигация по време на пътуването. Причината е, че GPS-ът отнема от стреса при пътуване на непознато място. Въпреки дългогодишният си опит зад волана, Стоян Апостолов не се срамува да признае,че понякога и той прибягва до навигация.\"Наложи ми се веднъж да потърся една уличка много къса в града - ,Войнишка\" и аз се учудих, макар че съм бургазлия, но навигацията ме закара безупречно и това много ме зарадва, че не загубих време\", каза още Апостолов.Бургас е лесен за ориентиране град с или без навигационна система потвърждават и водачи. \"Ориентирам се, тъй като там, където е трябвало да отида, съм успял да достигна без помощта на GPS\", заяви водачът Петър Воденичаров.При допитването, анкетираните освен организацията на движение оценявали и красивите гледки по време на шофиране, както и достъпа до културно-исторически и природни забележителности, плажове и места за пазаруване.Археолози обобщават забележителностите, които предлага на туристите Бургаският залив\"Има много добре съхранени и сравнително добре поддържани културни паметници и като архитектура - от епохата на  Възраждането, които са най-късни, църквите на Несебър са световен паметник, вазите на Созопол, крепостните стени на Несебър и Созопол, напоследък \"Аква Калиде\" в Бургас\", каза Димитър Недев, директор на АМ \"Проф. Б. Димитров\" - Созопол.Анкетираните трябвали да оценят и поведението на местните шофьори - били нетърпеливи и непредсказуеми.Треньорът по автомобилизъм обаче е на противоположно мнение.\"Бургазлии са толерантни и доста разумни в своето управление, говоря конкретно за бургазлии, защото имам наблюдение от ежедневното ми каране, макар че през лятото е конгломерат от различни водачи\", добави треньорът по автомобилизъм Стоян Апостолов. ", "date": "2019.09.29", "title": "Бургас се нареди в туристически Топ 10"}
{"url": "http://www.cross.bg/silno-zemetresenie-raztursi-filipinite-1614245.html", "text": "/КРОСС/ Земетресение с магнитуд 6,1 разтърси в неделя филипинския остров Минданао. Това съобщи БГНЕС, позовавайки се на Европейския средиземноморски сеизмологически център.Епицентърът е бил на 185 км. югоизточно от град Давао. Огнището е на дълбочина 88 км. ", "date": "2019.09.29", "title": "Силно земетресение разтърси Филипините"}
{"url": "http://www.cross.bg/godini-seloto-hora-1614244.html", "text": "/КРОСС/ България отново бележи демографски минуси. Най-големият проблем е застаряването на нацията. Учените от БАН работят с прогноза, според която след 10 години хората на възраст над 80 ще съставляват около 7 процента от населението. А през 2050-та ще са една десета от всички българи.Прогнозата кореспондира и с данните на Евростат за броя родени деца. Ако през 2015-та те са били близо 66 хиляди, очакванията за след 20 години са за под 52 хиляди новородени българчета. И ако днес е актуален въпросът за достъпа до детска градина, то утре ще стане болезнена темата за липсващите социални услуги за възрастните.Биляна Борисова разказва на какво разчитат пенсионерите в берковското село Бистрилица. То не отдалечено в планината, а само на 20 километра от Монтана. Петър Дафинов скоро ще навърши 50 години и е един от най-младите в селото. Подържа буренясалите тротоари пред отдавна празните къщи. Няма никой, много са рядко. Малко са хората тук”, коментира той.В селото постоянно лекар няма, автобус до Монтана също не минава. Магазинът им затворил преди месеци, а хляб докарват в местното барче. В Бистрилица живеят около 50 души, предимно възрастни хора.  Според местните след десетина години в селото им ще напомнят само къщите, че някога там за живели хора. „Бистрилица ще изчезне. Това са хора над 70 години, които са останали и не може, млади хора няма, деца няма”, казва и Галина Ангелкова, жител на селото.„Тезата, че България ще изчезне не може да бъде актуална. Не може да бъде и адекватна по някакъв начин. Защото има много тенденции, много процеси, които взаимно се допълват и има начин да се преодолеят. Но трябва политическа воля и политики за това”, коментира проф. Антоанета Христова от Института за изследване на населението и човека към БАН. Тя допълни, че за решаването на проблема трябва комплексност.Доц. Стоянка Черкезова от БАН също подкрепи мнението на проф. Христова. „Трябва да има коплексност в услугите, които трябва да се предоставят на хората в отдалечените райони. Цената за осигуряване на услугите е много ниска”, коментира доц. Черкезова. ", "date": "2019.09.29", "title": "До 2050 г. 7% от българите ще са 80-годишни"}
{"url": "http://www.cross.bg/mira-probega-komentira-1614247.html", "text": "/КРОСС/ Доброволци от цял свят се включиха в световния пробег на мира. В България те влязоха през Свищов и утре ще финишират във Варна.Стартът на лъча от лекоатлети, които достигнаха до България е даден град Кишинев. Костадин Виглов тръгва оттам като се включва за 6 път в пробега. „Спортът е мощно средство за обединение на хората. За приятелство. Ние всички сме виждали - има го този спортен дух, желание за победа  - както го наричаме спортна злоба. Но също сме виждали и тези моменти на дълбоко уважение и на симпатия след като състезанието е завършило, между състезателите\", коментира той.Основател на глобалната щафета е индийският философ и спортист Шри Чинмой, чиято кауза е световният мир и приятелството между народите. В тежките бягания, които на моменти са надхвърляли и 120 километра на ден се включиват и жени. Сред тях е и Луиза Харитон от Румъния. Почтидесет години тя е част от пробега на мира. „Ние бягаме, защото обичаме да бягаме. Харесва ни да срещаме различни хора. Таз инициатива всъщност е проект на единството и ако ние можем заедно в отбор да бягаме и да постигнем това, значи целия свят може да се обедини. Така както ние сме отбор от различни страни, по същия начин и човечеството може да се обедини\", каза Харитон.Тя не отрича, че са срещнали и трудности по трасето на лъча от Кишинев и то в родната й страна. „Както в живота има върхове и спадове, по същия начин бе и пробега за нас до момента. Най-трудно беше в Румъния, защото там имаше много километри, а отборът бе по-малък\", сподели още Луиза. Това обаче не отказало участниците и те достигнаха Нови пазар. Където бяха посрещнати от младите лекоатлечески надежди на града.„Изключително много ми хареса. За мен бе чест да участвам в това, защото всички хора, които видях днес, които участваха.  Беше наистина прекрасно\", коментира Диана Димитрова.„Особено царицата на спортовете - да. Обединява и не само. Възпитава качества, учи на дисциплина, на ред. А между другото ние имаме доста шампиони, рекордьор в атлетиката. Така че с най-голямо удоволствие участваме в този пробег\", коментира Елена Николаева, треньор Факелът на пробега е световен символ на мира. През своята история е бил държан от хора като Нелсън Мандела, Майка Тереза, Михаил Горбачов, Карл Люис и Мохадем Али, както и от стотици хиляди деца. За повече от три десетилетия в Пробега на мира са изминати над 600 000 километра през 150 държави. ", "date": "2019.09.29", "title": "Световният пробег на мира достигна до България"}
{"url": "http://www.cross.bg/filchev-vodesht-prokyror-1614249.html", "text": "/КРОСС/ Проф. Никола Филчев, бивш главен прокурор, в ефира на БНТ по актуални темиНикола Филчев: Всички въпроси сега не можем да ги обсъдим. Хората негодуват по две причини. Това решение е постановено от незаконен състав, който е предубеден, заинтересуван от изхода на делото. И второ, защото по своето съдържание, решението противоречи на закона. И казах, подробни юридически аргументи сега не бих искал да изтъквам. Но, за да стане ясно на широкия кръг от хора, ще посоча само следните факти. Вижте, каква сценка разиграват пред нас. Единият от участниците, съдията Калпакчиев е лауреат на този Хелзинкски комитет и е обявен за „Човек на годината\". Другият участник в сценката, подсъдимият, осъденият за убийство Джок, е също номиниран за лауреат за „Човек на годината\" от същия комитет. Единият гледа делото на другия. И го освобождава, опрощава му, условно предсрочно, освобождава го за 7 години. Има и още: Същият затворник е поканен от катастрофиралия министър Христо Иванов, на правосъдието, в Министерство на правосъдието, да пише наказателния закон. И там, моля Ви се, той предложил ей тази промяна, от която след време се възползвал лично той, като председател на някакво сдружение. И кой му създал това сдружение? Този същият Хелзинкски комитет. И тази грозна сцена искат да ни убедят, че представлява справедливо решение на независим съд. И, ако някой от гражданите се обади да протестира, да каже: Какво става, какво правите, тогава се нахвърля една група кресливи соросоиди срещу него, с упреците, че не зачита съдиите, не ги уважава достатъчно, че не зачита съдийската независимост и какво е това правосъдие на улицата, и т. н.Никола Филчев:  Това е проблемът, че неговият извод, че осъденият Джок се е поправил, е необоснован, не почива на представените доказателства. Администрацията на затвора, която има непосредствено впечатление от поведението на осъдения, дава обратното заключение. И онзи ден зам.-министърът на правосъдието - Проданов, който говореше по телевизията съобщи, има опит за бягство. Навлизаме в подробности и сега с адвокати аз не искам да дискутирам. Те, все пак, защитавайки закона, го правят срещу пари и с това се и прехранват. Така че, в дискусия с адвокати няма да влизам.Никола Филчев:  А бе, Калпакчиев, и за него имам голяма вина. Защото през 2005 г. тогавашният председател на Апелативния съд Евгени Стайков направи предложение за повишаване на Калпакчиев от районен съдия в апелативен съдия, т. е. да прескочи едно стъпало - окръжен съд, за София ролята на окръжен съд играе Софийският градски съд. Такова нещо не е правено за никого и аз категорично възразих. Моят заместник Христо Манчев, който също като Калпакчиев е от Стара Загора, много упорито и настоятелно ме молеше - един път, втори път, трети път, включиха и още една друга прокурорка, на която сина й съм го изпитвал днес, върховен съдия, важна клечка във Висшия съдебен съвет. Настоява, настоява, че много кадърен този Калпакчиев... Ама, всички спазват правилата и се движат по стълбицата, а той иска да прескочи едно стъпало... И тогава склоних.Водещ: Ами, значи, грях имате на душата.Никола Филчев:  Ето го резултата. Еtо го резултата от този компромис, който е направен 2005-а, преди 15 години. Казах, предложението дойде от председателя на Апелативния съд Евгени Стайков, който, освен с друго, се прочу и с това, че през 2000 г. неговият съд, в петък, в 6 часа, пусна един известен руски мафиот, който го искаха от Америка, от САЩ, с мотива, че той тук имал постоянен адрес. Оказа се, че пуснатият, след 2 часа пресече границата на България и напусна, и така приключи. Тук идва един уважаван дипломат, зам.-държавният секретар на САЩ Ричърд Шифтър, човек от старата школа, той е авторът на плана „Шифтър\", за умиротворяване на Балканите, Сърбия, Косово. Идва и с голямо неудобство попита: Ние го искаме, Вие го пуснахте да избяга... Червил съм се заради Стайков. Та, той направи предложението Калпакчиев да прескочи едно стъпало. Това не е правено за никой съдия.Никола Филчев: Той може да си говори, каквото иска. Сега е демокрация. Изобщо, като говорим за съдии, налага се да кажа, че преди 50 години почти съм започнал като районен съдия във Варна и имам 25 години, съм работил, като съдия, от които 7 години във Върховния съд. Така че, знам какво е съдия, знам какво уважение дължим на съдията, знам разликата между прокурора и съдията - прокурорът иска, съдията дава. Но в същото време, знам, че съдията трябва да спазва закона. Знам и разликата между съдийски произвол и прилагане на закона. В случая, това решение е дълбоко необосновано и постановено от незаконен състав.Никола Филчев: Този съюз беше създаден по времето, когато отдавна бях главен прокурор. И няколко думи искам да Ви кажа. Това е един съюз от сравнително малко хора. Техните ръководители са комплексирани хора и те имат една важна задача, да провеждат идеите на Сорос тук, срещу  разбира се, справедливо възнаграждение. За целта искат да овладеят съдебната система, служат на олигарсите, злословят по отношение на прокуратурата, разпространяват клевети и наричат всичко това „борба за евроатлантическите ценности\". Това, първо. Второ, този съюз е част от една брънка, от една мрежа от подобни организации, неправителствени организации, съюзи, сдружения, комитети, всичките се хранят в последна сметка от парите на Сорос. Но то е направено така, че да не се вижда на пръв поглед. Това е една сложна система от неправителствени организации, които провеждат неговите идеи.Никола Филчев:  Е, ето, това е най-яркият пример.Никола Филчев:  Не съм запознат точно с тези и онези. Аз Ви казвам за явления, които се развиват в България от 20-ина години насам. Това е ролята, както на този Съюз на съдиите, така и на цялата мрежа от неправителствени организации, в т. ч. и Хелзинкски комитет, в т. ч. и Сдружението на затворници, ръководено от убиеца Джок и други подобни. И по-нататък, те, казах, прокарват неговите идеи, служат на олигархията и евродепутатът Николай Бареков ясно каза, кръгът на олигарха Прокопиев си има свои съдии, които го обслужват и свои медии. Това не е мое изобретение. Също, що се отнася до... пак по този въпрос...Никола Филчев: По същия въпрос, да. Байрактаров, журналистът, ясно каза, ако искате главен прокурор, който да освобождава убийците, не избирайте Иван Гешев. За съжаление ръководителите, лидерите на този съюз, увличат и млади съдии с думите: Елате при нас, тук ще бъдете независими, ние ще се борим, държавата..., те какво си мислят, ние ще ги изпратим... И това до голяма степен е вярно. Защото правителствата се сменят, съдиите остават. Докато се измени Конституцията, евентуално. Нали така? Второ, младите съдии не знаят кой ги ръководи. Аз, като по-стар човек, си спомням, една от лидерките на този съюз, преди 90-а година беше партиен секретар на комунистическата организация в Софийския районен съд и решаваше всички кадрови въпроси на съдиите. От нея зависеше кого да издигне според предаността към комунистическата идея. След 90-а година, промените, същата госпожа стана виден деец на антикомунистическата партия СДС и даже кандидатства и за президент. Не успя. Когато СДС загуби и отиде в небитието, тя се записа в една партия, която никога не губи, партията на парите, от Сорос, тя никога не губи. Получават грантове от тези проекти, онези проекти, а бе, изобщо там добре хранят.Никола Филчев:  Хората трябва да могат да си изразят мнението. Едни смятат така, други смятат иначе. Има обаче един безпрецедентен факт. Гешев е предложен от всички прокурори, членове на Висшия съдебен съвет. Нещо повече, Гешев е предложен от повечето прокуратури в страната, прокурорите са се подписали. Те познават качествата му, те са работили с него и смятат, че той ще бъде успешен главен прокурор.Никола Филчев: Да.Никола Филчев: Да, това е така.Никола Филчев:  Във връзка с това, аз една иронична шега ще направя със себе си. Когато Висшият съдебен съвет избра мен, преди 20 години, за главен прокурор и ме избираше, имаше 7 кандидати. Избраха мен. Обаче, както виждате, много са недоволни. Следователно, големият брой кандидати не е гаранция, че изборът на главния прокурор ще бъде успешен. Така че, този аргумент, един или много... тогава имаше много. Твърди се в медиите, че съм посочен от Костов. Обаче, мога да Ви кажа, че вечерта, преди избора на Висшия съдебен съвет, неговият най-важен министър тогава, в неговото правителство, се обаждаше, един по един, на членовете на Висшия съдебен съвет, да ходатайства за друг от кандидатите.Никола Филчев: Това е резултат от успешната клеветническа кампания на Костов, костовисти, соросоиди, включително и този Съюз на съдиите, срещу мен. Тогава имаше предложение на този Висш съдебен съвет. Там, членове пак се доминираха от тези представители на Съюза на съдиите, Филчев да си даде оставката. Защо? Защото администрацията му, на главния прокурор, имала неправилни назначения. Фактите са следните. При Татарчев, администрацията на главния прокурор беше 17 души, при мен 15. След това при Борис Велчев - 150 души. Днес не знам колко е. 150 души, от които приятели, приятелки, любовници, синове, дъщери и т. н. Не негови, де, на неговите приятели.Никола Филчев: Аз не съм толкова... моята оценка не е меродавна, но имам, разбира се, мнение. Смятам, че той работи успешно през този мандат. Отличен юрист, с познаване на законодателството, отстояваше интересите на закона и остави едно име сериозно, на отговорен човек, в историята на прокуратурата.Никола Филчев: Е, приказки ще има много. Ние сега не можем да анализираме всички постъпки. Пък и аз не съм и подготвен, за да изброя тук, да направя пълен списък на редицата представители и управляващи, и министри, депутати, на които той повдигна обвинения. За това е нужен много кураж. Защото обвиниш ли човек от властта, ти концентрираш върху себе си всичката омраза и неговата мощ и финансова, и политическа, и медийна мощ.Никола Филчев: Вижте, големият въпрос за принципа за разделение на властите, създаден от Монтескьо, ние сега не можем да го обсъдим. Но, на Вашия въпрос, е отговоря само с един факт. Прокуратурата извика за разпит в рамките на една предварителна проверка, подчертавам, предварителна проверка, един деятел на управляващата тогава СДС - Никола Николов, известен като ръководител на кръга „Агнешките главички\" от Разград. В отговор на това, управляващите вдигнаха шум до Бога. Костов, като лидер на управляващата партия, министър-председател, свика ръководството на СДС и излязоха с декларация. Той я прочете по телевизията. Тя гласи: СДС застава зад приватизацията и зад всеки един от нашите приватизатори. Прокуратурата час по-скоро да си свърши проверката, защото иначе тя се нарежда до нашите политически врагове, до БСП. Това е в публичен план, което той направи. А в личен план, ми каза: Не се занимавайте с приватизацията, има толкова джебчийски кражби, ако продължавате, аз ще Ви превърна в една агенция към Министерския съвет. И той можеше да го направи, защото имаше и конституционно мнозинство в парламента, към 180 души, да измени Конституцията и, разбира се, с цялата мощ, която един министър-председател притежава, в т. ч. и финансова...Никола Филчев: Е, как ще превърне прокуратурата в агенция към Министерския съвет? Това ми каза той. А какво аз му казах, не ми е удобно пред публиката тук да го говоря, но съм сигурен, че го помня. И тогава се принудих, да подам искане до Конституционния съд, който излезе с тълкуване на Конституцията и каза, конституционният модел на държавата, в т. ч. и относно съдебната власт, не може да се изменя от обикновено Народно събрание, трябва Велико народно събрание, за да промени баланса между различните държавни органи и да промени конституционния модел, нужно е Велико народно събрание. Затова е нужно, това събрание да вземе решение за Велико народно събрание, да се разпусне, да има избори на 400 души, да изберат Конституцията, отново да се разпусне и отново да има избори за обикновено Народно събрание. нещо, на което политиците няма да се съгласят. Защото, изпуска ли се такъв кокал? И после, иди гони дивото, изпусни питомното... Да не говорим, че това е и въпрос на конституционен принцип.Никола Филчев: Преди да кажа това, ще Ви кажа друго. Започнахме с това, как се провеждаше, осъществяваше разделението на властите и как го разбираха преди 20 години, по времето на управлението на Костов? Прокуратурата вика един за разпит, в рамките на предварителна проверка. Излиза се веднага с декларация и ти казват - тази проверка да завърши. По-късно, сега в момента, по времето на главния прокурор Цацаров, прокуратурата извика много деятели на управляващата партия - народни представители, министри. Някои ги разпита в рамките на една предварителна проверка, на други им повдигна обвинения,  разпита ги като свидетели, на трети внесе обвинителни актове в съда, четвърти са осъдени от съда. Каква е реакцията на управляващите и на министър-председателя Бойко Борисов в този случай? Те не четоха декларации срещу прокуратурата, защото ако днес го направят ще загубят властта. Това беше невъзможно по времето на Костов. Но тук, ще видите, сравнението само се налага, между онова управление, на Костов и това управление, на Борисов. Онова не даваше и дума да се каже, и веднага притесняваха и заплашваха. Не съм чул изпълнителната власт и лично мннистър-председателят Борисов да размахва пръст на прокуратурата, да заплашва прокуратурата. А що се отнася до другия въпрос, който ме питате, дай оценка за началника. Сега, тази работа, ако кажеш хубаво, ти се подмазваш. Аз лично, няма за какво, не очаквам увеличение на пенсията. Ако пък кажеш лошо, тогава става още по-лошо. Вие знаете, Сенека, мъдрецът, философът, е учител на Нерон, тиранинът Нерон, римският император. Когато всички говорели срещу тиранина питат и Сенека - ти защо не кажеш и дума срещу тиранина? Той отвърнал: Вие какво искате от мен, да говоря срещу човека, който може да ме впише в списъците ли? А списъците, наречени проскрипциите, са едни списъци на хора, врагове на народа, които всеки може да убие и да им вземе имуществото. За да се мотивира да ги убие, му обещава държавата имущество.Никола Филчев: Две думи за Борисов. Той уважаваше много закона. Той винаги, като главен секретар ще каже - борбата за законност, трябва да се води със законни средства, нямаме право да нарушаваме закона, за да притиснем престъпниците. Един само случай има, в който ми се стори, че иска да нарушим закона и ми ходатайства. Обади ми се и каза, един човек е дошъл, иска да го приемеш. Кой е? Обвиняем. Отказах. После се оказа, че съм сгрешил. Той искал да съобщи нещо, обвиняем, за подкупа, който прокурорът е взел по неговия случай. Що се отнася до Цветанов...Никола Филчев: До Цветанов, ще започна с края. Цветанов не трябва да забравя, че ако не беше Бойко Борисов, той сега щеше да мести гиричките в някой физкултурен салон. Иначе, Цветанов се разви, израсна, има право да се развива, създал е Център за евроатлантически анализи. Някой смятат, че е по-подходащо да създаде център по физкултура. Други смятат, че е създал, отгледал редица активисти на партията, които обичат да крадат. И затова е освободен. Но той създаде този Евроатлантически център. Има обаче едно нещо, което хората няма да му простят. И това е, че докато беше министър на вътрешните работи всяка сутрин ставаше по телевизията и сочеше с пръст, кой е престъпникът и какви престъпления е извършил. Той съсипа много съдби, на много хора, здравето, имуществото им беше унищожено. И това не са работи, които се забравят.Никола Филчев:  По въпроса за прехода, думите са вече казани и то не веднъж, многократно. Но, ако говорим за идеологията на Костов, икономическия либерализъм, който се свежда до това, да оставим всичко на пазарната икономика, т. е. да няма правила, пазарната икономика, пазарната анархия, тя ще регулира всичко, това разбиране се провали. Днес вече стана ясно, че само държавата гарантира справедливостта в обществото. И, като че ли, това ще бъде основното положение, около което ще се развиват идеологиите в 21 в. Не толкова идеологията на класовото общество, на борбата между трудещи се и капиталистическа класа, която води до революция и това е двигателят на общественото развитие, а на справедливостта. А справедливост на обществото може да даде само държавата, силната държава, която има собственост. Само тя може да се грижи за гражданите си, само тя може да даде справедливост. Не Вътьо, Гатьо, Митьо, Кътьо и т. н., нашите олигарси. Ние не можем да чакаме, те да си продадат дворците на френската Ривиера, да ги подарят и да си вземат карта за почивния дом на профсъюзите на Нареченските бани. Само държавата. Държавата се грижи за гражданите си и осигурява справедливост.  ", "date": "2019.09.29", "title": "Филчев: Решението за освобождаването на Полфрийман е необосновано"}
{"url": "http://www.cross.bg/velikobritaniya-brekzit-otlagane-1614248.html", "text": "/КРОСС/ Германия е готова да даде поредна отсрочка на Великобритания за Брекзит при определени условия, предаде Дойче веле.\"Ако Великобритания се обърне с искане за удължаване на срока, ще го разгледаме в конструктивен тон\", заяви министърът на външните работи на Германия Хайко Маас.\"Имаме ясна цел - да постигнем съгласие с Великобритания\", коментира Маас в интервю за Welt am Sonntag.Същевременно, по думите му, искането за отлагане на Брекзит след 31 октомври трябва да е съпроводено с \"перспектива за следващи действия\".По-рано този месец парламентът на Великобритания прие законопроект за блокиране на Брекзит без сделка. Предлага се отлагане до 31 януари. ", "date": "2019.09.29", "title": "Германия е готова за ново отлагане на Брекзит"}
{"url": "http://www.cross.bg/predimno-slunchevo-dyha-1614230.html", "text": "/КРОСС/ Днес ще бъде предимно слънчево и топло. Ще духа слаб, в Дунавската равнина до умерен северозападен вятър, показва прогнозата на НИМХ.Максималните температури ще са между 25 и 30 градуса.Днес ще става дори за плаж. По Черноморието ще бъде предимно слънчево и ще духа слаб до умерен вятър от юг-югозапад. Максималните температури на въздуха ще са 23-28, а на морската вода - 21-23 градуса. Вълнението на морето най-често ще бъде 1-2 бала.В планините също ще е предимно слънчево, след обяд с временни увеличения на облачността. Ще духа слаб, по високите и открити части умерен вятър от запад-северозапад. Максимална температура на височина 1200 метра - около 20, на 2000 метра - около 12 градуса.В началото на следващата седмица ще бъде предимно слънчево и топло за края на септември и началото на октомври. В нощните часове ще бъде почти тихо, през деня ще духа слаб, в Дунавската равнина до умерен северозападен вятър, а в източните райони вятърът временно ще се обръща от югозапад. ", "date": "2019.09.29", "title": "До 30 градуса на места днес"}
{"url": "http://www.cross.bg/avstriya-bulgarsko-sektzii-1614231.html", "text": "/КРОСС/ Гласуването на предсрочните парламентарни избори в Австрия започна в 6 ч. местно време (7 българско).Общо в Австрия ще работят над 10 100 избирателни секции. Повечето от тях ще бъдат отворени до 17 ч. (18 ч. българско), но в някои градове продължителността на работата им може да варира.Вътрешното министерство планира да представи първите предварителни резултати и данните за избирателната активност след затварянето на последните секции.За влизане в Националния съвет партиите трябва да спечелят най-малко 4 на сто от гласовете. Фаворит е Австрийската народна партия (АНП) на Себастиан Курц, като се очаква той да си върне канцлерския пост. ", "date": "2019.09.29", "title": "Австрия гласува предсрочно за парламент"}
{"url": "http://www.cross.bg/bulgarin-asenov-librando-1614232.html", "text": "/КРОСС/ 9 години и 4 месеца затвор получи 33-годишния българин Мартин Георгиев Асенов, обвинен в опит за убийство на 28-годишен наш сънародник. Решението е на съда в италианския град Лече. Заедно с Асенов е осъден и 53-годишният италианец Фердинандо Либрандо, който получи 14 г. и 8 месеца, предаде Дарик.И двамата получиха присъди по съкратено съдебно следствие, затова наказанията им са с една трета по-ниски от предвидените от закона. Прокурорката по делото поиска по-високи присъди, но съдията Карло Кацела не е бил съгласен. Случаят, по който двамата бяха осъдени, датира от 22 април, или точно от католическия Великден. Действието се развива в Торе Сан Джовани, област Пулия.Тогава дежурните на телефон 112 получили обаждане късно вечерта от жена, молеща за помощ, тъй като съпругът ѝ - 28-годишен българин, бил пребит. Когато властите пристигнали на мястото, заварили жертвата с кървящи рани по цялото тяло. След като бил откаран в болницата, се установило, че една от раните била от огнестрелно оръжие. По-късно се установило, че е от пистолет, собственост на Асенов.Той насочил оръжието си и към карабинерите, които пристигнали да го арестуват. 33-годишният българин бил заловен след светкавично бързо разследване, докато италианецът Либрандо - едва месец след това. Властите определят действието на двамата като наказателна акция. Според обвинението живеещите в Мелисано Асенов и Либрандо нахлули въоръжени в дома на жертвата. Започнали да го налагат с бейзболна бухалка, с ритници и юмруци, тъй като той отказал да им сътрудничи за трафик на оръжие и дрога от България.Двамата заплашили с пистолет и съпругата, след което стреляли два пъти във въздуха. 28- годишният българин бил ранен в единия крак, но въпреки това успял да избяга от нападателите заедно с жена си. ", "date": "2019.09.29", "title": "Българин ще лежи 9 години в италиански затвор за опит за убийство на сънародник"}
{"url": "http://www.cross.bg/dyshi-kitaii-putyvali-1614233.html", "text": "/КРОСС/ Най-малко 36 загинаха и други 36 са ранени при сблъсък между автобус и тежкотоварен камион в Източен Китай, предаде АП.В автобуса са пътували 69 души. Той се е блъснал с камиона, в който са пътували трима души, на автомобилен път в провинция Цзянсу, северно от Шанхай. Според първите данни от разследването причината за инцидента е спукана гума на автобуса.Тежките катастрофи са често срещни в Китай поради слабото спазване на правилата за движение. Според последните данни от 2015 г. при катастрофи са загинали 58 000 души. В над 90 на сто от случаите сред причините е включено най-малко едно нарушение на правилника за движение по пътищата. ", "date": "2019.09.29", "title": "36 загинаха при катастрофа в Китай"}
{"url": "http://www.cross.bg/rezhima-spazva-patzientut-1614234.html", "text": "/КРОСС/ Болничните листове да се анулират, ако пациентът не спазва режима, предписан от медиците.Това са мерките, предложени от Сдружението на общопрактикуващите лекари в битката с фалшивите документи за временна нетрудоспособност.Лекарите също предлалгат анулиране на болничните и ако човекът не извършва необходимите изследвания и не се яви на повторен преглед, информира БНР. ", "date": "2019.09.29", "title": "Лекари предлагат да се анулират болнични, ако пациентът не спазва режима"}
{"url": "http://www.cross.bg/lenta-aktivna-dvizhenieto-1614236.html", "text": "/КРОСС/ До 19 ч. движението от км 1 до км 2 на АМ „Тракия\", в посока Пловдив ще се осъществява в една лента поради ремонтни дейности.Ще бъде ограничено движението в изпреварващата и втора активна лента. Трафикът ще се пренасочва в първа активна лента.Необходимо е шофьорите да се движат с повишено внимание и съобразена скорост, като спазват стриктно поставената сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ. ", "date": "2019.09.29", "title": "Ремонт затруднява придвижването на \"Тракия\" преди София"}
{"url": "http://www.cross.bg/mig-razbi-slovakiya-1614235.html", "text": "/КРОСС/ Изтребител МиГ-29 се разби по време на тренировъчен полет в Словакия, в близост до западния град Злате Моравце, предаде ТАСС.Според съобщение на словашката полиция, публикувано в социалните мрежи, причината може да е била недостиг на гориво в резервоарите на машината. Това обаче е само предварителен извод. Причината за катастрофата ще бъде установена от експертна комисия.Пилотът е успял да катапултира и е оцелял, съобщи говорителка на министерството на отбраната. ", "date": "2019.09.29", "title": "МиГ-29 се разби в Словакия"}
{"url": "http://www.cross.bg/filchev-prokyror-glaven-1614237.html", "text": "/КРОСС/ „Хората негодуват по две причини. Това решение е поставено от незаконен състав, който е предубеден, заинтересован от изхода на делото. И второ, защото по своето съдържание решението противоречи на закона\". Това каза в интервю за предаването „Денят започва с Георги Любенов\" по БНТ бившият главен прокурор Никола Филчев по повод освобождаването на Джок Полфрийман.Филчев е на мнение, че изводът, че Полфрийман се е поправил, е необоснован. „Знам какво е съдия, знам какво уважение дължим на съдията. Но в същото време знам, че съдията трябва да спазва закона\", подчерта той.Филчев даде положителна оценка за мандата на настоящия главен прокурор Сотир Цацаров.Той обвърза недоволството срещу кандидатурата на Иван Гешев за главен прокурор с \"клеветническата кампания\" спрямо самия Филчев. „Смятам, че той работи успешно през този мандат. Отличен юрист. С познаване на законодателството отстояваше интересите на закона\", каза още Никола Филчев.", "date": "2019.09.29", "title": "Филчев: Решението за освобождаването на Полфрийман е необосновано"}
{"url": "http://www.cross.bg/snoshti-zhivota-myasto-1614238.html", "text": "/КРОСС/ Тежки катастрофи отнеха живота на младежи край Варна и в Пловдив снощи.Около 21,20 часа, на пътя Аксаково - Игнатиево, на около 2 км преди Игнатиево, е възникнало ПТП. 20-годишна водачка на автомобил \"Ауди\", по време на движението си, губи контрол над МПС и се блъска в крайпътно дърво, съобщават от варненската полиция.Вследствие на инцидента жената и нейната спътничка (21 г.) са отведени и настанени в болнично заведение, където по-късно 21-годишната жена е починала. Водачката остава за наблюдение в Реанимацията на МБАЛ \"Св. Анна\" със съчетана травма.Изясняват се причините и обстоятелствата около случая.Също тежък пътен инцидент отне живота на 19-годишно момче в Пловдив.Лек автомобил, управляван от младеж без книжка, се е блъснал снощи в стълб между булевардите „Марица\" и „Източен\". Инцидентът е станал около 2 часа след полунощ.С колата се придвижвали три 19-годишни момчета. Единият пътник е загинал на място. Другият и шофьорът са в болница.Извършен е оглед на място. Взета е кръвна проба на неправоспособния водач. ", "date": "2019.09.29", "title": "Два млади живота угаснаха при тежки катастрофи снощи"}
{"url": "http://www.cross.bg/kapachki-kamiona-initziatorut-1614239.html", "text": "/КРОСС/ Поредна акция на „Капачки за Бъдеще\", която ще се проведе на площад \"Батенберг\" пред бившия Мавзолей.Всеки, който иска да подкрепи кампанията, може да го направи между 9 и 17 часа. Целта на организаторите е до края на годината да бъде решен проблемът със старите кувьози в малките общински болници. Днес в кампанията ще се включат и 15 камиона, които ще транспортират събраните капачки до Казанлък.Вдъхновяващата национална кампания и във вчерашния ден постави рекорд - в 14 града бяха събрани над 40 тона пластмасови капачки. \"Целите за днес са да съберем толкова пластмаса, колкото сме събрали сумарно за четирите кампании преди това, т.е., над 140 тона пластмаса сумарно за цяла България\", каза инициаторът Мартина Йорданова.Една от другите е цели до 2020 г. да няма нито един стар кувьоз в страната. \"Изглежда реалистично, защото предвид, че във всяка следваща кампания събираме толкова капачки и средства, колкото на предишни взети заедно. Всяка една помощ е добра дошла\", каза още инициаторът Лазар Радков.Николай Рашков от Съюз на международните превозвачи обясни, че не се очакват предпоставки за задръствания. \"До момента има заявка за 15 камиона и ако има нужда от повече камиони, ще можем да отговорим в рамките деня. Товарят се успоредно два камиона, а другите изчакват заради регулирането на движението\", заяви Рашков.Инициаторите на кампанияа не са предполагали, че толкова много хора ще подадат ръка. \"Над 80 000 души следят страницата ни във Facebook, а над милион сигурно събират капачки. Правихме това, което ни идва отвътре\", казаха организаторите. ", "date": "2019.09.29", "title": "Акция \"Капачки за Бъдеще\" се провежда в столицата"}
{"url": "http://www.cross.bg/kiriak-godini-hariton-1613869.html", "text": "/КРОСС/ Преподобни Кириак живял през четвъртия и в началото на петия век. Родил се в Коринт. Родителите му се казвали Йоан и Евдоксия. Баща му бил свещеник, а местният епископ Петър - негов сродник.Още от ранни години епископът го поставил за четец в съборната църква. Като изучавал Свещеното Писание, младият Кириак се чудел на Божия промисъл - как живият Бог прославял всички Свои верни служители и мъдро устроил спасението на човешкия род.Жаден за духовен живот, на 18-годишна възраст Кириак се отправил за Йерусалим. След като се поклонил на Божия гроб и на всички други свети места, той постъпил в манастира на известен в онова време Божи човек на име Евстрогий, който му дал първите наставления в монашеския живот.След това Кириак отишъл при преподобни Евтимий Велики в палестниската пустиня. В него прозорливият отшелник Евтимий, видял бъдещ духовен великан. Обучил го в монашеските подвизи и го изпратил край реката Йордан при св. Герасим, около когото се били насъбрали много подвижници и по тоя начин се създала обширна обител. В тая обител той престоял девет години.След смъртта на преподобни Герасим Кириак се върнал отново в светата обител на преподобни Евтимий, гдето прекарал десет години в безмълвие.Подир това сменял местата на подвижничеството си, като бягал от човешка слава. Подвизавал се в манастирите на св. Харитон, като слушал с възхищение разкази за него, за неговото прославено подвижничество и чудотворство.Св. Кириак бил телесно едър и снажен. Такъв останал до дълбока старост въпреки строгия пост и всенощните бдения.В пустинята се хранел понякога само със сурови треви. Проявявал голяма ревност за православната вяра. Изобличавал еретиците. За себе си казвал, че откакто станал монах, слънцето не го е виждало никога да яде, нито да се гневи някому.Според устава на св. Харитон, монасите яли само веднъж на ден, и то подир залез слънце.Преподобни Кириак Отшелник бил велико светило и един от стълбовете на Православието. Проявил се като учител на монасите, лечител на болните, благ утешител на скърбящите.Дълго се подвизавал все за полза на мнозина, които обиквали отшелническия живот или само са търсели у него утеха и помощ.Починал в 408 г. в един от манастирите на св. Харитон на 107 години. ", "date": "2019.09.29", "title": "Преп. Кириак Отшелник. Преп. Теофан Милостиви. "}
{"url": "http://www.cross.bg/shtastieto-rutze-dulgi-1613863.html", "text": "/КРОСС/ Щастието няма дълги ръце. То прегръща оня, който се доближи до него. - Сенека", "date": "2019.09.29", "title": "Щастието няма дълги ръце"}
{"url": "http://www.cross.bg/bivsh-prof-konsyltant-1614224.html", "text": "/КРОСС/ Адалберт Зафиров, футболен треньорГен.-лейт. Ангел Антонов, консул на България в Ню Йорк, бивш началник на НСОПроф. д.ик.н. Анна Недялкова, президент на ВСУ \"Черноризец Храбър\"Атанас Зафиров, член на ИБ на БСП, бивш депутатВасил Стойчев, актьорГеорги Славов, кмет на ЯмболД-р Георги Гайдурков, лекар нутриционистЕделина Кънева, прима на Музикалния театърЗдравка Калайджиева, адвокат, основател на НПО \"Български адвокати за правата на човека\", бивш съдия в Европейския съд по правата на човека в СтрасбургПроф. д-р Любомир Спасов, директор на Университетска болница \"Лозенец\", национален консултант по трансплатология, член на лигата \"Лекарите, на които вярваме\"Матей Шопкин, поетПроф. д-р Милан Миланов,  д.м.н., консултант към Клиниката по анестезиология и интензивно лечение в \"Пирогов\"Светлана Бонин, актриса ", "date": "2019.09.29", "title": "Родени на 29 септември"}
{"url": "http://www.cross.bg/voiina-bulgariya-podpisva-1614223.html", "text": "/КРОСС/ 480 пр.н.е. - Гръко-персийски войни: Състои се Битката при Саламин, в която гръцката флота под ръководството на Темистокъл побеждава персийската флота, командвана от Ксеркс I.1515 г. - Швейцария подписва така наречения „Вечен мир\" с Франция1829 г. - Създадена е първата съвременна полиция в света - Metropolitan Police в Лондон (известна още като Скотланд Ярд), от Робърт Пийл.1911 г. - Итало-турска война: Италия обявява война на Османската империя.1913 г. - Подписан е Цариградският договор между Царство България и Османската империя.1913 г. - Френския авиатор Морис Прево установява световен рекорд със самолет моноплан Депердюсен Монокок със скорост 200 km/h, което постижение остава ненадминато в следващите 10 години.1918 г. - Първа световна война: подписва се Солунското примирие между Царство България и Антантата.1930 г. - Джордж Бърнард Шоу отказва да приеме титлата „пер\".1938 г. - Обединеното кралство, Франция, Нацистка Германия и Италия подписват Мюнхенското споразумение, което позволява на Германия да окупира Судетската област в Чехословакия.1941 г. - Втора световна война: Германски Айнзацгрупи избиват за два дни 33 771 цивилни граждани, предимно евреи, при Бабин Яр край Киев в Украйна.1951 г. - Открит е нов естествен спътник на Юпитер - Ананке.1954 г. - 12 страни подписват конвенция, с която се създава CERN (Европейски съвет за ядрени изследвания).1960 г. - Студената война: Съветският ръководител Никита Хрушчов прекъсва заседание на Общото събрание на ООН със серия от гневни изблици.1962 г. - Изстрелян е изкуственият спътник Алует 1 - първият изкуствен спътник на Канада и първият, който не е управляван от СССР или САЩ.1965 г. - Открит е вторият участък от Автомагистрала А6 в Италия.1970 г. - Народна република България подписва спогодба за икономическо и техническо сътрудничество в областта на нефта с Ирак.1971 г. - Оман се присъединява към Арабската лига.1984 г. - Открит е Олимпийският стадион в Сеул, Южна Корея.1988 г. - НАСА изстрелва космическата совалка Дискавъри, за първи път след катастрофата на Чалънджър. ", "date": "2019.09.29", "title": "29 септември в историята"}
{"url": "http://www.cross.bg/tema-bulgariya-govori-1614226.html", "text": "/КРОСС/ Тема: В Деня на сърцето: Диагноза „Затлъстяване\". Говорят специалистите.Тема: „Къси разкази\": Красив ум - Кеймбридж и Оксфорд, в битка за българката Ема.Тема: Да остарееш в България: Лицата на демографската статистика.Тема: За първи път, тайните падат: Зад кулисите на „Маскирания певец\".Тема: Високите технологии и медицината. Проф. д-р Григор Горчев, пионер в роботизираната хирургия в България и Югоизточна Европа.Тема: Да видиш столицата през други очи, или как френските архитекти Даниел и Елизабет Дюше се разходиха из София?Тема: Кое е непознатото българско „златно момиче\", което боготворят в Китай?Тема: Актрисата Яна Маринова в софийската премиера на „Любовни писма\".Тема: Журналистът Николета Маданска, за световните звезди от спорта тази седмица.Тема: „Менделсон\": Романтични ли са рапърите? Любовта на Играта и неговата половинка Мариана. Тема: Мобилно приложение за нaсилието над жени. Говорят Ивелина Чочева и Жана Бергендорф.Тема: Световен ден на сърцето. Проф. Арман Постаджиян и д-р Зоран Станков.Тема: \"Живите архиви\": 80 години от рождението на Тодор Колев.Тема: Тезиси на справедливостта. Говори бившият главен прокурор Никола Филчев.Тема: България и хегемонията на големите. Говори Елена Поптодорова.Тема: Специално интервю с Горан Брегович.Тема: На живо: Рокери с кауза.Тема: Рут Колева, в неделното утро.Тема: \"Живите архиви\": БНТ на 60 годни.Тема: Звездите на Музикалния театър в студиото, с нови заглавия и музика на живо.  ", "date": "2019.09.29", "title": "По телевизиите в неделя"}
{"url": "http://www.cross.bg/doiide-li-esen-1614185.html", "text": "/КРОСС/ \"Дойде ли есен, не ходете в бижутерията, за да видите злато. Отидете в парка.\"Мехмет Мурат Илдан ", "date": "2019.09.29", "title": "Дойде ли есен..."}
{"url": "http://www.cross.bg/chasa-provede-initziativa-1614227.html", "text": "/КРОСС/ Асеновград/ с. Долнослав.От 10.00 часа в центъра на с. Долнослав ще стартира пешеходен преход до пещера Лястовичи вир. Проявата е по повод Световния ден на туризма.***Велико Търново.От 10.00 часа в парк „Марно поле\" ще се проведе инициативата инициатива „Стара хартия за нова книга\".***Добрич.От 9.00 в Градски парк „Свети Георги\" ще се проведе благотворителната инициатива „Чрез спорт към знание\".***Ямбол.От 11:30 часа в залата на Безистена, Ямболският Камерен оркестър „Дианополис\" открива новия си, 52-ри по ред, творчески сезон.***Русе.От 10.00 часа в пленарна зала на Общината, ще се проведе фестивалът „Светът е за всички\".Местни избори 2019:***София.От 11:00 часа в централата на АБВ водачът на листата на партията Ивайло Калфин ще открие предизборната кампания.  ", "date": "2019.09.29", "title": "Къде какво в страната днес"}
{"url": "http://www.cross.bg/telegraf-vodeshti-vutreshnite-1614228.html", "text": "/КРОСС/ в. 24 часа - Борисов при Радев - ще мислят условия към Скопие за членството в Евросъюзав. 24 часа - Бизнес доверието в ЕС стига 6-годишно дъно, докато в България се качвав. Телеграф - Министърът на вътрешните работи Младен Маринов: Полфрийман има две забрани да напуска Българияв. Телеграф - Един тон експлозиви в цеха на Дунаритв. Телеграф - Режисьорът Николай Василев: \"Учителят Тео прави манастир на физиката в планината\"в. Телеграф - Сърцето е като мотора на колата ", "date": "2019.09.29", "title": "Водещото във вестниците"}
{"url": "http://www.cross.bg/manolova-horata-vlast-1614229.html", "text": "/КРОСС/ „Истината е, че кампанията започна отдавна. Аз си подадох оставката и го обявих публично. Кампанията започна и това се вижда - не просто защото контейнерите преливат от боклук, а защото върху нас се изливат кофи с лъжи - върху мен и семейството ми, върху хората от екипа ми, върху кандидатите, върху всички, които са срещу сегашната власт. Представяте ли си по какво започваме да разбираме, че е започнала една кампания - по лъжите на властта, а не по идеите и дебата за бъдещето на града\". Това каза Мая Манолова, гражданският кандидат за кмет на София, при откриването на кампанията си в столицата. Тя призова за позитивна кампания с оптимизъм и конструктивен диалог за бъдещето на столицата.Манолова посочи, че „жаждата за власт през мерзост, дори и съсипване на човешки съдби, е по-устойчива от прогреса на света. Въпреки нежеланието на хората да приемат такава власт, тази власт се смята за всесилна. Кому е нужна такава власт? На госпожа Фандъкова? Едва ли? На  кръга, който стои зад нея и взима решенията...\", посочи още Манолова.„София обаче не е град, който още издържи такова задкулисие, двуличие, фалш\", категорична бе Мая Манолова.„Докато защитавах миньори, сестри, майки, граждани, връщани в затворите на Ердоган, палатките на къмпингуващите, години наред не съм  делила хората, не съм имала „задна мисъл\". Как е днес? Когато подкрепя Игнатов за зловонието, изляло се срещу него, имам „задна мисъл\". Когато отида при майките на деца с увреждания от сдружение „Мостове\", имам „задна мисъл\". Когато харесам нещо от програмата на „Спаси  София\", имам „задна мисъл\". Когато се изкажа в полза на журналиста от БНР Силвия Великова и свободата на словото, имам „задна мисъл\"... Ето, оказва се, че за няколко дни съм се променила коренно? Невероятно!\", посочи кандидат-кметът.„Каквото и да направят #КОЙ, #ТОЙ или #ТЯ, аз няма да се откажа да бъда човек, който държи на каузите на хората, за които се бори. Нямам намерение да се променям нито да крия грешките и слабостите си, но не очаквайте да мълча пред неправдата и кражбите. Софиянци и без кампания знаят какво искат, а това което се случва, отвращава и тях\", категорична бе Мая Манолова, визирайки модела на управление на столицата.„Такъв начин на управление е срамен и отвращава. Можем лесно да си извоюваме поне достойнството и да бъдем загрижени един за друг. Зависи само от нас да го направим. Има решение и то е в нашите ръце, а не в нечии джобове\", каза още Манолова. Тя увери, че няма да се промени и ще продължи да разобличава лъжите и кражбите със същата енергичност.Манолова съобщи, че проф. Стефан Данаилов се присъединява към нейния Инициативен комитет. Той изпрати видео-послание за откриването на кампанията, в което изразява своята лична подкрепа за кандидатурата й.Манолова посочи, че сред основните приоритети в кампанията й са:1. Детска градина и ясла за всяко дете;2. Конкретни мерки за чистотата на въздуха;3. Спиране на презастрояването - без строителство в междублокови пространства, на детски площадки и паркове. Справедливо обезщетяване на отчуждени собственици;4. Достъп до Витоша чрез всекидневен транспорт и възстановяване на Драгалевския и Княжевския лифт в съществуващите трасета;5. София без периферия - развитие на кварталите с изграждане на инфраструктура, културни центрове и спортни комплекси.Днес по-рано Мая Манолова откри предизборната си кампания в три столични квартала - „Люлин\", „Красна поляна\" и „Младост\". Основното послание на кандидат-кмета бе, че няма да дели хората на такива от жълтите павета и на периферия, защото, по думите й, „София не е само „София 1000\". Манолова бе категорична, че ще води позитивна кампания и ще се фокусира върху диалога си с гражданите.  ", "date": "2019.09.29", "title": "Мая Манолова: Когато застанем пред несправедливост и кражби, ще ги назовем"}
{"url": "http://www.cross.bg/tona-momenta-kapachki-1614265.html", "text": "/КРОСС/ Благотворителната инициатива „Капачки за Бъдеще\" до този момента събра около 45 тона пластмаса в София. Това съобщиха организаторите на събитието, предаде Informo. Вече два товарни автомобила, пълни с пластмасови капачки, са изпратени към пунктовете за рециклиране на пластмаса.Един камион превозва около 10-15 тона пластмасови капачки. В момента се пълнят още четири тира. До момента са натоварени приблизително 45 тона само в столицата. При вчерашната кампания в останалите градове са събрани приблизително 40-50 тона. Има още два или три града, които също са участвали в кампанията, но все още не са премерени, колко тежат капачките, които са предали\", каза Мария, един от организаторите на кампанията.„В сравнение с миналите години количеството на събрани пластмасови капачки расте все повече и за това нашите очаквания са да съберем около 90-100 тона само в София. Има още много каузи, към които да се насочим. В момента организаторите правят списък с всички болнични заведения, за нуждите, които те имат. Има още много какво да се покрива, за това се надяваме до края на тази година навсякъде да има нови, работещи кувьози. А там, където има нужда и транспортни кувьози. До сега са закупени и дарени на общински болници в страната 12 кувьоза\", посочи още тя.Благотворителната инициатива „Капачки за Бъдеще\" се проведежда в столицата на площад „Батенберг\" пред бившия Мавзолей. Всеки, който иска да подкрепи кампанията, може да го направи до 17 часа. снимка: Informo Целта на организаторите е до края на годината да бъде решен проблемът със старите кувьози в малките общински болници. Днес в кампанията ще се включат и 15 камиона, които ще транспортират събраните капачки до Казанлък.  ", "date": "2019.09.29", "title": "„Капачки за Бъдеще“ до този момента събра около 45 тона пластмаса в София"}
{"url": "http://www.cross.bg/andreev-nyama-momenta-1614268.html", "text": "/КРОСС/ Предстоящите местни избори у нас ще са най-тежките досега. Очаква се отчитането на резултатите да става по-бавно и процесът на приемане на протоколите да е по-дълъг, каза председателят на ЦИК Александър Андреев по БНР. Според него и Централната избирателна комисия ще бъде натоварена с повече сигнали за проблеми.„Към момента не бихме могли да кажем, че ще има проблеми в кампанията. Дори се надяваме да няма. Разбира се, ако има, то ще бъдат най-често по въпросите, свързани с публикуването на социологически проучвания във връзка с предизборната кампания, с въпросите, които са свързани с накърняването на права на кандидатите и т.нар. \"добри нрави\", обобщи той.ЦИК призова политиците да отправят положителни послания и да спазват правилата в Изборния кодекс, за да няма сигнали и жалби, които да доведат до наказания:„В рамките на нашата компетентност е, когато мониторингът, който осъществява СЕМ, ни изпрати сигнал, да го разгледаме, да проучим материала и да преценим дали е необходимо да се наложи определена санкция. В голяма част от случаите, в които сме сезирани от граждани и от неправителствени организации за такива нарушения, ги разглеждаме, изискваме материалите по отношение на печатни и онлайн новинарски доставчици, на онлайн новинарски услуги, на медии, за да можем да преценим дали има нарушение. Когато става въпрос за обхвата на ОИК, тоест регионален обхват, тогава те, след като бъдат сезирани, вземат своите решения въз основа на това, което е установено\".Андреев подчерта, че санкциите са предвидени в Изборния кодекс - между 2500 и 5000 лева, но се повишават при повторно нарушение.„ЦИК няма пряк контрол върху финансирането на предизборната кампания на политическите сили. Това се преценява от Сметната палата. Ние единствено приемаме правилата по отношение на финансирането\", добави Андреев.Към момента Секционните избирателни комисии още не са назначени, а обучаването на членовете им тепърва предстои. Предвидено е значително увеличение на възнагражденията на председателите и членовете им. От ЦИК се надяват това да спомогне за осигуряване на достатъчно хора в СИК в страната за нормалното протичане на изборите.ЦИК в момента създава обучителни материали за нуждите на комисиите, включително и за попълване на протоколите.В миналото сериозен проблем беше организацията при предаването на изборните книжа в нощта след изборите. Предвиждат се организационни промени за облекчаване на процеса, обясни председателят на ЦИК. ", "date": "2019.09.29", "title": "ЦИК: Местните избори ще са най-тежките досега"}
{"url": "http://www.cross.bg/katastrofata-vtori-maritza-1614263.html", "text": "/КРОСС/ Намерен е втори загинал от катастрофата в Пловдив, в 11 и 15 часа днес на тел. 112 е съобщено за намерено тяло на момче по поречието на р. Марица, близо до катастрофата с блъснал се Опел на кръстовището между бул. Марица и бул. Източен, съобщава 24 часа.Самоличността на загиналия е установена, това е 16-годишен младеж. При проверка е установено, че той също е пътувал в катастрофиралия автомобил и най-вероятно е изпаднал при удара.След последвалите действия, информацията е потвърдена от двамата 19-годишни - шофьорът и пътник, които са в болница.Шофьорът няма документи за упревление на МПС, взета му е кръвна проба за употреба на алкохол и наркотици. Предстои да се изясни, кой му е предоставил автомобила. ", "date": "2019.09.29", "title": "Намерен е втори загинал от катастрофата в Пловдив, 16-годишен"}
{"url": "http://www.cross.bg/suvetnitzi-obshtinski-obedinenie-1614251.html", "text": "/КРОСС/ На редовно заседание на Националния съвет на Младежкото обединение в БСП, младите социалисти акцентираха върху предстоящите местни избори. Те обобщиха броя на младите кандидати за кметове на общини и райони, както и кандидатите за общински съветници.„Започваме предизборната кампания изключително обнадеждени. Имаме два пъти повече кандидати за общински съветници на възраст до 35 г. спрямо предходните избори. Очакваме на 27-и да се поздравим и с между 200 и 250 избрани млади общински съветници. Не бива да пропускаме и кандидатите за кметове, сред които имаме и 21 представители на Младежкото обединение. Това е ясен знак, че БСП се обновява и дава шанс на младите хора. Пожелавам успех на всички кандидати и вярвам, че именно ние имаме решенията за всяко населено място.\" Това заяви председателят на Младежкото обединение в БСП Николай Бериевски.Зам.-председателят на МО в БСП Атанас Атанасов обясни, че тенденцията за подмладяване в БСП продължава и това най- ясно се вижда в удвоения брой на кандидатите за кметове и общински съветници до 35 години в цялата страна.  ", "date": "2019.09.29", "title": "Два пъти повече общински съветници очаква Младежкото обединение в БСП"}
{"url": "http://www.cross.bg/stara-zagora-pista-1614267.html", "text": "/КРОСС/ Автомобилното състезание „Писта Стара Загора\", което е четвърти кръг от Националния шампионат по затворен маршрут, привлече хиляди почитатели през почивните дни в Стара Загора. В надпреварата се включиха 55 екипажа, сред които най-елитните състезатели на България, а зрителите бяха хиляди.„Състезание като „Писта Стара Загора\" е важно, защото е атрактивно и привлича много хора, кафенетата са пълни и градът е в еуфория. Лично мен много ме радва силното присъствие на старозагорски участници, защото автомобилният спорт се развива много добре и в нашия град. Планираме да изградим автомобилна писта в Стара Загора, която да няма аналог в България. По този начин ще привличаме още много спортни събития и заедно с това ще стимулираме развитието на туризма\", заяви пред журналисти настоящият кмет на Стара Загора и кандидат за трети мандат от партия ГЕРБ Живко Тодоров след откриването на автомобилното състезание „Писта Стара Загора\".На официалното откриване присъства и водачът на листата с кандидати за общински съветници от партия ГЕРБ Николай Диков. Живко Тодоров, който е и председател на Организационния комитет на „Писта Стара Загора\", благодари на участниците и на организаторите и им пожела успех и безаварийно състезание.  ", "date": "2019.09.29", "title": "Живко Тодоров: Можем да направим уникална за България автомобилна писта в Стара Загора"}
