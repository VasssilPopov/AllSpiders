{"url": "http://www.cross.bg/zhivot-seksyalen-zhenite-1612277.html", "text": "/КРОСС/ Фитнесът категорично води до по-добър сексуален живот – твърди д-рЛорън Страйкър, шеф на американския Северозападен център за сексуална медицина, цитиран от CNN.На първо място, според нея, са кардио тренировките, които раздвижват кръвта, насищат я с кислород и предизвикват по-добро оросяване на половите органи. „ Колкото по-енергизиран е кръвният поток в тялото ви, толкова по-силна ще бъде възбудата ви“ – твърди д-р Страйкър като подчертава, че това е особено важно за хората на възраст 45+, за които фитнесът и спортът като цяло са абсолютно задължителни, ако държат да запазят сексуалната си активност. Секстерапевтът от същия център Лаура Бърман пък уточнява, че за жените раздвижването на кръвта e решаващо, защото гарантира овлажняването по време на сексуален контакт.Дозата фитнес, която осигурява щастлив сексуален живот, е най-малко 150 минути умерено интензивно или 75 минути високо интензивно кардио всяка седмица, разпределено в 2 или 3 тренировки. Освен тях за жените са много полезни различните видове клекове с и без тежести (гирички или пудовка), следвани от глутеус мостовете. Всички те, според специалистите, осезаемо стягат стените на вагината още след първите 1-2 месеца. В тази връзка не трябва да бъдат пренебрегвани и класическите, добре познати на жените упражнения на Кегел.Сексуалният ви живот ще се промени, дори и да сте скептично настроени, твърдят терапевтите. Само трябва да започнете.", "date": "2019.08.31", "title": "Има фитнес - има секс"}
{"url": "http://www.cross.bg/pelikana-bulgarski-kruvta-1612269.html", "text": "/КРОСС/ Немско-българският филм \"Кръвта на пеликана\", заснет изцяло в България и с голям български екип през лятото на миналата година, откри паралелната програма на кинофестивала във Венеция \"Хоризонти\".На пищната премиера триумфираха две български деца актриси - Катерина Липовска (7) и Аделия Оклепо (11), които очароваха публиката със силните си изпълнения в две от главните роли във филма. Те са достойни партньорки на немската звезда Нина Хос, носителка на \"Сребърна мечка\" от Берлин. Във филма участват и утвърдени български актьори - Яна Маринова, Димитър Баненкин, Гергана Змийчарова, Албена Колева.\"Кръвта на пеликана\" е емоционална драма, която разказва за треньорката на полицейски коне Вибке и взаимоотношенията й с двете й момиченца, осиновени от България. Още с първия си филм \"Нищо лошо не може да се случи\", който участва в програмата \"Особен поглед\" на кинофестивала в Кан, режисьорката Катрин Гебе демонстрира интереса си към темите за корените и проявлението на доброто и злото и свободната воля у всеки човек, които в \"Кръвта на пеликана\" достигат нови дълбочини в измерението на детската психология.Филмът е подкрепен от телевизионния канал ARTE, Хамбургския филмов фонд, НФЦ и \"Евроимаж\". \"Мирамар филм\" е продуцент от българска страна. ", "date": "2019.08.31", "title": "Български деца актриси очароваха публиката във Венеция"}
{"url": "http://www.cross.bg/natzionalnata-osnovno-politziya-1612273.html", "text": "/КРОСС/ Групата заподозряна в извършването на телефонни измамници, която бе разбита при спецоперация в град Левски, е работела предимно от територията на Румъния. Измамниците са използвали карти на мобилни оператори от северната ни съседка, съобщиха от прокуратурата и МВР.Целта на измамниците са били основно възрастни жители на София, заяви началникът на сектор „Измами“ в Националната полиция Златка Падинкова.„Групата действа на територията на цялата страна, но прави впечатление, че за периода на воденото разследване основно измамените бяха жители на столицата, като разбира се, има данни и за други населени места, но основно за концентрацията на тази група интерес представлява София, като включително на един от адресите беше намерен част от телефонен указател на София“, каза тя.Заместник-директорът на Националната полиция Николай Хаджиев отчете намаление на телефонните измами в последните месеци.„От началото на годината са извършени 459 престъпления спрямо 688 за същия период на миналата година, което е с 33% намаление. Процентът на разкриваемост за първите 7 месеца на тази година, то е 23 спрямо 14 за миналата година“, каза старши комисар Николай Хаджиев- заместник директор на Националната полиция.", "date": "2019.08.31", "title": "Телефонните измамници от Левски „удряли“ столичани от територията на Румъния"}
{"url": "http://www.cross.bg/dolara-obrashtenie-broya-1612276.html", "text": "/КРОСС/ Бенджамин Франклин е най-популярният човек в света в момента. От 2017 г. банкнотите с неговия лик са се превърнали в най-масовата банкнота в обращение в света, слагайки край на хегемонията на еднодоларовата банкнота през последните 20 години, пише Investor.bg.По-конкретно банкнотите от 100 долара в обращение са се удвоили от световната финансова криза насам, като са надхвърлили 13 млн. броя, става ясно от статия в списание Finance&Development на Международния валутен фонд (МВФ).През 1998 г. класацията на най-популярните валути в света беше по-различна. Първото място се заемаше от еднодоларовата банкнота с близо шест милиона броя в обращение, следвана от 20-доларовата банкнота с 4,5 млн. броя, а третото място беше за банкнотата от сто долара с три милиона банкноти в обращение. Банкнотите от два, пет, десет и петдесет долара по онова време не надхвърляха два милиона броя.През последните две десетилетия обаче банкнотите от сто долара в обращение са регистрирали най-голям ръст от 333%. През 2008 г., малко след началото на световната финансова криза, банкнотата надмина по популярност тази от 20 долара, но са й били необходими още десет години, за да се изкачи на първото място.", "date": "2019.08.31", "title": "Банкнотите от 100 долара са най-популярните в света"}
{"url": "http://www.cross.bg/kielini-liht-yuventys-1612258.html", "text": "/КРОСС/ Капитанът на Ювентус Джорджо Киелини няма да играе поне до Нова година. Причината – скъсана връзка в дясното коляно. Киелини е получил травмата по време на тренировка в петък. Той ще претърпи операция съвсем скоро, след което ще започне възстановяване.Италианският шампион обяви новината с кратко съобщение в социалните мрежи. В него обаче не се споменава колко ще отсъства 35-годишният защитник. Той има 507 мача за клуба и се очакваше да е титуляр най-вече в двубоите от Шампионската лига. Киелини обаче игра и в първия кръг срещу Парма и дори вкара победния гол.Часове преди Юве да обяви новината за травмата му, Киелини бе повикан в националния отбор на Италия. Скуадра адзура играе с Армения и Финландия по пътя към Евро 2020.При подобна травма периодът за възстановяване е между три и шест месеца в зависимост от това колко сериозно е разкъсването. През лятото Андреа Бардзали се отказа от футбола, така че сега бианконерите остават само с двама централни бранители. Това са Матайс де Лихт и Мерих Демирал. и двамата бяха привлечени през лятото. Де Лихт дойде от Аякс, а Демирал от Сасуоло.", "date": "2019.08.31", "title": "Ювентус загуби Киелини поне до Нова година"}
{"url": "http://www.cross.bg/tyrtziya-vulna-hilyadi-1612275.html", "text": "/КРОСС/ Гръцкият премиер Кириакос Мицотакис свиква днес извънредно заседание на правителството, за да търси решения на проблема със засилената бежанска вълна към страната от Турция. Мигрантските лагери за настаняване по островите са с превишен капацитет.Само за ден на остров Лесбос пристигнаха 600 мигранти и бежанци. Непрекъснато пристигат лодки с хора от Турция и на другите острови в Егейско море. Положението в лагера Мория е близо до хаос. Там вече има над 10 хиляди души при капацитет за 3 хиляди.Премиерът Мицотакис свиква днес заседание на министерския съвет за външни работи и отбрана в търсене на решение за справяне с мигрантската вълна.Правителството подготвя прехвърляне на  хиляда мигранти от Лесбос в Кавала.Късно снощи министърът на външните работи Никос Дендяс се срещна с турския посланик в Атина. Изказа загриженост,че турската охрана на морската граница допуска преминаването на хиляди мигранти към Гърция.В същото време по сухопътната граница от Турция също се увеличават пристигащите бежанци. Те се насочват към Солун, където се намира друг бежански лагер.", "date": "2019.08.31", "title": "Гръцкото правителство заседава извънредно заради мигрантска вълна от Турция"}
{"url": "http://www.cross.bg/london-dzhonsun-drygi-1612271.html", "text": "/КРОСС/ Много хора започнаха да излизат в Лондон и други градове на Обединеното кралство, за да протестират срещу наложеното от премиера Борис Джонсън замразяване на работата на парламента за част от времето, което остава до 31 октомври, когато страната трябва да излезе от ЕС.Няколко хиляди се събраха близо до резиденцията на премиера на Даунинг стрийт 10, предаде Асошиейтед прес. Протести започнаха в Белфаст, Йорк и други градове.Участниците в тях искат да покажат, че са изпълнени с решимост да блокират възможността заБрекзит без сделка.В Лондон те скандираха \"Борис Джонсън, засрами се!\", някои носеха плакати, на които пише \"Спрете държавния преврат\", както наричат хода на премиера, който осъждат като заплаха за демокрацията. Протестите са организирани от проевропейските организацията \"Може да има и друга Европа\" и \"Движеща сила\", която е свързана с Лейбъристката партия. Има призиви за окупиране на мостове и блокиране на улици.", "date": "2019.08.31", "title": "Протести във Великобритания срещу спирането на работата на парламента"}
{"url": "http://www.cross.bg/ysloviya-klimatichni-ekstremnite-1612263.html", "text": "/КРОСС/ Ако средните температури на Земята се повишат св сравнение с тези през прединдустриалната епоха, това ще доведе до , и.Екип от учени от Хумболтовия университет в Берлин заключи, че климатичните условия стават  и продължителни, а това ще предизвика .Според проучването им глобалното затопляне , а екстремните климатични условия ще станат по-устойчиви.Дори и продължителността им да се увеличи съвсем малко, ще има  на хората. Ще бъдат засегнати и хранителните продукти, икономическият растеж и биоразнообразието. Прогнозите на климатичните модели свидетелстват за  на лятната атмосферна циркулация, както и същевременно . Това ще доведе до по-топъл и влажен климат за по-дълго време в определени райони.Също така вероятността от екстремни климатични условия ще се увеличи с , като най-уязвими ще са райони в Северна Америка, Централна Европа и Северна Азия.Към момента се подготвя ново проучване, чиято цел е да изследва сценарий, свързан с покачване на температурите св сравнение с тези от прединдустриалната епоха. От първа необходимост е парниковите емисии да бъдат, защото иначе екстремните климатични условия ще бъдат .", "date": "2019.08.31", "title": "Хиляди души ще загинат заради екстремните климатични условия"}
{"url": "http://www.cross.bg/maslo-kruvnoto-nalyagane-1612261.html", "text": "/КРОСС/ Храната, която е богата на полиненаситени мазнини, е добра за регулиране на кръвното налягане.Орехите и ореховото масло могат да подобрят реакцията на тялото срещу стреса, открива ново изследване.Дневната доза е била 37 грама, което са 9 цели ореха и чаена лъжичка орехово масло.Няколко изследвания са показали колко е важна алфа линоленовата киселина за понижаването нивата на т.н. лош холестерол.Тази киселина е от вида на омега-3 мазнините и се намира в растения като лененото семе и орехите.В допълнение тези храни могат да снижат биомаркери като с-реактивния протеин, които се вдигат като реакция на възпаления и стрес.Проф. Шийла Уест, водещият учен на изследването, казва:“Хората, които имат по-силна биологическа реакция на стреса са по-застрашени от сърдечни болести. Ние искахме да разберем дали киселини от вида на омега-3 мазнините, които имат растителен произход ще смекчат сърдечно-съдовата  реакция на стреса.”По време на изследването учените са направили два стрес теста с 22 здрав възрастни, които са имали високи нива на лош холестерол. Единият тест е бил потапянето на краката им в ледено студена вода, а другият е бил изнасянето на реч, която е била заснета на видео камера.Добавянето на орехи и орехово масло към диетата е понижило кръвното налягане по време на тестовете. Изненадващо, прибавянето на ленено масло не е показало по-нанатъшно подобряване на кръвното налягане.Проф. Уест коментира: “Това е първото изследване, което показва как орехите и ореховото масло могат да понижат кръвното налягане по време на стрес.”", "date": "2019.08.31", "title": "Храна срещу стреса"}
{"url": "http://www.cross.bg/poveche-chyshki-lyuti-1612260.html", "text": "/КРОСС/ Колкото повече люто ядете толкова повече отлагате смъртта. Ако наистина обичате люто може би наистина ще имате повече години за да му се насладите. Ново изследване, проведено от учени от университета във Върмонт откри, че при тези, които консумират червени люти чушки, има 13 % по-нисък риск от смърт, в сравнение с тези, които не ядат.Въпреки, че точните причини за това не са ясни, учените имат няколко идеи.Капсъицинът, водещият компонент в чушките, който доставя лютивината, вероятно стимулира клетъчните механизми срещу затлъстяване, което пък води до намален риск от сърдечно-съдови, метаболитни и болести на белите дробове.Той също вероятно предпазва от сърдечни заболявания и притежава антимикробни свойства.  Интересен детайл е, че типичните консуматори на червени люти чушки имали вредни навици, като пушене и пиене на алкохол.", "date": "2019.08.31", "title": "Червените люти чушки може би са тайната към дългия живот"}
{"url": "http://www.cross.bg/ninova-karayancheva-borisov-1612265.html", "text": "/КРОСС/ На въпрос как ще коментирате думите на Цвета Караянчева, че Румен Радев е беквокал на Корнелия Нинова, председателят на БСП заяви: “всеки има право на мнение. Въпросът е колко тежи то. Нека Цвета Караянчева, Бойко Борисов или който искате от ГЕРБ, се яви на пряк, мажоритарен избор пред народа.Ако получат подкрепата на два милиона шейсет и три хиляди тридесет и двама българи, колкото получи президентът Радев, да ги коментираме. Сега просто ще е загуба на време”.Нинова продължи, че друго я е разтревожило вчера от изказването на Караянчева и от това на Борисов днес:“Какво младо поколение българи искаме? Те говорят пред младежите на ГЕРБ срещу президента, срещу лидера на опозицията, нахъсват ги с агресия и отрицание и нито дума за образование на младите, за заетост, за младите семейства и децата. Обръщам се към тези млади хора: вие сте избрали да членувате в партия ГЕРБ.Това е ваше право. Вие сте свободни хора. Но мислете как да се решат проблемите на вашето поколение.Ето, ние сме в Русе. Стоя до Пенчо Милков - ваш набор, умен, честен, енергичен, кандидатът ни за кмет. И не обсъждаме нито Караянчева, нито Борисов. Чертаем планове как Русе да стане икономически център на северозапада и неговите три деца, и на русенци децата да живеят тук добре ”, каза още Нинова.Попитана за разцеплението на ГЕРБ в Русе, Нинова заяви: “техните проблеми са си тяхна работа. В други партии не се месим. Борисов да се оправя\".", "date": "2019.08.31", "title": "Корнелия Нинова: Когато Караянчева получи одобрението на над 2 милиона българи, тогава да коментира президента"}
{"url": "http://www.cross.bg/sofiya-izgaryane-posledstviya-1612266.html", "text": "/КРОСС/ Примерът какво се случва, когато в града има източник на замърсяване с изгаряне е пред очите ни - ТЕЦ \"Брикел\" отново и отново изхвърля вредни емисии във въздуха на Гълъбово и региона. И не става дума за изолиран случай, проблемът е от години, сигналите за замърсяване са ежедневие. Докато се установи кой е виновен и защо минава много време в спорове между граждани, институции, неправителствени организации, виновни няма, а всички виждаме, че проблемът е изключително сериозен. Не само това, но се появи и информация, че общинският съвет в Гълъбово  ще попише и договор с ТЕЦ \"Брикел\" за изгаряне на отпадъци, което ще доведе до още по-тежки екологични последствия. Градът и в момента е на първо място в класацията за най-мръсен въздух в България.Всъщност въпросът за изгарянето на отпадъците, доколко е ефективно и какви са екологичните последствия е болезнено актуален и за други места в страната ни, но най-вече за София, където предстои да бъде пусната в експлоатация инсталацията за изгарянето на RDF. Борбата за това да се търсят работещи, модерни и екологични начини за оползотворяването на боклука продължава да се води. След като управляващите избраха да бъде изграден инсинераторът, \"Политическа група 5\" в Столичния общински съвет, в която са инж.Симеон Славчев, Венцислав Мицов, Иван Велков, Светослав Витков и доц.д-р Стоян Александров, обяви че се противопоставя на това решение. Опозицията в СОС за първи път е обедини зад идеята на \"Политическа група 5\" и заедно внесоха предложение за референдум, за да може столичани сами да решат трябва ли да работи подобна неекологична технология в София или не. Управляващите Столична община категорично отхвърлиха тази възможност, заради което вносителите на искането за рефендум се обърнаха към съда, настоявайки че допитване до хората трябва да има.Сблъсъкът на мнения и тези \"за\" и \"против\" завода за отпадъци е много сериозен. \"Политическа група 5\" потърси мнение на специалисти, както и информация за технологията. Оказа се, че инсталацията предлага много стар начин на обработка, и че ще има сериозни последствия за околната среда и хората в столицата, когато започне изгарянето на боклук. Тезата се потвърди и преди повече от година в интервю за News.bg  с д-р инж.Добрин Топоров, специалист и преподавател на международно ниво в областта. Той потвърждава, че заводи, подобни на този, който се планира в София, съществуват в много европейски градове и работят със скарно изгаряне, но за суров, необработен боклук, а за столицата тази технология ще се прилага с RDF, който има други термохимични характеристики. Използването й в други държави е довело до замърсяванията с диоксини, фурани, тежки метали с тежки последствия за околната среда. В отделените емисии от изгаряне на RDF се отделят токсични метални съединения на базата на арсен, олово, хром, никел, кадмий, серен двуокис, азотни окиси, въглеродни окиси, полиароматични въглеводороди,  твърди прахови частици и др. Според д-р Топоров това не е единственият проблем - инсталацията ще е и много неефективна. По думите му за производството на 1 кВт електричество ще се наложи да се инвестират около 8000 - 10 000 евро. Той прави сравнение с енергията, произведена от един нов, отговарящ на всички съвременни екологични изисквания ТЕЦ, работещ на въглища, която струва близо 1500 евро/кВт, за ветропарк - около 2000 евро/кВт, за нова АЕЦ - около 5000 евро/кВт.Какво повече може да се каже след такъв подробен и ясен анализ на ситуацията? Изправени сме пред едно решение на управляващите София, което поставя града пред сериозна криза. И тук високата финансова стойност, която ще заплатим остава на второ място, защото най-същественото, което ще се случи със столицата е замърсяването. В град,  в който замърсяването и без друго е проблем заради емисиите от превозните средства и заради отоплението през зимата, последното от което имаме нужда е завод за изгаряне на отпадъци. Започне ли да работи заводът, вече ще е твърде късно за размисъл, а София ще се превърне Гълъбово - градът с мръсен въздух, където здравето на хората няма значение.", "date": "2019.08.31", "title": "Тръгне ли заводът за отпадъци, София ще се превърне в Гълъбово"}
{"url": "http://www.cross.bg/borisov-laiien-yrsyla-1612268.html", "text": "/КРОСС/ За да не бъде смущавано спокойствието на новия председател на Еврокомисията, от Министерския съвет буквално оставиха журналистите без микрофони на съвместната пресконференция с премиера Бойко Борисов. Урсула фон дер Лайен бе на посещение у нас в четвъртък. Двамата с Борисов имаха разговори и срещи, а накрая бе обявена пресконференция в МС. Оказа се, че микрофоните на местата на журналистите са отвинтени. Очевидно домакините са се опасявали родните медии да не поставят в неудобно положение важната гостенка. Подобно притеснение изрази лично Борисов.Така журналистите бяха обезоръжени да питат каквото и да е - не само относно ресора на еврокомисаря ни Мария Габриел, но и по всякакви други теми. А интересът беше разбираем, тъй като това е първа визита на Урсула фон дер Лайен в България и рядък шанс за българските медии да поставят въпросите си.„Няма да има въпроси, защото може, не за друго, да поставим в неудобно положение да отговаря за нещо, което още не е в цялостния вид договорено. А пък, доколкото се познаваме през годините, аз ви обещавам, че тя скоро пак ще дойде в България, вече когато имаме и подредена комисия, така че и да зададеме и други въпроси.... Да бъдем така любезни към нея, докато още си подреди екипа, това съм обещал\", каза Бойко Борисов в края на изявлението си в четвъртък.\"По молба на екипа на Урсула фон дер Лайен договорката беше да няма въпроси след изявленията\", разясни пред Mediapool началникът на правителствената информационна служба Севдалина Арнаудова.Както Борисов каза на брифинга, \"докато всичко не бъде решено, нищо не е решено\", и по тази причина шефката на Еврокомисията не е искала да отговаря на въпроси.След изявленията на двамата демонтираните микрофони са били върнати отново на местата им, уточни Севдалина Арнаудова.Посещението на Урсула фон дер Лайен в София е част от консултациите, които тя провежда с лидерите на държавите членки на ЕС преди представянето на пълния състав на новата Еврокомисия за одобрение пред Европейския парламент.", "date": "2019.08.31", "title": "Оставиха журналистите без микрофони на пресконференцията с Урсула фон дер Лайен"}
{"url": "http://www.cross.bg/izbegne-avtobysa-reka-1612272.html", "text": "/КРОСС/ Автобус падна в река в Букурещ, след като се опита да избегне сблъсък с друг автомобил, преминал на червен светофар.Шофьорът на автобуса е транспортиран в болница за преглед. Единият от пътниците в колата е леко пострадал.В района на инцидента движението беше затруднено.Водолази са помогнали при изваждането на автобуса от реката.", "date": "2019.08.31", "title": "Румъния: Автобус падна в река - опитал да избегне катастрофа"}
{"url": "http://www.cross.bg/epoha-aladzhov-andreii-1612274.html", "text": "/КРОСС/ Интересни находки от три епохи са намерили археолозите, които проучват новостроящия се участък от АМ \"Хемус\" край село Градище. Едно от най-впечатляващите е бронзово огледало от Ранното Средновековие - VIII-X век, съобщи гл.ас. д-р Андрей Аладжов от НАИМ-БАН. Археолозите са изследвали късноримско селище със стопанска част. Тя се състои от навеси за производство на глинени съдове, пещи за изпичане на глинени съдове, както и складове за съхранение на зърно и други хранителни продукти.Освен тази епоха обаче има и артефакти от Ранносредновековна епоха - синхронна на първата българска столица Плиска, обяснява археологът.От тази епоха са проучени три землянки с размери 3,20 метра на 3,50 метра. Във всяка има по една каменна печка, която е служила за отопление, както и огнище за приготвяне на храна, допълни д-р Андрей Аладжов.Именно в една от тези землянки е открито и половин бронзово огледало от Ранното Средновековие. Това може би е първото огледало, открито въобще в България от този период, смята археологът. Друга интересна находка, според експерта, е кладенец от Римската епоха, в който са открити части от стомни и кофи. \"При него беше интересно, че устието на кладенеца беше настлано с камъни в широк диапазон, за да се осигури достъпът при кално време\", каза д-р Аладжов. По време на разкопките са открити над 400 монети и около 25 фибули, както и няколко черепа.Д-р Андрей Аладжов обясни, че освен тези епохи в селището е открита една по-ранна - Къснобронзова епоха от 1200-1100 години преди Новата ера. От нея имаме няколко жилища, които са глинобитни, посочи още експертът и допълни, че ще бъдат проучени детайлно на следващ етап, най-вероятно в края на септември.", "date": "2019.08.31", "title": "Находки от три епохи откриха край новостроящото се трасе на АМ \"Хемус\""}
{"url": "http://www.cross.bg/evpopa-typbini-miliona-1612270.html", "text": "/КРОСС/ B пo-cтyдeнитe мeceци нapacтвaщият бpoй нa вятъpнитe eлeĸтpoцeнтpaли в Eвpoпa мoгaт дa пpoизвeждaт тoлĸoвa eнepгия, чe дa зaxpaнвaт ĸoнтинeнтa c чиcтa eнepгия. A ĸaĸвo, aĸo ce изпoлзвaт вcичĸи ocтaнaли пoтeнциaлни cвoбoдни мecтa и тaм бъдaт инcтaлиpaни тypбини?Изcлeдoвaтeли oт Cъceĸcĸия yнивepcитeт и oт дaтcĸия yнивepcитeт Opxyc изчиcлявaт, чe пpи тoзи cцeнapий, ĸoлĸoтo и мaлĸo вepoятeн дa e тoй, Eвpoпa щe мoжe дa гeнepиpa тoлĸoвa eлeĸтpoeнepгия, чe дa зaxpaни цeлия cвят.Oт Cвeтoвния иĸoнoмичecĸи фopyм пocoчвaт в cвoя пyблиĸaция, чe cпopeд тoвa изcлeдвaнe Cтapият ĸoнтинeнт би мoгъл дa пpoизвeждa 100 пъти пoвeчe тoĸ oт eнepгиятa нa вятъpa, oтĸoлĸoтo в мoмeнтa.Изчиcлeниятa нa изcлeдoвaтeлитe пoĸaзвaт, чe 46% oт cyшaтa в Eвpoпa e пoдxoдящa зa инcтaлиpaнeтo нa вятъpни тypбини, ĸaтo oт тaзи cмeтĸa ca изĸлючeни гpaдcĸитe зoни, мecтaтa, ĸъдeтo имa paзпoлoжeни вoeнни зoни и дpyги пoдoбни.B дoĸyмeнтa ce пocoчвa oщe, чe тeopeтичнo oщe нaд 11 милиoнa дoпълнитeлни тypбини мoгaт дa бъдaт пocтaвeни нa плoщ oт близo 5 милиoнa ĸвaдpaтни ĸилoмeтpa нa eвpoпeйcĸa тepитopия.Πpи пoдoбни ycлoвия изчиcлeниятa пoĸaзвaт, чe дo 2050 гoдинa Eвpoпa щe мoжe дa ocигypявa дocтaтъчнo eлeĸтpoeнepгия, зa дa зaxpaнвa цялaтa плaнeтa. ", "date": "2019.08.31", "title": "Eвpoпa имa мяcтo зa 11 милиoнa вятъpни тypбини и тe cтигaт зa зaxpaнвaнeтo нa цялия cвят c тoĸ"}
{"url": "http://www.cross.bg/grypa-prestupnata-levski-1612249.html", "text": "/КРОСС/ Членовете на организираната престъпна група на \"ало\" измамници, разбита при мащабна спецакция в Левски успели да спестят и да съберат от \"дейността си\" значителни доходи, да закупят 8 луксозни автомобила и да построят много големи къщи.Установено още, че ежедневните разходи на престъпниците, надвишават минималната пенсия на пенсионерите в България.Toва стана ясно на брифинг на говорителя на спецпрокуратурата Сийка Милева в сградата на Главна дирекция \"Национална полиция\"(ГДНП), посветен на неутрализираната организирана престъпна група за телефонни измами в Левски.Досъдебното производство е образувано през май 2019 г. срещу организирана престъпна група, състояща се от осем души и създадена с цел извършване на телефонни измами и користна цел. Престъпната група действала под предлог полицейска операция, а от събрани са доказателства е станало ясно, че групата е действала от началото на 2018 г.Прокуратурата ще поиска мярка за неотклонение \"задържане под стража\" за всички участници в престъпната група. Всички членове на престъпната група са криминално проявени, осъждани са и имат висящи наказателни производства - кражби, грабежи и управление на моторно превозно средство без свидетелство за управление.Претърсени са 9 адреса, леки автомобили и обиски на хора. От претърсванията на адресите са иззети множество телефони, пластики за сим карти, много голяма парична сума и ценности. На един от членовете на престъпната група е намерен тайник в мазето, покрит с пръст, в който са открит 35 златни пендара и масивни златни накити, част от иззетите мобилни телефони са били скрити в тухлена стена, а сим картите - дистанционно управление, поясни прокурор Милева.Припомняме, вчера град Левски осъмна блокиран от полиция и жандармерия при мащабна спецакция срещу \"ало\" измамници. В резултат на акцията бяха претърсени 9 адреса, а арестуваните хора са 8. Седем от тях са от Левски, а един, който се е считал за техен помагач - \"муле\", е заловен в София.Сред арестуваните е и Димитър Серафимов-Келеша, считан за един от тарторите на групата за телефонните измами. Иззети са множество злато, пари и автомобили.Един от участниците в организираната престъпна група на \"ало\" измамниците създал профил в социлната мрежа \"Фейсбук\" под името Васко Богатия,изтъкна прокурор Милева.От своя страна наблюдаващият прокурор по делото Евгения Деянова посочи, че извършителите използвали внушения, с които да въздействат на хората. Престъпниците се представяли за полицейски служители с мотив, че напоследък зачестявали измамите в района. Те са имали за цел да породят преживяването на страх в хората, свързани с дом, семейство и сигурност.По думите на Деянова превенцията би била трудно осъществима, при положение, че хората вярват на такива обаждания и изхвърлят ценностите си през прозореца. Жертвите на телефонните измамници са предимно възрасни хора, които имат отдалечен контакт от близките си хора.Помагачът на престъпната група, в случая \"мулето\" е наето чрез обява за работа от куриерска фирма, за която е трябвало да пренася пакети от точка \"А\" до точка \"Б\". За извършването на тази услуга му е обещавано 10% от сумата, която пренася.Mежду жертвите на престъпната група на \"ало\" измамниците, която действала на територията на цялата страна, бил и 80-годишен човек, но измамата била предотвратена. ", "date": "2019.08.31", "title": "\"Ало\" измамниците от Левски разполагали с джобни колкото една минимална пенсия"}
{"url": "http://www.cross.bg/borisov-tyrtziya-septemvri-1612243.html", "text": "/КРОСС/ Премиерът Бойко Борисов заяви днес във Варна, че на 5 септември се очаква да бъде подписан договор за газопровод от Турция през България, за Сърбия, Унгария и Австрия.На 12-ия летен университет на Младежката организация на ГЕРБ той посочи, че в момента се работи по този много важен енергиен проект, който ще осигури диверсификация на доставките.Заедно с газовия интерконектор с Гърция ще се постигне 100 процента диверсификация, каза Борисов.Премиерът коментира също и проекта за АЕЦ „Белене“, като каза, че в него се събират много държави, има много предложения. Той е важен, защото след 10-15 години, когато се затворят 5-и и 6-и реактор на АЕЦ „Козлодуй“, ще трябва да имаме заместваща мощност, обясни той.Борисов коментира и големи и важни инфраструктурни проекти за Варна, като каза, че ще отпусне допълнително финансиране за тях.Той заяви, че кандидатът на ГЕРБ за кмет на Добрич е Надежда Петкова - специалист по европроекти, която присъства на форума.Премиерът отново потвърди, че от 1 януари следващата година с 10% ще бъдат повишени заплатите в държавния сектор.", "date": "2019.08.31", "title": "На 5 септември се очаква подписване на договор за газопровод от Турция през България за Сърбия"}
{"url": "http://www.cross.bg/gerb-hemys-turpya-1612245.html", "text": "/КРОСС/ \"Ако съм на варненци ще кажа, че ще търпя ГЕРБ, докато ми построят магистрала \"Хемус\".С тези думи премиерът Бойко Борисов се обърна към домакините си от морския град, които приеха срещата на младежите от ГЕРБ, събрани на \"летен университет\" на партията.За пореден път Борисов използва профила си във \"Фейсбук\", за да популяризира участията си в различни събития. Този път от видеото, излъчвано на живо, се видя, че той е във Варна заедно със спортния министър Красен Кралев и председателя на младежката организация на ГЕРБ Георг Георгиев.Премиерът посочи изграждането на магистралите \"Хемус\" и \"Струма\" като фактор за икономически растеж. Той спомена и доклада на агенция Moody’s която повиши перспективата на кредитния рейтинг на България на положителна. По думите му \"на тия агенции няма как да им кажеш какво да напишат\".", "date": "2019.08.31", "title": "Ако съм варненец, ще търпя ГЕРБ, докато ми построят \"Хемус\""}
{"url": "http://www.cross.bg/hongkong-kitaii-pekin-1612247.html", "text": "/КРОСС/ Десетки хиляди жители на Хонгконг са излезли на мирен марш по улиците на града, след като в петък неколцина главни лидери на опозицията, в това число и Джошуа Уонг, бяха арестувани, пише Bloomberg.Арестите бележат поврат към по-твърда правителствена линия спрямо протестите за демократизиране, които продължават вече трети месец.Според наблюдатели, причина за това е нарастващия гняв в Пекин, който чувства тези протести като опит за западно вмешателство в китайските дела.Това става на фона на 30-тата годишнина от смазаните от китайската армия протести на площад Тянанмън в Пекин, спомена за които не е избледнял въпреки опитите на китайското правителство да цензурира и скрие истината от собственото си население.Кари Лам, върховния представител в Хонгконг, призова тази седмица за преговори с опозицията, но отказа да извърши промени, които да отменят останалите от колониалното минало правила за арести, депортации и цензура, което много от протестиращите желаят.Безредиците в азиатския финансов център заплашват да помрачат и отвлекат вниманието от планираните пищни тържества по случай 70-годишното управление на комунистическата партия в Китай, насрочени за 1-ви октомври.Използването на сила от протестиращите в Хонгконг не може да принуди правителството на Китай към отстъпки, според редакционен материал в официоза на ККП.", "date": "2019.08.31", "title": "В Хонгконг десетки хиляди са на улиците въпреки полицейската забрана"}
{"url": "http://www.cross.bg/tyristi-hoteli-tyrtziya-1612246.html", "text": "/КРОСС/ За първите седем месеца на годината Турция е била посетена от 24.69 милиона туристи, което е увеличение с 14.1% спрямо същия период на миналата година. Данните са на министерството на културата и туризма и според тях над една трета от гостите на страната са се стекли в Истанбул.Около 8.4 милиона души или 34.2% от всички туристи са посетили най-големия турски град. Следват Анталия със 7.85 млн. (31.8%). Трети е Одрин, който от януари до юли включително е регистрирал 2.5 млн. чужденци.Анализ по поръчка на хотелиерската асоциация на Турция (TÜROB) показва и леко подобрение в заетостта на леглата в хотелите. То е 2.5% в петзвездните хотели (където са били резервирани 76.1% от местата.Същата категория турски хотели показва и 14% ръст на цените през юли (без ранните записвания) - средно 100 евро за нощувка. В Анталия петзвездните хотели са вдигнали цените 22.1% до 172 евро.", "date": "2019.08.31", "title": "Над 14% повече туристи е приела Турция до август"}
{"url": "http://www.cross.bg/butlur-dzherard-kod-1612248.html", "text": "/КРОСС/ Който трупа очаквания, трупа печал. Отидох на „Код: Ангелът“ (третата част, след „Код: Олимп“ от 2013 г. и „Код: Лондон“ от 2016 г.) просто като на „един екшън с Джерард Бътлър“ и получих… един неочаквано добър екшън с Джерард Бътлър. При все че ако има поджанр в екшъните, който тотално да не харесвам, това са „президентските екшъни“ от типа на „Еър Форс Едно“. Гледали ли сте „Еър Форс Едно“? Там Харисън Форд е в ролята на президента на Америка и в един момент – ама така както си е по костюм и вратовръзка - виси от крилото на президентския си самолет. И не пада! Ето до къде могат да стигнат президентските екшъни. Не че търся достоверност, но все пак. В това отношение „Код: Ангелът“ е къде-къде по-обран – в него президентът (в ролята – Морган Фрийман) основно си седи мирно и кротко и чака да го спасят.„Йоджимбо“ на японски означава телохранител („Йоджимбо“ от 1961 г. на Акира Куросава с Тоширо Мифуне - велик филм! )и тъй като японските телохранители самураи са друга категория, реших така да определя героя на Джейсън Бътлър Майк Банинг, който е също толкова безкомпромисен професионалист, на живот и смърт предан на своя президент.Банинг току-що е назначен за шеф на тайните служби, когато президентът на Америка става жертва на съвършено организиран опит за покушение (много, много зрелищно – с дронове, брилянтна като мащаб и въздействие батална сцена) и успява да оцелее единствено благодарение на хладнокръвната и своевременна намеса на своя ангел-пазител. Всички от президентския антураж са избити, само Майк оцелява и е обвинен в организиране на покушението. Той обаче е толкова супер печен, че успява да избяга и в крайна сметка да изчисти името си, да спаси семейството си, президента си, над който продължава да тегне смъртна опасност, както и страната си, пък и целия свят от световна война. Дори възстановява отношенията с баща си (Ник Нолти), бивш командос, с когото отдавна не поддържат връзка.В „Код:Ангелът“ обаче е намесена и друга тема, която е по-силна от всичко останало – за мъжете и войните, за инстинкта да воюваш, за военолюбството, което е в кръвта на някои и те не могат да живеят по друг начин. Един екшън само може да спечели, ако създателите му успеят органично да вплетат в него подобна тема. В случая се е получило и работи.Филмът е с умело градирано напрежение, добра скорост, наистина впечатляващи екшън сцени, разбити тук-там с комедийни вметки и един много точен Джерард Бътлър – малко натежал наистина, малко уморен, но пък успяващ да внуши само с присъствието си доверие, както и усещане, че може да се справи с всичко, да защити и спаси не само американския президент, но ей Богу и целия свят от който и каквото и да е – извънземните, Путин и т.н. Между другото, онзи момент с Морган Фрийман до благо усмихнатия Путин беше … един път! Насълзиха ми се очите, честна дума!За Джерард Бътлър обаче да допълня, че още в една от началните сцени – когато той, жена му и приятелят му седят на масата и разговарят за миналото – разбираш колко добър актьор е насреща ти. Обикновена сцена, напълно непретенциозна, нищо особено – разговарят, пият вино… Всеки жест обаче, всяка интонация, всеки поглед, малките неща въобще са толкова на мястото си, толкова добре и точно намерени, че сцената те поглъща веднага. И ти се иска да го гледаш отново и отново този актьор. Може да не е най-великият, но определено ти се иска да го гледаш отново.", "date": "2019.08.31", "title": "„Код: Ангелът“: Джерард Бътлър на прицел"}
{"url": "http://www.cross.bg/siriya-darya-adrian-1612254.html", "text": "/КРОСС/ Американският държавен секретар Майк Помпейо заяви днес в Туитър, че САЩ разполагат с надеждна информация, че иранският петролен танкер \"Грейс 1\", преименуван на\"Адриан Даря 1\", се е насочил към Сирия, предаде Ройтерс.\"Разполагаме с надеждна информация, че танкерът е на път и се е насочил към Тартус, Сирия. Надявам се да смени курса\", посочи Помпейо. \"Беше голяма грешка да се вярва на Зариф\", каза той и имаше предвид иранския външен министър Мохамад Джавад Зариф, който даде уверения на Великобритания, че танкерът няма да отплава за Сирия.Американското министерство на финансите добави \"Адриан Даря\" в черния си списък и наложи санкции на капитана му.\"Плавателни съдове като \"Адриан Даря\" позволяват на (силите \"Кудс\" на иранския Корпус на гвардейците на Ислямската революция) да превозват и прехвърлят големи количества петрол, които те се опитват да замаскират и продадат нелегално, за да финансират зловредната дейност на режима и да разпространяват тероризъм\", заяви заместник-министърът на финансите на САЩ Сигал Манделкер.Тя добави, че всеки, който оказва подкрепа на \"Адриан Даря\", рискува да бъде санкциониран.Спорът за танкера, който според САЩ пренася петрол за Сирия, предизвика дипломатическа криза след задържането му в Гибралтар на 4 юли заради европейските санкции срещу Сирия. На 15 август корабът получи разрешение да отплава, след като Техеран даде уверения, че товарът от 2,1 милиона барела петрол няма да бъде доставен в Сирия. Следващия ден САЩ издадоха заповед за задържане на кораба, но правителството на Гибралтар отказа и обясни, че американските санкции не могат да се прилагат в Европейския съюз.", "date": "2019.08.31", "title": "Иранският танкер \"Адриан Даря\" се насочил към Сирия"}
{"url": "http://www.cross.bg/siti-godini-kompani-1612255.html", "text": "/КРОСС/ Бившият български национал Мартин Петров ще има честта отново да играе за английския шампион Манчестър Сити. \"Свръхзвуковият\" нападател от Враца е поканен от бившия капитан на \"гражданите\" Венсан Компани да вземе участие в бенефиса му.Белгиецът се сбогува това лято със Сити след 11 приказни години, в които записа 360 мача и 20 гола и спечели четири пъти Висшата лига и Купата на Лигата и по два пъти Купата на Англия и \"Къмюнити Шийлдс\". Бляскавото събитие ще се състои на 11 септември на стадион \"Етихад\", пише \"Труд\".Бившият национал на България, който игра две години заедно с Компани в Манчестър, ще попадне в отбора на \"Легендите на Сити\", в чиито редици ще бъдат още Джо Харт, Джолиан Лескът, Майка Ричардс, Пабло Сабалета, Уейн Бридж, Гарет Бари, Найджъл де Йонг, Самир Насри, Шон-Райт Филипс, Стивън Айрлънд, Крейг Белъми и Марио Балотели. Настоящите звезди на \"гражданите\" - Серхио Агуеро и Давид Силва, също ще се включат в мача.В Идеалния отбор на Висшата лига пък, който ще се изправи срещу Легендите на Сити, ще влязат голяма част от градските съперници на Венсан през всичките 11 години - Едвин ван дер Сар, Гари Невил, Фил Невил, Джон О\"Шей, Уес Браун, Пол Скоулс, Ники Бът, Майкъл Карик, Райън Гигс и Робин ван Перси. В следващите дни се очаква и други бивши и настоящи звезди на световния футбол да потвърдят участието си в бенефиса на Компани.", "date": "2019.08.31", "title": "Мартин Петров отново ще облече фланелката на Манчестър Сити"}
{"url": "http://www.cross.bg/petrov-zhivko-kontzert-1612256.html", "text": "/КРОСС/ На 5 септември  (четвъртък) от 23:00 часа Белослава и маестро Живко Петров ще излязат на сцената в Археологическия музей в Созопол.Чаровницата с един от най-нежните и чувствени гласове и маестро Петров, който е автор и аранжор на голяма част от песните й,  ще представят на фестивала на изкуствата своята програма  \"Неизмеримо\".\".\", споделя певицата.а. Сред акцентите са честването на 75-годишнината от рождението на рок музиканта Кирил Маричков, която ще бъде отбелязана с концерт на \"Фондацията\", концерти на ФСБ, Стефан Вълдобрев и \"Обичайните заподозрени\", Биг бенда на БНР с диригент Антони Дончев, Васил Петров, \"Да послушаме кино\" на Хилда Казасян и приятели и др. Фестивалът ще почете и юбилея на виртуозното цигулково дуо Ангел Станков-Йосиф Радионов и 85-годишнината от рождението на Крикор Азарян. Не могат да бъдат пропуснати и концертът на Румен Цветков и Людмил Ангелов, майсторският клас на оперната прима Александрина Пендачанска, както и имена като Лия Петров, Виктория Василенко, Веселин Веселинов-Еко, Милен Кокошаров, Атанас Кръстев и др.", "date": "2019.08.31", "title": "Белослава и Живко Петров с концерт на \"Аполония\""}
{"url": "http://www.cross.bg/ihtiman-magistrala-zadrustvane-1612259.html", "text": "/КРОСС/ Километрично задръстване се образува на магистрала \"Тракия\" при Ихтиман заради извършвания там ремонт на пътя. според слушатели колоната достига 10 км.Проблемният участък започва от отбивката при Костенец. Може да се ползва обходен маршрут през гр. Ихтиман. ", "date": "2019.08.31", "title": "Километрично задръстване на магистрала \"Тракия\" при Ихтиман"}
{"url": "http://www.cross.bg/amazoniya-braziliya-gori-1612234.html", "text": "/КРОСС/ Носителят на 17 награди \"Грами\" Стинг призова правителството на Бразилия да прекрати масовата сеч на горите в Амазония, защото \"всички дишаме един и същи въздух и понасяме последствията от тази престъпна небрежност\".В официално изявление мултиплатиненият музикант критикува президента Жаир Болсаноро за решението, с което допуска земеделци да разчистят голяма част от територията за пасища. Скокът на пожарите с 85 % само през тази година накара световната общност да заговори за началото на чудовищна екологична криза. Причината - гъстата растителност абсорбира огромни количества въгледроден диоксид и така се забавя процеса на глобално затопляне. Амазония произвежда 20 % от кислорода ни и не случайно е наричана \"Белият дроб на Земята\".Апелът на Стинг към законодателни промени в Бразилия за спасяване на Амазония е част от вербалния пожар, който знаменитости от калибъра на Мадона, Леонардо Ди Каприо и Новак Джокович запалиха по темата в социалните мрежи.Стинг е сред най-ярките природозащитници в шоубизнеса с фондацията си в подкрепа на дъждовните гори. ", "date": "2019.08.31", "title": "Няма време за свирене, светът гори!"}
{"url": "http://www.cross.bg/tyitur-mrezha-sotzialnata-1612235.html", "text": "/КРОСС/ Акаунтът на главния изпълнителен директор на социалната мрежа Туитър за кратко е бил превзет от хакери, съобщи Би Би Си.В продължение на 15 минути вчера от профила на Джак Дорси са били публикувани множество обидни и расистки туитове. Имаше туит, който твърдеше, че Адолф Хитлер е невинен, както и съобщение за бомба в централата на Туитър. По-късно те бяха отстранени, а достъпът на Дорси до профила му беше възстановен.От компанията заявиха, че системата им не е била пробита и обвиниха за хакерската атака неназован мобилен оператор. Представителят компанията Брендън Борман заяви, че Twitter изяснява обстоятелствата по случая.Скрийншотове (снимки на туитовете) изглежда сочат, че са били изпратени през Cloudhopper, мобилна услуга за текстови послания, придобита от Туитър през 2010 г., според Ройтерс, но информацията не е потвърдена от социалната мрежа.Дорси е един от основателите на Туитър и има около 4,2 млн последователи в социалната мрежа. По данни на агениця Блумбърг състоянието му надвишава 4,2 млрд долара, отбелязва ТАСС.", "date": "2019.08.31", "title": " Хакнаха акаунта на основателя на Туитър"}
{"url": "http://www.cross.bg/ninova-kudeto-korneliya-1612236.html", "text": "/КРОСС/ \"Уважаеми журналисти, микрофоните са включени. Тук не е МС, където ви ги изключват. На ваше разположение сме. Питайте всичко, което ви интересува. няма неудобни въпроси”, така лидерът на БСП Корнелия Нинова се обърна към журналистите по време на пресконференция в Русе, където се провежда конференция на БСП за издигане на кандидат за кмет и приемане на листа за съветници.\"Нашият кандидат е Пенчо Милков. Той ще ни липсва в парламента, но русенци ще имат възможност да изберат честен, интелигентен, млад и енергичен кмет”, обяви Нинова.По думите й той не е участвал в управление, не е разпределял обществени поръчки, не е част от задкулисието - почтен, отдаден на общината професионалист юрист, баща на три прекрасни русенчета.“Самоизградил се човек- тръгнал от общ работник на строежи и стигнал до доктор по право. Ние сме до него със силна програма за управление на общините, където трябва да остават част от събраните от гражданите данъци, комуналните услуги да се изпълняват от общински предприятия, а не да се дават на концесии, с данъчни стимули за привличане на инвестиции, мерки за чистота на въздуха, програма за жилищна и социална политика за младите хора, специални грижи за възрастните”, каза още председателят на БСП.", "date": "2019.08.31", "title": "Корнелия Нинова в Русе: Уважаеми журналисти, питайте, микрофоните са включени"}
{"url": "http://www.cross.bg/georgiev-kmetut-sotirya-1612237.html", "text": "/КРОСС/ Заловиха единият от нападателите на 7-годишно момиченце в Сотиря. Това съобщи в ефира на Нова телевизия кметът на сливенското село Димчо Георгиев.По думите му момчето е успяло да избяга от местопрестъпление, но малко по-късно е заловен от полицията Това съобщи в ефира на Нова телевизия кметът на сливенското село Димчо Георгиев.\"Когато получихме сигнала, по-малкият нападател беше избягал.Впоследствие полицията го хвана. Повече подробности ще дадат отговорните органи\", заяви Георгиев.Той бе категоричен, че трябват законови промени, за да се спрат подобни престъпления. \"Ако може, трябва да има постоянно присъствие на полиция на селото\", подчерта още кметът.Това е второто нападение на дете в Сотиря само две седмици след жестокото убийство на малката Кристин. Момче на 14 и мъж на 60 опитали да изнасилят детето. По-сериозни последствия предотвратила майката на момиченцето, която случайно видяла как мъжете посягат на дъщеря й и започнала да вика за помощ.Детето е откарано в болница адекватно и без сериозни наранявания.", "date": "2019.08.31", "title": "Заловиха единия от нападателите на детето от Сотиря"}
{"url": "http://www.cross.bg/programa-izdigna-chast-1612238.html", "text": "/КРОСС/ БСП издигна Пенчо Милков за кандидат-кмет на Русе. Това обяви в крайдунавския град лидера на партията Корнелия Нинова. обяви тя.По думите й той не е участвал в управление, не е разпределял обществени поръчки, не е част от задкулисието – почтен, отдаден на общината професионалист юрист, баща на три деца., каза още председателят на БСП.", "date": "2019.08.31", "title": "БСП издигна Пенчо Милков за кандидат-кмет на Русе"}
{"url": "http://www.cross.bg/nadal-krug-izleze-1612240.html", "text": "/КРОСС/ Рафаел Надал помогна на малко момченце, което едва не бе задушено от тълпа фенове, борещи се да вземат автографи от тенис звездата в Ню Йорк по време на Откритото първенство на Щатите.Детето също искало също да се сдобие с подпис от испанеца, но другите запалянковци не му обърнали внимание, притискайки го силно към огражденията. Момченцето се изплашило и започнало да плаче. Веднага щом го забелязал Надал, го вдигнал и пренесал в коридора за тенисисти.18-кратният победител в турнири от Големия шлем успял да го успокои с прегръдки, след което сложил автограф върху шапката му., написа бащата на момчето в Туитър.Испанецът стигна до трети кръг без загубен сет. В трети кръг той въобще не излезе на корта, тъй като австралиецът Танаси Кокинакис се отказа заради травма в дясното рамо. В следващия кръг Надал ще излезе срещу корееца Хьон Чунг, който елиминира Фернандо Вердаско в драматичен мач с 1-6, 2-6, 7-5, 6-3, 7-6 (7-3)", "date": "2019.08.31", "title": "Рафа Надал спаси малко момченце, което едва не бе задушено от фенове"}
{"url": "http://www.cross.bg/izstrelvane-neyspeshnoto-roiiters-1612241.html", "text": "/КРОСС/ Иранският спътник е невредим след неуспешното му изстрелване в орбита, съобщи в Twitter министърът на комуникационните технологии на Иран, цитиран от Ройтерс.Снощи президентът на САЩ Доналд Тръмп пусна в същата социална мрежa снимка на предполагаемия полигон на неуспешното изстрелване. Така Тръмп породи въпроси дали не е разкрил разузнавателни тайни, отбеляза агенцията.\"Аз и \"Нахид 1\" сега. Добро утро, Доналд Тръмп!\", пише в туита си министърът Мохамад Джавад Азари Джахруми. Добавил е своя снимка заедно със сателита \"Нахид 1\" (Венера 1).Ирански представител е потвърдил за Ройтерс, че ракетата носител се е взривила при старта си в четвъртък. Ирански медии не съобщиха за неуспеха.", "date": "2019.08.31", "title": "Иранският спътник е невредим след неуспешното му изстрелване в орбита"}
{"url": "http://www.cross.bg/gkpp-repyblika-izhod-1612239.html", "text": "/КРОСС/ 3 километра е опашката от чакащи автомобили в съботния ден на ГКПП Кулата на изход от България за Гърция.Трафикът по автомагистрала „Струма“, водеща към южната ни съседка е интензивен. По-засилен става в Кресненското дефиле.Много българи използват уикендите за кратка почивка по гръцките плажове в района на Драма, Кавала, Аспровалта и редица популярни сред нашенците градчета и села в Северна Гърция и полуостров Халкидики.На всички пунктове за изход от страната трафикът днес е натоварен. Трафикът е интензивен на изход за леки автомобили на границата с Република Сърбия на ГКПП Калотина, на границата с Република Турция на ГКПП Капитан Андреево, ГКПП Лесово и ГКПП Малко Търново.От полицията и граничните служби информират, че нормално се преминава на всички гранични контролно-пропускателни пунктове с Република Северна Македония и с Румъния.", "date": "2019.08.31", "title": "Три километра опашка на Кулата"}
{"url": "http://www.cross.bg/pchela-zhiva-yhoto-1612242.html", "text": "/КРОСС/ Във Виетнам лекар извади жива пчела от ухото на пациент.На кадрите се вижда как специалистът оглежда ушната мида на пациента, който се оплаквал от силна болка в ухото. След това лекарят изважда оттам жива пчела. Насекомото се намирало в ушния канал.По-рано бе съобщено, че на остров Тайван лекарите са премахнали 4 живи пчели от очната кухина на пациентка. Насекомите принадлежали към вид, който бил привличан от миризмата на човешка пот.Водещият офталмолог на клиниката заяви, че подобен случай е уникален в световната практика.", "date": "2019.08.31", "title": "Извадиха жива пчела от човешко ухо "}
{"url": "http://www.cross.bg/tegli-kompozitziya-velingrad-1612244.html", "text": "/КРОСС/ 70-годишен парен локомотив ще тегли ретро композиция на родопската теснолинейка от Септември до Велинград в Деня на Съединението на 6 септември. Атрактивната композиция ще се състои от шест вагона с общо 180 пътнически места.Парната машина, която ще тегли композицията, е музеен експонат. Тя е произведена през 1949-та година в Полша и е единствената по рода си, която може да се движи по маршрута на теснолинейката.По време на пътуването за пътниците е предвидена празнична програма с изненади. Ще се разиграват и томболи на историческа тематика, като отговорността за празничния дух е на сдружението „За теснолинейката“.Програмата предвижда още на 6 септември всички пътници да бъдат посрещнати на началната гара „Септември“ с хляб и сол, а на крайната спирка - гара Велинград, се предвижда тържествено посрещане.Цената на празничния билет е 25 лева.", "date": "2019.08.31", "title": "Парен влак ще тегли ретро композиция в Деня на Съединението"}
{"url": "http://www.cross.bg/pekin-kompaniyata-reporter-1612224.html", "text": "/КРОСС/ Китайските власти са отказали да подновят журналистическата акредитация на репортер от „Уолстрийт джърнал“ в Пекин, с което на практика го прогонват от Китай, предаде Асошиейтед прес.В отговор на въпрос относно сингапурския журналист Чун Хан Уонг, китайското външно министерство заявява, че в страната \"не са добре дошли\" чуждестранни журналисти със \"зли намерения да петнят и нападат Китай\".Уонг е съавтор на излязла преди месец статия от австралийско разследване за предполагаеми връзки на братовчед на китайския президент Си Цзинпин с пране на пари и организирана престъпност.Говорител на \"Дау Джоунс\" - компанията собственик на вестника, потвърди, че акредитацията на репортера не е подновена и че компанията проучва въпроса.", "date": "2019.08.31", "title": "Пекин отказва акредитация на репортер от „Уолстрийт джърнал“"}
{"url": "http://www.cross.bg/sotirya-po-rano-politziyata-1612225.html", "text": "/КРОСС/ Непълнолетно момче на 14 години e задържанo заради  с дете в сливенското село Сотиря.По-рано се появи информация, че с него е имало и 60-годишен мъж, което обаче не се потвърждава от полицията.Детето е било спасено от майка си, която случайно видяла как младежа посягат на дъщеря й и започнала да вика за помощ. Момиченцето е откарано в болница адекватно и без сериозни наранявания., каза пред NOVA кметът на Сотиря Димчо Георгиев.Комуникацията с жертвата била силно затруднена, тъй като детето не говорело български и се налагало майката да превежда, съобщи директорът на ОДМВР – Сливен комисар Димитър Величков.“, допълни той.Кметът настоява за постоянно полицейско присъствие в селото.По-рано този месец там беше изнасилена и пребита 7- годишната Кристин, която почина в болница. За престъплението, което потресе цялата страна, е задържан и обвинен 21-годишният Мартин Трифонов.", "date": "2019.08.31", "title": "Момче на 14 e задържанo за опита за изнасилване на детето в Сотиря"}
{"url": "http://www.cross.bg/rysiya-zayavi-krim-1612226.html", "text": "/КРОСС/ \"Възстановяването на формата G8 е възможно при определени условия\", това изявление направи специалният представител на САЩ за Украйна Курт Волкър.Това, разбира се, се отнася до полуостров Крим. Русия трябва да напусне тази територия, за да се върне в клуба.„Бих искал да видя Русия да напуска Крим, това би създало отлични възможности за възобновяване на сътрудничеството“, каза Волкър по телевизионния канал \"Прямой\", припомняйки защо Москва е изключена от Г-8.Фактът, че въпросът за Крим е закрит окочателно, руският президет заяви още през 2016 г.Предложението на американците предизвика възмущение сред ползвателите на Мрежата. В отговор те съветват американските служители да върнат Аляска на Русия.\"С тези трябва да общуваме като с дегенарати\", пишат руските ползватели на Мрежата.\"Така яко съм се заблуждавал в умствените способости на Тръмп, щом той има такива служители\", пише друг ползвател.\"Русия ще се върне в G8, когато САЩ върнат Калифорния на Мексико, а Аляска на Русия\", пише трети ползвател.По-рано държавният секретар на САЩ Майк Помпео направи изявление за завръщането на Русия в Г7. Той отбеляза, че по искане на Доналд Тръмп американската администрация работи за възстановяването на формата на Г8.Това заяви той в интервю за Fox 59.„Президентът счита, че ние трябва да направим това. Аз работя за президента\", заяви Помпео.Няколко дни по-рано Тръмп обяви, че иска да покани Владимир Путин на следващата среща на върха на Г-7, която ще се проведе в САЩ.", "date": "2019.08.31", "title": "\"Върнете ни Аляска\": Русия отговори категорично на ултиматума на САЩ за Г-7"}
{"url": "http://www.cross.bg/belychi-monika-crme-1612228.html", "text": "/КРОСС/ Един от най-старите и престижни филмови фестивали, Венецианският, стартира преди два дни и crème de la crème на холивудските актьори отпътуваха за Италия.Моника Белучи сподели кадър от пристигането си във Венеция в своя Instagram профил, показвайки колко е развълнувана. 54-годишната актриса е там заради излъчването на един от най-знаковите й филми - „Необратимо“ (2002 г.) от Гаспар Ное.Белучи пристигна в красива класическа визия. Актрисата облече черна рокля Dior, като я съчета с бижута от Cartier и любимата й марка високи токчета - Christian Louboutin.Само след месец Моника ще навърши 55 години. В скорошно интервю за списание Madame Figaro актрисата сподели, че възрастта й отваря много нови врати в кариерата, като например роли, които не би могла да изиграе като по-млада. Неотдавна Белучи приключи краткотрайната си връзка с артиста Никола Льофевр и вече е напълно готова за ново начало освен кариерата си, така и в личен план.", "date": "2019.08.31", "title": "И Моника Белучи пристигна във Венеция"}
{"url": "http://www.cross.bg/sukrateno-sledstvie-faktite-1612227.html", "text": "/КРОСС/ „Законът, когато се прави изисква повече неща, изисква мъдрост, знания, култура, професионална. Разбира се, в повечето случаи, това, което хората си мислят, че трябва да се промени, действително трябва да се промени”, това мнение изрази в интервю за предаването „Събуди се” по Нова телевизия адв. Марин Марковски. Той поясни обаче, че има два вида съкратено следствие. Единият, в който се признават фактите и се получава облекчение, а в другия само се признават доказателствата на следствието. „Първият вид съкратено следствие дава възможност на подсъдимия, заедно с неговия адвокат, да каже, не искам да се събират доказателства. Това не му гарантира намаляване на присъдата”, обясни адв. Марковски и добави, че този вид съкратен следствие съкращава много времето престой в съда. При този вид следствие, съдът определя присъдата си, без да я намалява. „Вторият вид е признаване на фактите, записани в обвинителния акт. Реакцията е срещу втория вид съкратено следствие”, коментира адвокатът. По думите му, престъпникът признава фактите, не защото съвестта го е съборила и той е решил да се изповяда, а защото фактите са доказани и няма избора, освен това получава и бонус. „Т. е., признанието при тази категория убиийци, не е въпрос на съвест”, подчерта Марковски. „Когато говорим за втория вид съкратено съдебно производство, то е за сметка на справедливостта, категорично, за сметка на дължимото на престъпниците. Аз, по мое скромно мнение, трябва да се измени за много тежки престъпления. И те трябва да бъдат изброени в закона, категорично, кои са случаите. Не да се остави, прокуратурата да реши. Защото има такова предложение, прокурорът да прецени, в кой случай да допусне съкратено следствие с признаване на фактите и намаляване. Те по този начин участват в определянето на присъдата, което унищожава принципа на правосъдието, прокурор да участва в определянето на присъда. Обезсмисля се независимостта на съдията по този начин”, категорично заяви адв. Марин Марковски и допълни, че според него, това трябва да бъде променено за определен брой убийства – на дете, на непълнолетен, на бременна жена, на длъжностно лице.", "date": "2019.08.31", "title": "Марковски: При жестоки престъпления не трябва да се допуска съкратено съдебно следствие "}
{"url": "http://www.cross.bg/sofi-teatur-mia-1612229.html", "text": "/КРОСС/ Невероятният хит на Националната опера – мюзикълът “Mamma Mia!” с Орлин Горанов, Ники Сотиров, Влади Михайлов, Симеон Владов, Весела Делчева и Деница Шопова ще се пренесе в Летния театър край морето за 5 поредни летни вечери. Премиерата на мега хита Mamma Mia! беше миналото лято в София, оттогава е играна 32 пъти, каза днес организаторите на пресконференция във Варна. Тази година Мамма Mia! се завръща с пълна сила и ще направи двумесечно Лятно турне из страната. Белоградчик, Албена, Варна, Пловдив и София ще бъдат озарени от историята на младата Софи, която търси истината за баща си в деня на сватбата си на малък гръцки остров. Пет поредни представления ще има в Летния театър завладяващият спектакъл с песни на „ABBA“ – на 29, 30 и 31 август и на 1 и 2 септември от 20:00 часа. Специално за тези спектакли операта закупува най-модерната озвучителна техника и песните на шведската група, изпълнени от невероятните ни артисти, ще звучат като на най-добрите световни сцени. Феноменът Мамма Mia! създаде една нова многохилядна публика, която разбра, че вече не е нужно да лети до Лондон и Ню Йорк, за да гледа завладяващ мюзикъл. Най-успешният спектакъл на Софийската опера и балет е по музика и текст на Бени Андершон и Бьорн Улвеус, либретото на Катрин Джонсън по идея на Джуди Креймър. Режисьор е акад. Пламен Карталов, който прави свой собствен прочит на прочутия мюзикъл. Историята на младата Софи и майка й Дона е превърната в театър на ситуации и сцени, а действието се развива динамично, с рефлексии, които подтикват зрителите да мислят и да съпреживяват историята на героите – казва маестро Карталов. ", "date": "2019.08.31", "title": "Феноменът “Mamma Mia!” идва във Варна "}
{"url": "http://www.cross.bg/godina-naii-mnogo-investitziite-1612230.html", "text": "/КРОСС/ Националният статистически институт отчита увеличение на инвестициите у нас през 2018 г., предаде БНТ.Общо вложенията в страната са нараснали с 4.7% и за миналата година възлизат на 25.5 милиарда евро.Най-много пари са вложени в индустрията, където обаче има спад на вложенията. Спад има и при парите инвестирани в строителство.Растежът като цяло идва от сектора на услугите.Около 19.2 млрд. лева през миналата година са вложени в дълготрайни активи.Националната статистика излезе и с информация за промяна на цените на едро. Общо повишението за една година е 3%. Най-много за този период са поскъпнали токът и природният газ.", "date": "2019.08.31", "title": "Увеличават се инвестициите у нас"}
{"url": "http://www.cross.bg/lydogoretz-domyschiev-kiril-1612232.html", "text": "/КРОСС/ Собственикът на \"Лудогорец\" Кирил Домусчиев поздрави българския шампион за класирането му в групите във втория най-престижен европейски клубен турнир - Лига Европа. В пост във Фейсбук Домусчиев написа, че целите на тима са високи и на футболистите им предстои още много работа. \"Лудогорец за шести път е част от европейския футболен елит! Отново по трудния начин! От една страна това постижение ни кара да се чувстваме горди. От друга пък ни задължава да правим всичко по силите си да поддържаме високото ниво. Затова трябва да стоим здраво стъпили на земята. Радваме се на успехите, но не се главозамайваме. С всяка изминала година класирането в груповата фаза на ШЛ или ЛЕ става все по-трудно. Затова никакво отстъпление! Виждаме си слабостите и се стараем да ги отстраняваме. Целите на Лудогорец са високи. Честито на всички в клуба за постигнатия успех! Честито и на нашите привърженици! Чака ни още много работа. Успех на отбора в групите и достойно да представят българския футбол!\"", "date": "2019.08.31", "title": "Кирил Домусчиев със силно изявление след успеха на \"Лудогорец\""}
{"url": "http://www.cross.bg/honkong-protest-raboti-1612233.html", "text": "/КРОСС/ Китайското правителство изрази протест срещу Белия дом и някои сенатори в Конгреса на САЩ за съпричастността им с радикалните протестиращи в Хонконг и критиките от страна на Вашингтон за задържането на техни активисти, предава TACC.Това се посочва в изявление, публикувано от Министерството на външните работи на Китайската народна република. „Според съобщения в медиите, някои сенатори на Конгреса на САЩ и служители на Белия дом критикуват законните задържания (на активисти). Те се изказаха в подкрепа на криминалните елементи, които нарушават закона, наричайки ги „несъгласни“ и поискаха администрацията на Хонконг да оттегли обвиненията към тях“, се казва в съобщението на официалния уебсайт на министерството. „Подобни твърдения изкривяват реалността. Китайската страна изразява дълбокото си недоволство и силния протест по този въпрос“, пише още министерството. В изявлението се подчертава, че американските власти \"подпомагат престъпниците, като открито се намесват във вътрешните работи на Хонконг и цял Китай\". \"Това за пореден път свидетелства за незначителността, хегемонноста и арогантността на американските политици\", продължава то. В изявлението се посочва и че насилието и престъпленията не могат да бъдат оправдани и трябва да бъдат наказвани със закон, в противен случай правните норми и правила биха били безсмислени.", "date": "2019.08.31", "title": "Пекин с остър протест срещу подкрепата на Вашингтон за активистите в Хонконг"}
{"url": "http://www.cross.bg/zashtoto-plazh-lipite-1612231.html", "text": "/КРОСС/ Вчера баща и син се удавиха на неохраняем плаж край Синеморец. Друго дете и още един мъж са били спасени по чудо от опасно мъртво вълнение, образувало се на плаж, където морето е вземало жертви и преди – „Липите”. Пред камерата на Нова телевизия застана един от спасителите, който дошъл от съседен плаж и опитал да помогне на жертвите - Стефан Масленков. Той поясни, че силните вълни на мястото правят морското дъно неравно. И каза, че туристите предпочитат „Липите”, защото е уединен и не е застроен. Масленков бе категоричен, че за безопасността на плажуващите е добре те да посещават охраняеми плажове и да се съобразяват с флаговата сигнализация. „На такива плажове с неравно дъно хората са привлечени, защото те изглеждат привидно тихи. Но точно там морето дърпа най-силно. Трябва да се избягват и зоните около скали, защото там почти винаги има мъртво вълнение”, каза още спасителят.", "date": "2019.08.31", "title": "Спасител: Плаж \"Липите\" изглежда привидно тих, но е от най-опасните"}
{"url": "http://www.cross.bg/dachich-vunshnite-raboti-1612214.html", "text": "/КРОСС/ Министърът на външните работи на Сърбия Ивица Дачич обвини Европейския съюз в безпринципност заради поканата към Косово да участва в неформалната среща на министрите на външните работи от ЕС в Хелзинки, съобщи ТАСС.Преди срещата Дачич каза, че е \"неразбираемо защо обичайният формат на тези срещи този път е изменен.\" Според него досега е съществувала практиката такива срещи да преминават във формат министри на външните работи на членките на ЕС и на кандидатките за членство. \"Не виждаме никакво оправдание за промяната на формата\", каза още Дачич.На срещата сръбският външен министър призова ЕС да предприеме решителни стъпки и да повлияе на Прищина за продължаване на диалога с Белград.", "date": "2019.08.31", "title": "Ръководителят на сръбската дипломация Ивица Дачич осъди решение на ЕС"}
{"url": "http://www.cross.bg/grenlandiya-syakash-predi-1612215.html", "text": "/КРОСС/ Ако имаше класация за най-диво летище в света, Кулусук в Гренландия щеше да го спечели. Станала актуална, покрай желанието на американския президент Тръмп да я купи, огромната северна шир привлича вниманието на милиарди хора. А посещаването й е най-добре да стане именно по това време на годината. Кацането е удивително, защото погледнати от ясното небе над едно от последните чисти места на планетата, малките айсберги около брега на Гренландия изглеждат обградени от тюркоазено море, сякаш са атоли в Тихия океан. Но не са. Когато мъничкият самолет, който свързва Гренландия с Европа посредством старото централно летище на исландската столица Рейкявик, докъдето се стига за около два часа във въздуха, кацне, пейзажът е най-точно казано суров. Пистата е от прах, както е била в Мале през първите години на летището. А планините около малката равнина, където е прокарана импровизираната писта, са остри и вечно заснежени, досущ приличат на Алпите в сърцето на Европа. Летището е една неприкрита с лукс от никакъв вид барака, докъдето естествено няма нито „ръкави”, нито автобусчета. Ходи се пеш и по възможност с яки спортни обувки. Ако има багаж, той се извозва с доста ръждясала желязна количка, която някога е била боядисана, но то е било преди десетилетия. Единственото превозно средство с гуми от тази част на по-просторната от континента Австралия де юре датска колония Гренландия, е микробусчето на хотела в съседство, който е и главната сграда на близкото село, дало името си на „аерогарата”. Само в него, в училището и в черквата, скована от дъските на разбил се в залива преди векове кораб, има течаща вода. И в импровизираната градска баня, където местните – срещу немалка такса, се къпят от дъжд на вятър. А летата в тази земя край Северния полюс, стават все по-жарки – някога веднъж на поколение се е случвало температурата да надвиши 0 градуса през август, докато през последните години максимумите стигат 25, а летните месеци дневните показатели се движат между 10 и 15 градуса. Поради това широките азиатски овали на лицата на ескимосите с почти невидимите им в цепките очи добиват още по-шокиращ вид, понеже са шоколадови, сякаш не живеят до Северния полюс, а в Африка до екватора. Летището предлага, освен да пиете чай или кафе, за да се сгреете, сякаш е малка планинска хижа, пък то си и е, също така мини магазинче, откъдето можете да купите, ако притажавате датски крони, разбира се, сувенири. Естествено най-търсени са магнитите и малките местни стъклени чаши. Явно в братски Китай са оценили движението за независимост на малобройните гренландци, които обаче владеят земя, колкото 20 Българии, та повечето модели са с местното знаме – вариация на полското и индонезийското с червено и бяло, с малко от японското – игряващото слънце в средата.Там май са произведени сувенирите. В Кусулук хората просто се разхождат с големи мрежи против ужасяващите местни мухи на главите, или пък ловят риба насред безкрайната тишина на изпълнения с малки айсберги поне в три цвята океан.", "date": "2019.08.31", "title": "Летище Кулусук е прашната порта на Гренландия"}
{"url": "http://www.cross.bg/putnik-avtobys-rani-1612216.html", "text": "/КРОСС/ Мъж извади нож в автобус по линия 102 от градския транспорт в София и рани друг пътник, съобщиха от МВР. Сигналът за инцидента, станал в района на хотел \"Хемус\", е подаден към 18,20 часа.Преди това двамата мъже са се скарали, единият е извадил нож и порязал опонента си в крака.Нападателят е слязал от автобуса и хванал такси, като е тръгнал в неизвестна посока.Раненият пътник е закаран в болница, с прорезна рана, без опасност за живота. ", "date": "2019.08.31", "title": "Мъж рани с нож пътник в столичен автобус"}
{"url": "http://www.cross.bg/tzelyvat-tzelyvaneto-chovek-1612217.html", "text": "/КРОСС/ Хората допират устни и стигат доста по-далеч от хилядолетия и по-точно - откакто тъпчат по тази земя. И макар да се целуваме непрекъснато, всъщност знаем много малко за целувката. Затова ви предлагаме 10 факта, които да ви направят по-уверени в това приятно занимание - целуването. На звука \"kuss\", който се произвежда при допирането на устните на двама човека. В някои култури това е изключително неприемливо. В азиатската култура не е прието хората да се целуват на публични места. Когато се целувате с някого, през тялото ви преминава \"коктейл от хормони\". Той кара мъжете да се започнат да се държат по-закрилнически, а жените кара да усещат по-голяма привързаност към партньора. Колкото и странно да звучи, пристрастявате се към слюнката на партньора си, което си има своето еволюционно обяснение, тъй като слюнката съдържа много информация за имунитета, гените и съвместимостта ни с човека, с който се целуваме. Точно когато целувате някого за първи път, това ви кара да се чувствате щастливи, да се влюбите и да се чувствате замаяни. Но мозъкът бързо свиква и затова целуването с един и същи човек бързо \"остарява\".Когато хората се целуват, те обменят бактерии. Това предизвиква имунната им система и ако са здрави, организмът се справя бързо с новите бактерии, а имунната система се засилва. Целуването и любовната игра пък намаляват стреса и понижават кръвното налягане. Но това означава, че не чувствате нищо, когато целунете определен човек. Ако това ви се случи, послушайте тялото си. То определено ви казва, че този човек не е подходящ за вас. Партньорите, които се целуват повече и по-често, остават заедно по-дълго. 45% от хората с дълги връзки твърдят, че се чувстват по-удовлетворени, ако се целуват и прегръщат по-често с партньора си. Това естествено води до повече секс при двойките, което е хубаво и затвърждава връзката.Жените отдават повече значение на целуването, отколкото на което и да е друго умение на мъжа. Мъжете обаче предпочитат жени, които не се целуват толкова добре, защото са сигурни, че точно тези дами имат по-голямо желание за секс. В целуването участват най-малко 34 лицеви мускула и 112 други мускула, включително и тези на врата, раменете, ръцете.", "date": "2019.08.31", "title": "Целувките са полезни за здравето"}
{"url": "http://www.cross.bg/chasa-monitor-tryd-1612218.html", "text": "/КРОСС/  - Минимална заплата според работата, а не обща за всички; - Бизнесът с магии процъфтява; - Удариха ветерана на ало-мафията; - Работим най-много в ЕС, получаваме най-малко; - Мъртво вълнение погълна баща и син край Синеморец, второ момче и мъж извадени живи;- Добри момчета са, казвал Данчо Бореца за убийците, които нарязаха него и жена му, но пожалиха кучето им; - Нов стимул за жп превозвачите;- Арестуваха Келеша, откриха кило злато в мазето му; - Съдията на олигархията - шеф на предизборния щаб на Методи Лалов; - БАН вкарва в карта бабините манджи; - Над 1 млн. от държавата за топобектите на археологията; - Прокуратурата откри 4537 нарушения в болниците; - Проф. Андрей Йотов, дмн, началник на Клиниката по ортопедия и травматология в УМБАЛ „Софиямед\": Още след 2 месеца Стефан Данаилов може да живее с изкуствената става както преди счупването; - Българката вече рядко прави модни гафове; - Сръбската фолк икона Лепа Брена: Преди пеех на двора, сега на стадиона; - Мария Милушева, криейтив директор на Noble Graphics: \"Добрата реклама е проста, честна и полезна\"; - Джипката на Бойко е по-мощна от икономиката на Борисов; - Демиурзи самодейци горят в червени пламъци;- Как да си изберем кмет -наръчник на потребителя; - Тръмп планира кримски сценарий в Гренландия; - Мълчанието на агнетата; - BG парадокс; ", "date": "2019.08.31", "title": "Преглед на печата за 31 август"}
{"url": "http://www.cross.bg/bili-informatziya-kanabis-1612257.html", "text": "/КРОСС/ Огромна нива с канабис е била открита край созополските села Габър и Зидарово. По неофициална информация операцията протича от вчера и има арестувани 9 души, сред които горски служители.По информация на „Флагман“ тя е заснета с дрон, а на кадрите се вижда и движението на хората във и около плантацията. Благодарение на това разследващите могат да се опрат изцяло на записи от СРС-ата, в които се разбира кой каква роля е играел в групата.Иззето е сериозно количество готов за пласиране наркотици.Част от задържаните са били освободени, тъй като са били с мярка за арест за 24 часа.Очаквайте подробности!", "date": "2019.08.31", "title": "Откриха огромна плантация с канабис край морето, замесени са горски служители"}
{"url": "http://www.cross.bg/vruh-dvizhenieto-shipka-1612219.html", "text": "/КРОСС/ В събота и неделя от 9.30 ч. до 17.30 ч. ще бъде ограничено движението през Шипченския проход - път I-5 Габрово - Шипка в участъка от 170-ти до 183-ти км. Спирането на трафика е за провеждането на традиционното автомобилно планинско състезание „Шипка – Дамасцена 2019“, съобщиха от Агенция „Пътна инфраструктура”.По време на състезанието превозните средства ще бъдат пренасочени по следните обходни маршрути:-За моторните превозни средства до 3,5 тона, пътуващи от Габрово към Казанлък по път I-5, движението ще се отбива при 170-ти км и ще се насочва по път III-5005 връх Шипка - връх Бузлуджа. След това ще преминава по общинския път Национален парк Бузлуджа и ще се включва отново в път I-5 за Казанлък при 188-ми км. По време на състезанието третокласният път III-5005 връх Шипка - връх Бузлуджа ще бъде отворен само за МПС до 3,5 тона само в посоката връх Шипка - връх Бузлуджа.-За превозните средства над 3,5 тона, идващи от Габрово движението ще се отбива по път II-55 Проход на Републиката – гр. Гурково, след което трафикът ще минава през пътния възел на път II-55 с I-6 и след това движението ще продължава по Подбалканския път I-6 Калофер – Бургас.-За пътуващите от Южна към Северна България преминаването е през Прохода на Републиката. Шофьорите, идващи от Стара Загора към Габрово ще се отбиват по път I-5 Стара Загора – Казанлък при 204-ти км (пътен възел „Мъглиж“). Ще се насочват по път I-6, а на пътния възел на I-6 и II-55 ще минават към път II-55 Гурково – Проход на Републиката – Велико Търново.Необходимо е шофьорите да карат внимателно, да спазват поставената сигнализация и указанията на „Пътна полиция“.Движението на моторните превозни средства по път I-5 (E-85) ще бъде възстановено след 17,30 ч. на 1 септември.", "date": "2019.08.31", "title": "Ограничават движението през Шипченския проход за състезанието „Шипка Дамасцена 2019“"}
{"url": "http://www.cross.bg/florida-ostrovi-iztochno-1612222.html", "text": "/КРОСС/ Дориан се усили още и снощи стана ураган от четвърта степен по петстепенната скала на Сафир-Симпсън, с ветрове с постоянна скорост, достигаща 215 км, съобщи американският Национален център за ураганите, цитиран от Франс прес и Ройтерс.Ураганът се намира над Атлантика на около 925 км източно от град Уест Палм Бийч във Флорида и на 645 км източно от Бахамските острови, съобщи базираният в Маями център в новия си бюлетин в 20,30 ч. местно време (00,30 ч. по Гринуич тази нощ).Туристите панически се опитваха да напуснат Бахамите, докато ураганът Дориан се приближаваше до северозападните острови Гранд Бахама и Абако, нетърпеливи да излетят, преди международното летище да затвори в 22,00 ч. местно време.Президентът на САЩ Доналд Тръмп заяви в петък пред журналисти в Белия дом, преди да отпътува за резиденцията Кемп Дейвид за уикенда, че решението да се разпореди евакуация на някои жители на щата Флорида вероятно ще бъде взето в неделя.", "date": "2019.08.31", "title": "Ураганът Дориан продължава да набира сила"}
{"url": "http://www.cross.bg/tzentrali-reaktor-dykovana-1612223.html", "text": "/КРОСС/ Строителството на нов реактор в чешката АЕЦ \"Дукована” няма да има отрицателно въздействие върху природата и здравето на гражданите, гласи доклад на експерти от чешкото министерство на околната среда.„Новият източник на ядрена енергия ще замени един от четирите сегашни реактори на АЕЦ \"Дукована\". Значително мнозинство от населените пунктове, разположени близо до централата, е съгласно със строителството на новия реактор”, казва се в документа, цитиран от РИА-Новости.Двете чешки централи \"Дукована\" в югоизточната част на страната и \"Темелин\" на югозапад са били построени по различно време по съветски проекти. Горивото за двете централи се доставят от корпорация \"Росатом\".", "date": "2019.08.31", "title": "Чешки еколози не виждат опасност за нов ядрен реактор"}
{"url": "http://www.cross.bg/tysk-vsyaka-brekzit-1612220.html", "text": "/КРОСС/ Британският премиер Борис Джонсън може да реши да реализира Брекзит на всяка цена само за да уреди вътрешнополитически въпроси, заяви председателят на Европейския съвет Доналд Туск, цитиран от Ройтерс.\"Главният политически проблем с Брекзит е ситуацията вътре във Великобритания. Емоциите, свързани с това, показват, че ние всички сме жертви на британската вътрешна политика\", каза Туск вчера по частния телевизионен канал Те Фау Ен 24.\"Не е изключено, че Борис Джонсън ще поиска да изведе Великобритания от ЕС на всяка цена, само заради вътрешни интереси\", добави Туск.", "date": "2019.08.31", "title": "Доналд Туск: Всички сме жертви на британската вътрешна политика"}
{"url": "http://www.cross.bg/evrozonata-tzigarite-evrostat-1612221.html", "text": "/КРОСС/ Храните, алкохолът и цигарите поскъпват сериозно в страните от еврозоната. Въпреки това годишната инфлация остава на ниво от един процент през август, сочат данните на Евростат, предаде БНР. Това е много под целевото ниво на Европейската централна банка от близо до два процента.Над два процента е било поскъпването на храните, алкохола и цигарите в 19-те страни от валутния съюз, сочат данните на Евростат. През август поевтиняване има при енергията. Останалите промишлени стоки са по-скъпи спрямо година по-рано, но не и съпоставено с предходния месец.През последните няколко месеца се виждат тревожни сигнали за икономиката в еврозоната заради слабия растеж и ниската инфлация.В края на 2018 година Европейската централна банка спря програмата за изкупуване на активи, но мнозина анализатори очакват нейното възстановяване, за да се налеят нови стимули в икономиката. Не е изключено през септември да видим понижение на депозитните лихви в еврозоната, категорични са експертите. През юли гуверньорът Марио Драги даде сигнал, че може да има нови икономически стимули.", "date": "2019.08.31", "title": "Евростат: Храните, алкохолът и цигарите поскъпват сериозно в страните от еврозоната"}
{"url": "http://www.cross.bg/ms-demontira-mikrofonite-na-zhyrnalistite-za-da-ne-pitat-1612267.html", "text": "/КРОСС/ С демонтирани микрофони за журналистите премина пресконференцията на премиера Бойко Борисов и новият председател на Европейската комисия Урсула фон дер Лайен.Няма да има въпроси, за да не я поставяме в неудобно положение да отговаря за нещо, което все още не е решено окончателно, отсече министър- председателят. Борисов обясни това като любезност.Част от журналистите  обаче го приеха като неуважение към тях.", "date": "2019.08.31", "title": "МС демонтира микрофоните на журналистите, за да не питат"}
{"url": "http://www.cross.bg/ayrelio-amazoniya-nyakolko-1612264.html", "text": "/КРОСС/ „Сечем горите, за да оцелеем“, казва пред Франс прес фермерът Аурелио Андраде в сърцето на бразилска Амазония, докато пламъци поглъщат растителността в имота на съседа му.На 120 км от Порто Вельо, столицата на бразилския щат Рондония, граничещ с Боливия, 65-годишният мъж води своя битка, далеч от политическата и дипломатическа криза и емоциите по света, провокирани от пожарите в горите на Амазония.От птичи поглед неговият имот от няколко хектара (малък в сравнение с големите имоти за интензивно земеделие) е точно на границата между джунглата и обезлесените райони с кафеникавочервен цвят, които стават все по-големи.Вече 19 години Аурелио е собственик на тази земя, за която смята, че не принадлежи „на никого“,заедно със съпругата си евангелистка. Тя не се колебае да ходи пеша четири часа, за да присъства на богослуженията в най-близкия град. Той се надява властите скоро да му дадат документ за собственост.Тази процедура за придобиване на обществени имоти (grillagem на португалски) е причина за многобройни конфликти между туземните общности, хората, които завладяват земите и присъстващите в известна степен власти.В този откъснат от света регион, който прилича на Дивия Запад, няма сили на реда и действа единствено законът, наложен от земевладелците, трафикантите на дървен материал и златотърсачите.„Няма помощ освен от Господ“„Тук не получаваме помощ нито от федералното правителство, нито от някого другиго освен от Господ. Сечем дърветата, за да засадим растения, с които да нахраним добитъка и да оцелеем“, обяснява Аурелио, чиито шапка и тениска са с мотиви на военен камуфлаж, а очилата му висят на гърдите с връвчица.Циментовата му къща е заобиколена от имот, който през годините става по-голям – на мястото на отсечените дървета се появяват пасища за кравите, кокошките, прасетата, гъските и конете на Аурелио. Природозащитниците обвиняват дребните собственици като него (не само едрите), че се възползват от липсата на държавен контрол, за да уголемяват владенията си за сметка на горите.„Аз просто отсичам няколко дървета, чакам три месеца и засявам земята със семена.Дори да сте в пустинята, трябва да обработите земята, да я обгорите и да построите дом, където да живеете с децата си. Не бихте живели в дупка в дърво като птиците, нали?“, казва Аурелио с усмивка.Пожарите, обгърнали част от Амазония и привлекли вниманието на целия свят, изглежда не го тревожат. Пожарът в намиращия се на няколко метра разстояние имот на съседа му обаче му пречи да спи.„Страхувам се. Дори помолих за помощ властите, попитах ги дали могат да потушат огъня. Ако не бъде потушен, някоя нощ, докато спим, може да стане голям проблем. През деня наблюдавам оттук, близо до оградата, къде са пушекът и пламъците“, казва Аурелио.  ", "date": "2019.08.31", "title": "Кой сече гори в Амазония, за да \"оцелее\"?"}
{"url": "http://www.cross.bg/solidarnostta-avgyst-svobodata-1612262.html", "text": "/КРОСС/ Днес се отбелязва Международният ден на свободата и солидарността.Празникът е обявен с декларация, приета на 31 август 2005 г. в Полския град Гданск по повод 25-та годишнина от създаването в Полша на профсъюз „Солидарност\".Отбелязва се по решение на Европейския парламент от 28 септември 2005 г.", "date": "2019.08.31", "title": "31 август - Международен ден на свободата и солидарността"}
{"url": "http://www.cross.bg/temi-i-gosti-v-sytreshnite-blokove-na-televiziite-na-avgyst-1612204.html", "text": "/КРОСС/  Процесуални хватки - трябва ли да имат право на съкратен процес извършителите на тежки престъпления? Зад волана и в чата едновременно - новият вреден навик е все по-често причина за катастрофи;Нотоцо. Полските бийтълси и българската любовна следа в историята на групата;  ", "date": "2019.08.31", "title": "Теми и гости в сутрешните блокове на телевизиите на 31 август"}
{"url": "http://www.cross.bg/kostov-bivsh-prof-1612206.html", "text": "/КРОСС/ - бивш директор на \"Пирогов\"; - юрист; - актриса, певица, писател; - дипломат, бивш посланик на България в САЩ; - режисьор; - скулптор; - треньор по футбол; -общински съветник в СОС; ", "date": "2019.08.31", "title": "Родени на 31 август "}
{"url": "http://www.cross.bg/dayana-bila-printz-1612207.html", "text": "/КРОСС/ Принцеса Даяна без съмнение е една от най-обичаните кралски особи. Тя бързо си пробива път към сърцата на хората и се превръща в обект на възхищение заради красотата, човечността си и благотворителните каузи, на които се посвещава. Многократно показва на всички, че не се приема като нещо повече от тях, без значение от титлата си, остава земна и вярна на себе си, а сега виждаме, че е предала тези качества и на синовете си - принцовете Уилям и Хари.Днес се навършват 22 години от трагичната смърт на Лейди Ди и въпреки изминалото време, траурът и мъката по Даяна все още властват в сърцата не само на британските поданици, но в сърцата на милиони хора по целия свят.Ние обръщаме поглед към снимките, останали от принцесата, както и към 22 факта - повече или по-малко известни за нея, с които да почетем годишнината от кончината ѝ.Написала е хиляди такива. Много от тях били до хората, които ѝ изпращали подаръци, особено след раждането на Уилям. Сега Меган продължава тази традиция.Докато беше широко известен фактът, че принц Чарлз има връзка с Камила, по-малко известно е, че и Даяна е била в много близки отношения с бодигарда си Бари Манаки, който е бил назначен на тази длъжност през 1985 г., но година по-късно бил преместен на друга служба, след като станало ясно, че с Даяна имат интимна връзка.Не е случайно, като се има предвид кои са сред най-големите хитовете на бандата - \"Dancing Queen\" и \"Mamma Mia\".Даяна е модна икона, а голямо значение за този факт има Катрин Уокър, която става любимата дизайнерка на принцесата и много допринася за безупречния ѝ стил, създавайки някои от най-известните тоалети на Лейди Ди.А принцът бил с 12 години по-голям от нея и под голям натиск да си намери подходяща съпруга.Сега е нормално двойките да се срещат с години преди да решат да встъпят в брак, но принц Чарлз и принцеса Даяна имали само 12 срещи преди сватбата си.Въпреки главната си роля в обществото и безспорната си интелигентност, Даяна не била сред най-добрите ученици в училище. Когато била на 16 години, се провалила на два изпита и баща ѝ искал да я изпрати в пансион в Швеция, на което тя твърдо се противопоставила.Като причини за тяхната раздяла били посочвани непрекъснати изневери и дори физическо насилие.Тя има две сестри - Сара и Джейн и по-малък брат - Чарлс Спенсър. Имала е и по-голям брат - Джон Спенсър, който обаче починал малко след раждането си. Това се случило година и половина преди Даяна да бъде родена.И го е носила многократно за изявите си като кралска особа.Но след развода на родителите си започва да посещава елитно училище.Това е пръстенът с 12-каратов сапфир, обграден от 14 диаманта и съчетан с бяло злато.Затова Даяна го познавала от семейни събирания, откакто била на 16 и още тогава го харесвала.И била украсена с 10 000 перли.Всъщност идеята за това била на малкия тогава принц Уилям и Даяна решила да го послуша. Тя била голям защитник на човешките права и водела редица благотворителни кампании. Продава 79 от своите рокли в аукционна къща Christie's в Ню Йорк и събира сумата от 5,7 милиона долара. В търга участвали 1100 човека, а най-скъпата продадена рокля била онази, с която Даяна присъствала на вечерята в Белия дом. Платената цена за нея била 222 500 долара.Още тогава Даяна показва характер и настоява текстът на сватбения обет да бъде променен. Кейт Мидълтън използва същия този текст при брачната си церемония с принц Уилям.А това била една от детските ѝ мечти. Височината ѝ се оказва причина да не може да преследва кариера на балерина, но Даяна продължава да танцува през целия си живот, както и да подкрепя, включително и финансово, училища по танци.\r\n Даяна винаги е показвала, че е близо до хората и не се е възприемала като нещо повече от тях. Макар че е била родена в аристократично семейство, след като завършва училище, тя работи като всеки нормален човек. Била е чистачка и детегледачка, а малко по-късно и като помощник-учителка в детска градина.Това означавало много посещения на Дисниленд и Макдоналдс. Синовете ѝ са споделяли, че тя често е намирала време да се забавляват заедно и им е носела лакомства. Освен това много пъти ги е включвала в активности, свързани с благотворителната ѝ дейност. Явно е свършила добра работа, защото днес принцовете Уилям и Хари продължават нейните каузи.Животът на Даяна като принцеса не е бил точно свързан само с щастие и блясък. Тя се е борила с много сериозни психични състояния и в едно интервю разкрива, че започва да страда от булимия и депресия горе-долу от момента, в който се сгодява за принц Чарлз.Трагичната смърт на принцеса Даяна на 36-годишна възраст шокира света и до днес тежи най-много на хората, които най-силно са я обичали. Погребението ѝ през 1997 г. бе предавано на живо по телевизията. Самата служба бе в Уестминстърското абатство, след което самото погребение се извършва на отдалечен частен остров. Той е по средата на Oval Lake на територията на семейния имот на фамилията на Даяна в Алтроп парк.Принцеса Даяна загива на 31 август 1997 г. в Париж при автомобилна катастрофа в Париж, в тунела под моста Алма. Автомобилът, в който тя е пътувала, се опитвал да избяга от папараци и с голяма скорост се ударил в стената на тунела, след това в една от колоните, разделящи потоците на движение, и накрая се преобърнал. В инцидента губят живота си и синът на египетския милиардер Мохамед ал Файед - Доди ал Файед, както и шофьорът на автомобила Анри Пол.22 години след смъртта си Даяна, тя все още вълнува хората. За британската общественост, а и не само за британската, дори още е трудно да възприеме Камила Паркър като съпруга на принц Чарлз. Децата на Даяна следват нейните стъпки и правят всичко възможно тя да не бъде забравена. Макар че, колкото и години да изминат, Даяна ще бъде това, което винаги е била - красивата принцеса, която стана кралица в сърцата на хората.", "date": "2019.08.31", "title": "22 години от смъртта на Даяна - принцесата, която стана кралица в сърцата на хората"}
{"url": "http://www.cross.bg/chasa-provede-izlozhba-1612205.html", "text": "/КРОСС/ От 10.00 часа в парка „Гео Милев\" ще се проведе „Зелена библиотека\".От 11.30 часа в сградата на Главна дирекция „Национална полиция\" на ул. „Александър Малинов\" № 1, ще бъде даден брифинг във връзка с неутрализирана организирана престъпна група за телефонни измами.В 09.45 часа в Туристически комплекс „Акве Калиде\" ще се проведе шахматен турнир.В 11.00 часа в Експоцентър „Флора\" ще започне национална конференция \"30 години свободна България\", в която водещ лектор е президентът Петър Стоянов.От 9.30 часа в читалище „Нива\" започва Празник на баницата.От 10.00 часа пред читалището започва Национален конкурс за хумористични разкази „Усукано по килифарски\" .От 20.00 часа на централния площад ще има Водосвет и празничен концерт за празника на Килифарево.В 11.00 часа до входа на Видинския панаир кметът на Община Видин Огнян Ценков ще открие Национална изложба на всички породи кучета - САС и специализираната изложба за българско овчарско куче. От 21.00 ч., Огнян Ценков ще закрие Видински панаир 2019.От 17.00 часа в парковата зона до Общината ще състои пъровото издание на кулнарния фестивал \"Пълнената чушка- най-вкусната левчанска традиция\".От 10.00 часа на сцената на Летния театър в парк „Кайлъка\" ще се състои Празник на парк „Кайлъка\" и туризма, организиран от Общински съвет на Съюза на пенсионерите-2004.От 10.00 часа пред читалището в кв. „Църква\" ще бъде открит 13-тия Многожанров републикански фестивал на хората с увреждания.Ще се проведе празник на с. Петрово. ", "date": "2019.08.31", "title": "Предстоящи събития в страната на 31 август "}
{"url": "http://www.cross.bg/radev-rymen-voiina-1612209.html", "text": "/КРОСС/ На 1 септември 2019 г, неделя, държавният глава Румен Радев ще бъде на работно посещение в Република Полша за участие във възпоменателната церемония, с която ще бъде отбелязана 80-ата годишнина от началото на Втората световна война. В събитието в полската столица ще участват представители на държави-членки на Европейския съюз, НАТО и Източното партньорство.В рамките на работното си посещение във Варшава президентът Румен Радев ще проведе двустранни срещи със свои колеги.", "date": "2019.08.31", "title": "Президентът Румен Радев ще участва във възпоменателната церемония във Варшава от началото на Втората световна война"}
{"url": "http://www.cross.bg/probiv-grigor-dimitrov-1612210.html", "text": "/КРОСС/ Григор Димитров постигна една от редките си победи на нула през тази календарна година.Българският №1 победи поляка Камил Майхжак с 3:0 (7:5, 7:6(8), 6:2) в третия кръг на US Open и безпроблемно се класира за осминафиналите.Полякът, който мина през квалификациите, игра петсетова битка ден по-рано и силите му не стигнаха да се противопостави на съперника.Гришо го надигра и впечатли с постоянство в нивото си, каквото не сме свикнали да виждаме напоследък. То му донася сблъсък с австралийския талант Алекс Де Минор, който е под №38 в света. Зареди се и с още допълнителна позитивна енергия, тъй като отдеlи половин час на българските фенове след края на мача. Те се представиха не по-малко впечатляващо в подкрепата си.Световният №98 Майхжак изигра равностоен първи сет, в който двамата изглеждаше, че са се запътили към тайбрек без нито една точка за пробив. Само че Григор го изненада с късен такъв, копие на този в Синсинати срещу Стан Вавринка.\r\n Григор не сервираше добре в първата част, но бе достатъчно убедителен на втори сервис. Вдигна нивото за следващия сет.В него постигна пробив за 3:1, но след това той бе върнат. Този път вече се стигна до тайбрек и след общо три изпуснати сетбола от хасковлията, полякът все пак бе сломен за 0:2 сета.Третата част бе най-приятна за гледане от страна на феновете на Димитров. Два пробива и спокоен развой му осигуриха чиста победа в Големия шлем, каквато не бяхме виждали от януари насам.С това ниво Григор има реален шанс да отстрани и непостоянния Де Минор, с което би си спечелил най-вероятен сблъсък с Роджър Федерер.\r\n 41 печеливши удари и шест от общо седем спасени точки за пробив загатват за позитивната линия в играта му, която така или иначе е освободена в този турнир. Българинът знае, че няма какво да губи.  ", "date": "2019.08.31", "title": "Григор Димитров безпроблемно се класира за осминафиналите"}
{"url": "http://www.cross.bg/velikobritaniya-frantziya-ministur-1612211.html", "text": "/КРОСС/ Френският министър на бюджета Джералд Дарманин и британският министър Майкъл Гоув, отговарящ за приготовленията за напускане без сделка, дадоха начало на едномесечна репетиция на Брекзит. Тя касае камионите, пренасящи стоки през Ла Манша и пристанището във френския град Кале.Двамата министри пуснаха в експлоатация и нова митническа система. Във Франция са назначени допълнително 700 митничари, за да се справят с граничните проверки, след като Великобритания излезе от ЕС.Някои страни членки на блока, предимно граничните, като Ирландия и Франция, се подготвят за потенциален икономически и пътнически хаос, ако Великобритания напусне съюза без сделка на 31 октомври.Дарманин се опита да увери французите, че ситуацията е под контрол, благодарение на създадената нова т.нар. „умна граница“. Тя ще сканира табелките с номерата на камионите и автоматично ще ги свързва с необходимите документи, попълнени онлайн от износителите.„Разбира се, че ще има затруднения с Брекзит. Всеки е наясно с това. Ще има такива както за британските ни приятели, така и за нас. Ще има повече формалности. Ще трябва да се плащат данъци, които все още не съществуват. Ще има повече проверки. Ще бъде по-сложно да се търгува с Великобритания. Дължим на нашите европейски приятели да защитим общия пазар, тъй като сме първото гранично пристанище от Великобритания“, коментира френският министър на бюджета Джералд Дарманин.", "date": "2019.08.31", "title": "Франция и Великобритания репетират за Брекзит"}
{"url": "http://www.cross.bg/bulgariya-reiiting-moodys-1612213.html", "text": "/КРОСС/ Moody’s Investors Service повиши перспективата на кредитния рейтинг на България на положителна от стабилна и потвърди дългосрочния рейтинг на страната в чуждестранна и местна валута Baa2.Toва съобщиха от Министерството на финансите.Запазването на кредитния рейтинг на Baa2 отчита баланса между положителното фискално и макроикономическо развитие и заявената готовност за присъединяване към еврозоната и съществуващите предизвикателства пред страната, произтичащи от негативните демографски тенденции и наличието на слабости в някои области на политиката.Агенцията акцентира върху подобряващите се фискални показатели и провежданата последователна и благоразумна политика.„През последните години България се характеризира с нарастващи бюджетни излишъци, стабилно намаление на държавния дълг, подобрение в кредитоспособността, значителен фискален резерв и положително влияние на пенсионната реформа върху фискалната устойчивост.“Според Moody’s стабилните перспективи за растеж в България се обуславят от продължаващата интеграция в ЕС и повишената конкурентоспособност.След 2015 г. растежът на икономиката е над 3 % годишно и Агенцията очаква положителните развития да продължат през следващите години, като нарастването на икономиката се установи около потенциала. Икономическият растеж ще бъде подкрепен и от някои важни инфраструктурни проекти, като автомагистрали „Хемус“ и „Струма“, железопътната линия София-Пловдив и по-високото усвояване на средства от европейските фондове.Повишената конкурентоспособност е подкрепена от нарастващите експортни дялове и излишъците по текущата сметка на платежния баланс, което отразява структурните подобрения в икономиката след кризата.Moody’s очаква едновременното присъединяване към ВМ II и Единния надзорен механизъм (ЕНМ) да допринася за провеждането на благонадеждни макроикономически политики и по-нататъшното укрепване на институциите.Очаква се също Планът за действие по присъединяване към ВМ II и ЕНМ, както и усилията за задълбочаване на сътрудничеството на България с ОИСР да насърчат приемането на допълнителни реформи за подобряване на ефективността в областта на корпоративното управление, бюджетното планиране и публичната администрация.Рейтингът може да бъде повишен при поддържане на положителното икономическо и фискално развитие. По-нататъшният напредък в програмата на правителството за реформи (образование, здравеопазване, държавни предприятия), както и присъединяването към еврозоната и членството в ЕНМ също биха имали положителен ефект върху рейтинга.", "date": "2019.08.31", "title": "Moody’s повиши перспективата на кредитния рейтинг на България на положителна"}
{"url": "http://www.cross.bg/selo-godini-iznasileno-1612212.html", "text": "/КРОСС/ За нов случай на изнасилено дете в село Сотиря съобщи БНР. Информацията е потвърдена от болницата в Сливен и от кмета на селото Димчо Георгиев. Детенцето е на 7 години и е без опасност за живота. Според свидетели то е адекватно.Задържани са двама заподозрени. Единият е клошар на около 60 години, другият е момче на 14 години. Те ще останат в ареста поне за 24 часа. Срокът обаче ще бъде удължен, тъй като месните хора се готвят за протести.Според майката на детето то си е играело в махалата, когато е било нападнато.Преди две седмици в село Сотиря бе изнасилена и убита 7-годишната Кристин. Тогава бе задържан 21-годишният Мартин Трифонов.", "date": "2019.08.31", "title": "Нов случай на изнасилено дете в село Сотиря"}
{"url": "http://www.cross.bg/bogoroditza-poyas-presveta-1612182.html", "text": "/КРОСС/ Освен дрехата на пресвета Богородица, между останалите вещи се запазил и нейният пояс, който след Успението й бил поверен по поръка от самата нея на апостол Тома, а после бил предаван между вярващите по наследство един на друг.В V век при царуването на Аркадий, син на Теодосий Велики, честният пояс на св. Богородица бил пренесен от Йерусалим в Цариград и положен в скъпоценен ковчег във Влахернския храм \"Св. Богородица\".В Х век честният пояс на св. Богородица бил прославен чрез особена личба. Византийската императрица Зоя, съпруга на император Лъв Философ, след като дълго време страдала от душевна болест, получила веднъж насън откровение, че незабавно ще оздравее, ако на нея бъде възложен поясът на пресвета Богородица.Царят помолил патриарха и ковчегът бил отворен.Сам патриархът прострял пояса над болната царица и тя веднага оздравяла.Заради даруваната милост били отправени благодарствени молитви към Господа Иисуса Христа и пречистата му Майка.След това честният пояс тържествено бил положен отново в ковчега, в който по-рано се съхранявал.За спомен на това чудо над болната царица бил установен в началото на Х в. празникът \"Полагане честния пояс на пресвета Богородица\".", "date": "2019.08.31", "title": "Полагането на честния пояс на Пресвета Богородица"}
{"url": "http://www.cross.bg/vpechatlenie-po-dobro-ponyakoga-1612178.html", "text": "/КРОСС/ \"Понякога правите по-добро впечатление, когато кажете нещо, а понякога създавате по-добро впечатление, като останете мълчаливи\".Далай Лама", "date": "2019.08.31", "title": "Понякога правите по-добро впечатление, когато кажете нещо"}
{"url": "http://www.cross.bg/obyavyava-nezavisimost-rysiya-1612183.html", "text": "/КРОСС/  - На девет месечна възраст Хенри VI става Крал на Англия, като единствен наследник на трона след смъртта на баща си Хенри V. - Основан е град Златоуст в Русия. - В Лондон е намерено тялото на първата жертва на серийния убиец с неустановена самоличност Джак Изкормвача. - Шотландец Джон Бойд Дънлоп получава патент за своето изобретение, наречено „пневматичен обръч\" за транспортни средства. - Томас Едисън патентова кинетоскопа, първият кинопроектор. - Голямата игра: Русия и Великобритания подписват Англо-руското съглашение, с което определят своите сфери на влияние в Персия, Афганистан и Тибет. - Основан е холандският футболен отбор ПСВ Айндховен. - Глайвицки инцидент след който Адолф Хитлер обявява Херман Гьоринг за свой политически наследник. - В Чикаго е извършена демонстрация на първия в света автомобил със слънчева батерия. - Малайзия обявява своята независимост от Великобритания. - В Полша е основан профсъюзът Солидарност. - Киргизстан обявява независимост от СССР.- Азербайджан обявява независимост от СССР.- Ирландската републиканска армия обявява временно прекратяване на бойните действия. - При автомобилна катастрофа в Париж загиват принцеса Даяна, нейният придружител Доди ал Файед и шофьорът на автомобила. - Съгласно сведенията Северна Корея изстрелва своя първи изкуствен спътник - Кванмьонсон-1. - Избухват първите взривове от поредицата терористични бомбени атентати срещу жилищни блокове в Русия. ", "date": "2019.08.31", "title": "31 август в историята"}
{"url": "http://www.cross.bg/gradysa-po-niski-iztok-severoiztok-1612208.html", "text": "/КРОСС/ Днес отново ще има много слънце, но в сравнение с последния работен ден, температурите ще бъдат с 2-3 градуса по-ниски. Най-топло ще бъде в Благоевград и Сандански – 32-33 градуса, най-ниски ще бъдат максималните температури по Черноморието. Ще духа слаб до умерен вятър от изток-североизток. ;Няма да съжалявате ако изберете разходка в планината.Над планините днес ще има много слънце, леко заоблачаване е възможно в следобедните часове, но валежи не се очакват. Очаква се умерен вятър от изток-североизток, по билата до силен. Градусите ще достигнат 21 на височина 1200 метра, а на 2000 метра – около 14.Почиващите на морето да не се чудят дали се пекат на плажа или да се потопят във водата – температурата е еднаква.Слънчево ще бъде и над Черноморието. Традиционно максималните температури там са по-ниски. Тези на въздуха  ще са 26-27 градуса, толкова е и температурата на морската вода. Вълнението на морето ще бъде 1 – 2 бала.", "date": "2019.08.31", "title": "Днес температурите са с 2-3 градуса по-ниски"}
