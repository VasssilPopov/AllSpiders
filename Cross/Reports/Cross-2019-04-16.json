{"url": "http://www.cross.bg/tzipras-gurtziya-danutzi-1601945.html", "text": "/КРОСС/ Гърция ще се сдобие с икономическа свобода, след като е върнала предсрочно дългове на Международния валутен фонд (МВФ). Това заяви гръцкият премиер Алексис Ципрас, цитиран от вестник „Катимерини“.", "date": "2019.04.16", "title": "Гърция ще се освободи икономически с предсрочното плащане на дълговете"}
{"url": "http://www.cross.bg/ivan-shopov-nasimo-1601946.html", "text": "/КРОСС/ Това са албумът “Kanatitsa – Remixed” на Иван Шопов и фолклорна формация “Авигея”, в който се включват повече от 25 местни и чуждестранни електронни артисти, и изложбата “LIfe is a Study” по случай новата книга “25 Years of Nasimo: Sketchbook” на известния художник.Иван Шопов, познат още като Cooh или Balkansky и Станислав Трифонов – Насимо, са добри приятели, които са работили заедно през годините и продължават да го правят и до днес. Въпреки, че творят и се развиват в две различни сфери на изкуството, те не спират да си помагат и да продължават да намират пресечна точка между музиката и изобразителното изкуство, обединявайки двете направления по оригинален нов начин.В случая, Насимо стана автор на визията за обложката на “Kanatitsa – Remixed” на Иван Шопов и Авигея, чиято официална промоция ще се случи на 18 май в столичния “Music Jam Club”, а Иван ще се заеме с озвучаването на официалното откриване на изложбата на Насимо “LIfe is a Study” на 15-ти май в галерия “2.0” в София, съпътствана от представяне на книгата “25 Years on Nasimo: Sketchbook”.Познат като един от пионерите на източноевропейската графити култура, Насимо е един от най-популярните съвременни български художници по света. Известен е с това, че платната му често са с размерите на цели сгради, но и не само. На 15-ти май от 19:00 в столичната галерия “2.0”, Насимо ще открие своята нова изложба “LIfe is a Study”, както и ще представи книгата “25 Years on Nasimo: Sketchbook”.Книгата-албум ще включва работни етюди и маслени платна, събирани от художника през годините, като части от нея ще проследяват процеса по създаването на някои от неговите най-емблематични творби, от скици до завършени монументални стенописи. Включените автобиографични текстове, от своя страна, ще разкрият любопитни факти, свързани с неговото професионално и личностно развитие. Едно от платната, които ще видим на “LIfe is a Study” е именно великолепната визия на новия музикален проект на мултижанровия артист и продуцент Иван Шопов “Kanatitsa – Remixed”.Само три дни по-късно, на 18-ти май в столичния клуб “Music Jam” (ул. Пиротска 5, София), международно признатият Иван Шопов, изявявал се на някои от най-елитните музикални форуми в света, пък ще бъде домакин на официалната премиера на „Kanatitsa – Remixed”: мащабен 8-часов маратон с над 12 артиста в двете зали: в основната Иван Шопов и „Авигея“ ще представят на живо композициите от албума, а майсторите на електронния звук Nocktern, 1000 names, Kliment и The Science ще се погрижат за загряване на атмосферата. В основната зала ще се изявят още LQ, Ogonek и Cooh, които ще поддържат високия парти градус до ранни зори.Паралелно, във втората зала, уменията си зад пулта ще демонстрират изявените електронни музиканти The Third Man, Betafuture, Smyah и Mytrip.Събитието е очаквано с огромен интерес, тъй като е първото съвместно участие на Иван Шопов и „Авигея“ в София от година насам и скоро след завръщането им от САЩ и Канада, където музикантите представиха творчеството си на няколко лайва в Торонто, Чикаго, Лос Анджелис и Сан Диего и други. ", "date": "2019.04.16", "title": "Иван Шопов и Насимо в уникална колаборация за новите си проекти"}
{"url": "http://www.cross.bg/koreya-pytin-sreshtata-1601938.html", "text": "/КРОСС/ Русия се подготвя за първата среща между лидерa на Северна Корея Ким-Чен ун и руския президент Владимир Путин след прекъсването на ядрените преговори между Пхенян и Вашингтон, съобщава Bloomberg.Руските власти посочиха пред севернокорейската дипломатическа делегация, която посети Москва тази седмица, че имат планове за срещата, но не предоставиха допълнителни детайли за времето и мястото на провеждането ѝ, отбеляза представител на външното министерство на Северна Корея във вторник.Севернокорейският вестник Maeil Business Newspaper писа по-рано днес, че срещата между Ким и Путин най-вероятно ще се проведе на 24 април във Владивосток, преди руският лидер да замине на посещение в Китай (26-27 април), където ще разговаря с лидера на азиатската страна Си Дзинпин.През февруари тази година Ким се срещна и с американския президент Доналд Тръмп, като основен предмет на разговорите между тях беше денуклеаризацията на Северна Корея. Срещата между двамата лидери беше втора, след като през 2018 г. те разговаряха в Сингапур.Преговорите между Ким и Тръмп във Виетнам обаче приключиха съществено по-рано от предвиденото, тъй като Пхенян и Вашингтон така и не успяха да постигнат споразумение. ", "date": "2019.04.16", "title": "Русия се подготвя за срещата между Путин и Ким Чен-ун"}
{"url": "http://www.cross.bg/miliona-atedpalata-dapyat-1601940.html", "text": "/КРОСС/ Mилиapдepи oт Фpaнция oбeщaxa €300 милиoнa, зa дa пoмoгнaт зa peĸoнcтpyĸциятa нa ĸaтeдpaлaтa \"Hoтp Дaм\" cлeд oпycтoшитeлния пoжap. Cнoщи пpeзидeнтът Eмaнюeл Maĸpoн oтпpaви мoлбa зa ĸaмпaния зa нaбиpaнe нa cpeдcтвa, пpипoмня Вlооmbеrg.Фpaнcoa-Aнpи Πинo, пpeдceдaтeл и глaвeн изпълнитeлeн диpeĸтop нa coбcтвeниĸa нa Guссі Кеrіng ЅА, ĸaĸтo и бaщa мy, щe дapят €100 милиoнa oт инвecтициoннaтa им ĸoмпaния Аrtеmіѕ.Texният \"зaĸлeт вpaг\" - ceмeйcтвo Apнo - oтгoвopи минyти пo-ĸъcнo c oбeщaниe зa €200 милиoнa, ĸaĸтo и c apxитeĸтypнa и дизaйнepcĸa пoмoщ oт ĸoнглoмepaтa им LVМН.Двeтe cъoбщeния бяxa пocлeдвaния oт вълнa ĸopпopaтивни и индивидyaлни дapeния. Texнoлoгичният ĸoнcyлтaнт Сарgеmіnі ЅЕ oбeщa €1 милиoн. Cтpoитeлнaтa VІnсі ЅА, ceмeйcтвo Дyвaл (coбcтвeниĸ нa Grоuре Duvаl) и бaнĸa ВNР Раrіbаѕ cъщo oбявиxa, чe щe дapят, бeз дa yтoчнявaт ĸoлĸo.Фpeнcĸият eнepгиeн гигaнт Тоtаl cъщo oбeщa €100 милиoнa.Kмeтът нa Πapиж Aн Идaлгo зaяви, чe ĸмeтcтвoтo нa гpaдa щe oтпycнe €50 милиoнa зa възcтaнoвявaнeтo нa ĸaтeдpaлaтa.Pъĸoвoдитeлят нa peгиoн Ил дьo Фpaнc Baлepи Πeĸpec oбяви oтпycĸaнeтo нa €10 милиoнa зa cпeшнa пoмoщ зa възcтaнoвявaнeтo нa ĸaтeдpaлaтa. ", "date": "2019.04.16", "title": "Френски милиардери обещаха €400 милиона за \"Нотр Дам\""}
{"url": "http://www.cross.bg/seged-notr-pomosht-1601943.html", "text": "/КРОСС/ Папа Франциск призова днес за \"мобилизация на всички\", за да може опустошената от пожар парижка катедрала \"Нотр Дам\" да стане отново \"архитектурното бижу на колективната памет\", предаде Франс прес, съобщи БТА.\"Като поздравявам пожарникарите за смелостта и работата им за ограничаване на огъня, изразявам желание катедралата \"Нотр Дам\" да стане отново - благодарение на работата по възстановяването й и на всеобща мобилизация - тази красива скъпоценност в сърцето на града, знак за вярата на тези, които са я построили, църквата майка на вашата епархия, архитектурно и духовно наследство на Париж, Франция и човечеството\", написа папата в телеграма, адресирана до архиепископа на Париж монсеньор Мишел Опети.В посланието си папата казва, че споделя \"скръбта\" на вярващите и на \"всички французи\" и ги уверява в своята \"духовната близост\" и в това, че ще се моли за тях.\"Това бедствие повреди сериозно тази историческа сграда. Но си давам сметка, че то засегна и един национален символ, скъп на сърцето на парижани и на французите, които са с различни религиозни вярвания\", пише в посланието.Запитан каква помощ може да даде Светият престол за възстановяването, кардинал Джанфранко Равази, който е де факто министър на културата на Ватикана, обясни, че това ще бъде главно \"техническа помощ\".\"Нотр Дам\" е собственост на френската държава, която ще покрие част от разходите. Но Ватиканът ще предостави експертната помощ на специалисти от музеите си за реставрацията на религиозните творби, обеща кардиналът.Китайският президент Си Цзинпин заяви днес в послание до френския си колега Еманюел Макрон, че страната му \"скърби дълбоко\" заради пожара. \"Парижката катедрала \"Нотр Дам\" е важен символ на френската цивилизация и изключително съкровище на човечеството\", заяви Си, цитиран от китайската агенция Синхуа. Китайският лидер изтъква, че е убеден, че Франция ще ремонтира катедралата и сградата \"ще възвърне великолепието си\", предаде АФП.Ръководителят на френската корпорация за добив и производство на петролни продукти \"Тотал\" Патрик Пуяне обяви днес в Туитър, че ще предостави 100 милиона евро помощ за възстановяване на катедралата, предаде Ройтерс.Унгарският град Сегед, опустошен от наводнение преди повече от век, обяви днес дарение от 10 000 евро за възстановяването на \"Нотр Дам\", припомняйки помощта, която е получил от френската столица, за да се възстанови от бедствието, предаде АФП. На 12 март 1879 г. голяма част от сградите в Сегед, разположен на двата бряга на река Тиса, са разрушени при наводнение, отнело живота на повече от 160 души. Днес много улици в града са наречени с имената на европейски градове, помогнали финансово на Сегед да се възстанови.\"Преди 140 години Париж осигури помощ за възстановяването на Сегед след голямото наводнение; сега в дух на европейска солидарност Сегед помага на Париж\", се казва в съобщение на южния унгарски град.Кметството на Сегед, който е с население от 160 000 души, ще събира и дарения от граждани.", "date": "2019.04.16", "title": "Папа Франциск призова за всеобща мобилизация за възстановяване на катедралата \"Нотр Дам\""}
{"url": "http://www.cross.bg/hrani-vitamin-riska-1601944.html", "text": "/КРОСС/ Казват, че 40 е новото 20. Всяка възраст носи своята красота, но и промени. За някои сме подготвени, за други – не. Едно е сигурно, всеки възрастов период има своите хранителни навици. След 40 трябва да въведем малки промени, които да ни помогнат да бъдем в добър баланс и здраве, и да се радваме на живота. Кои са корекциите в хранителните навици, които е важно да направим?Поддържайте метаболизма сиС напредване на възрастта метаболизмът се забавя, което е една от причините да покачваме телесното си тегло. Но има начин да противодействаме на тези възрастови изменения и да стимулираме метаболитните процеси. Храненето разбира се, е от ключово значение. Не пропускайте хранене, хапвайте често и по малко. За още по-добри резултати, увеличете приема на протеини. Те ще ви осигурят ситост, ще помогнат да поддържате мускулната маса и енергийните си нива.Изберете пълнозърнести храни пред рафиниранитеИма 2 основни вида зърна – цели и рафинирани. При пълнозърнестите продукти зърната са или цели, в първоначалната си форма, или се смилат без да бъде отстранявана нито една част от тях. Пълнозърнестите храни са богати на витамин В, калий, магнезий и фибри, което подпомага храносмилането ви, намалява риска от сърдечни проблеми, затлъстяване и диабет.Добавете сурови ядки към менюто сиЯдките са едни от най-полезните храни, осигуряващи ни здравословни мазнини. Имат малко количество въглехидрати, но изобилстват от антиоксиданти, които предпазват клетките, спомагат за понижаване нивата на лошия холестерол, полезни са за здравето на сърцето, осигуряват ни витамини А и Е. Включете не повече от 50 грама сурови или печени, но без сол ядки към вашата диета.Хапвайте лещаЛещата е вкусна, подходяща за диета и чудесен източник на фибри, селен и витамин В9. Консумацията ѝ може да помогне да намалите нивата на лошия холестерол, риска от сърдечни проблеми, диабет и затлъстяване. Селенът е важен за функцията на щитовидната жлеза, но и помага в борбата с когнитивните нарушения, които настъпват с възрастта.Погрижете се за доброто храносмиланеХраносмилателната система е наричана втория мозък в човешкото тяло. Ако червата ви са в дисбаланс, страда имунитетът, страда цялото тяло. Ето защо след 40 е не по-малко важно да се погрижим за тях, чрез прием на някои здравословни храни. Кефир, кисело мляко, комбуча, съдържат пробиотици, които поддържат добрата бактериална среда в червата.Хапвайте по-мазни рибиИма мазнини, които са полезни за здравето и за намаляване на излишното тегло. Рибата е полезен източник на омега-3 мазнини и витамин D, които се грижат за здравето на сърцето, намаляват риска от рак, диабет, високо кръвно налягане, депресия. Хапвайте риба, като скумрия, сьомга, херинга, пъстърва, сардини до три пъти седмично. Ако не сте любители на рибата, попитайте вашия лекар за добавки с рибено масло.Не на последно място, по възможност намалете до минимум консумацията на рафинирана захар, сладкиши, тестени закуски, солени храни, колбаси, пакетирани лакомства, газирани напитки.", "date": "2019.04.16", "title": "Хранителни навици след 40  "}
{"url": "http://www.cross.bg/lenta-vrata-tynel-1601942.html", "text": "/КРОСС/ Утре от 10 ч. до 15,30 ч. ще бъде ограничено движението в активната лента в тръбата за Бургас на тунел „Траянови врата“ на АМ „Тракия“ поради ремонт на осветителната система и видеонаблюдението. Трафикът ще се осъществява в изпреварващата лента. Необходимо е шофьорите да карат внимателно и да спазват стриктно поставената сигнализация.Всички граждани и транспортни фирми могат да получават информация за актуалната пътна обстановка от интернет страницата на АПИ – , както и по всяко време от денонощието на тел. 0700 130 20 в АПИ.", "date": "2019.04.16", "title": "Утре движението в тунел „Траянови врата“ в посока Бургас ще е в една лента"}
{"url": "http://www.cross.bg/tripoli-dyuzharik-dyshi-1601941.html", "text": "/КРОСС/ Според Международната организация за миграция (МОМ) последните боеве между съперничещи либийски милиции за контрол на Триполи са принудили 18 000 души да напуснат домовете си, предаде Асошиейтед прес.Говорителят на ООН Стефан Дюжарик каза в Ню Йорк, че МОМ е установила, че най-малко 13 цивилни са сред убитите в боевете 174 души, откакто самопровъзгласилата се Либийската национална армия (ЛНА) започна голямото си настъпление срещу Триполи на 5 април.Дюжарик каза, че близо 3000 мигранти остават блокирани в бежански лагери, близо до зоната на конфликта.Боевете изправят едни срещу други ЛНА на маршал Халифа Хафтар и милиции, съюзени с международно признатото правителство в Триполи.", "date": "2019.04.16", "title": " Нова бежанска вълна идва от Либия"}
{"url": "http://www.cross.bg/dnsk-stroezha-razreshitelnoto-1601937.html", "text": "/КРОСС/ Инициативният комитет \"Лозенец\" настоява институциите да се заемат сериозно с казуса около строежа на небостъргача \"Златен век\" на \"Артекс\" в столичния квартал \"Лозенец\", а не да имитират дейност.Лозенчани пишат, че с учудване са разбрали, че общото становище на всички институции около легитимността на строежа на небостъргача не констатира, че има изтекло строително разрешение.Вместо това констативният протокол на Дирекцията за национален строителен контрол (ДНСК) ляга на установени 3 седмици по-рано нарушения на място. Припомняме, че от \"Артекс\" написаха, че тези нарушения са премахнати и няма легална причина ДНСК да връчва заповед за спиране на строежа на \"Златен век\".ДНСК питат главния архитект на София Здравко Здравков дали разрешителното е изтекло, при положение, че той многократно заяви, че това е така, както и че всичко е в ръцете на ДНСК. Според \"Артекс\" обаче разрешителното за строеж е валидно до 2020 година, след последните промени в закона от февруари 2017 година, с които разрешителното се удължава от 5 на 10 години и това става и със задна дата.Според ИК \"Лозенец\" констативният акт на ДНСК по никакъв начин не отразявала нито реалната правова ситуация на сградата, която според тях се строи незаконно, нито отразявала постигнатия консенсус между отговорните институции - Столична Община, Направление Архитектура и градоустройство, МРРБ и ДНСК. \"Още на срещата ни в Министерски съвет, архитект Здравков обясни, че няма правно основание той да декларира или констатира факти относно изтичането на строителното разрешение, когато няма внесена от инвеститора преписка\", пишат от комитета.Според жителите на квартала ДНСК продължава да отказва на встъпи в задълженията си и да констатира изтеклия срок.\"Не ни интересуват оставките, а по-скоро резултатите. Искаме да живеем в един уреден и красив град, столица на една просперираща правова държава. Това няма да стане с прехвърляне на топката и бягане от отговорност. А поемането на отговорност не означава само оставка, означава взимане на принципни, честни и законови решения\", допълват лозенчани.Поради това ИК \"Лозенец\" настоява за нов констативен протокол на ДНСК, който да установи, че строежът е без валидно разрешително. Жителите на квартала заявяват и че са готови на нови протести, ако институциите не ги чуят.", "date": "2019.04.16", "title": "Имитират спиране на строежа на небостъргача \"Златен век\", според лозенчани"}
{"url": "http://www.cross.bg/ppotzenta-tpimecechie-aao-1601939.html", "text": "/КРОСС/ Πpepaбoтвaнeтo нa cypoви ĸaĸaoви зъpнa в Eвpoпa e дocтигнaлo нaй-виcoĸитe cи нивa oт нaй-мaлĸo 17 гoдини нacaм. Πoĸaзaтeлитe зa ceзoн 2018-2019 ca нaй-виcoĸи oт близo 20 гoдини cпopeд дaнни, пyблиĸyвaни oт Eвpoпeйcĸaтa acoциaция зa ĸaĸao.Увeличилa ce e yпoтpeбaтa нa ĸaĸaoтo cлeд cмилaнeтo нa зъpнaтa. Πpoизвoдcтвoтo нo ĸaĸaoвo мacлo и ĸaĸao нa пpax зa ĸyлинapнaтa пpoмишлeнocт e нapacнaлo c 3,3 пpoцeнтa нa гoдишнa бaзa зa пъpвoтo тpимeceчиe cпpямo 1,6 пpoцeнтa зa чeтвъpтoтo тpимeceчиe. Bce oщe тoзи пoĸaзaтeл e пo-ниcъĸ oт pacтeжa oт 5,5 пpoцeнтa зa пъpвoтo тpимeceчиe нa 2018 гoдинa, пишe МаrkеtWаtсh.Bъпpeĸи cлaбитe пoвишeния пpeз втopaтa пoлoвинa нa ceзoн 2017-2018, гoдишнaтa пpepaбoтĸa oтбeлязa pъcт oт 4,2 пpoцeнтa, ĸoeтo e нaй-виcoĸoтo нapacтвaнe нa пpepaбoтвaтeлния пpoцec oт ceзoн 2010-2011.Toвa изглeждa щe пpoдължи и тoзи ceзoн, тъй ĸaтo ĸoличecтвoтo oт 370 359 тoнa зa пъpвoтo тpимeceчиe e дopи пo-гoлямo oт тoвa зa cъщия пepиoд пpeз 2002 гoдинa.Meтeopoлoгичнитe ycлoвия в Зaпaднa Aфpиĸa ca блaгoпpиятни зa дoбpa peĸoлтa, ĸoeтo ĸapa и ĸaĸaoвитe зъpнa дa зaпaзят дoбpoтo cи cъcтoяниe пpeз цeлия пepиoд нa чaĸaнe пo пpиcтaнищaтa.Oчaĸвa ce пpeз cлeдвaщитe ceдмици дa излязaт дaннитe зa ĸoличecтвoтo нa пpepaбoтeнoтo ĸaĸao и в Ceвepнa Aмepиĸa и Aзия.Eвpoпeйcĸaтa acoциaция зa ĸaĸao вĸлючвa 20 дpyжecтвa в Eвpoпeйcĸия cъюз и Швeйцapия. Ha бaзa нa тяxнaтa paбoтa и пpepaбoтĸa нa ĸaфeни зъpнa ca cъcтaвeни дaннитe. ", "date": "2019.04.16", "title": "Eвропа преработва най-много какао от почти 20 години насам"}
{"url": "http://www.cross.bg/zhivotni-proverkite-ivanov-1601928.html", "text": "/КРОСС/ Българската агенция по безопасност на храните (БАБХ) и практикуващите ветеринарни лекари извършват инвентаризация на животните в стопанствата в цялата страна. Това съобщи зам.- министърът на земеделието, храните и горите д-р Янко Иванов на среща със земеделски производители в Благоевград, цитиран от пресцентъра на ведомството.Проверките трябва да изяснят има ли и колко са виртуалните животни във връзка с приема по директните плащания за Кампания 2019 г., се казва в съобщението. Целта е системата да се изчисти от такива практики, а проверките и инвентаризацията ще продължат, за да има яснота и по-добър контрол.По време на проверките във фермите ще бъдат гледани и паспорти, ветеринарномедицински свидетелства на животни и отразяването им в Интегрираната информационна система на БАБХ – ВетИС. \"Трябва да има справедливо и ефективно разпределение на средствата, които се дават на животновъдите, каза Иванов.", "date": "2019.04.16", "title": "Държавата търси \"виртуални животни\" във фермите"}
{"url": "http://www.cross.bg/levski-motzi-fenovete-1601929.html", "text": "/КРОСС/ Козмин Моци остана без допълнително наказание за радостта си пред феновете на \"Левски\". Румънският защитник на \"Лудогорец\" ще пропусне един мач заради това, че беше изгонен срещу сините.\"Левски\" ще трябва да плати 5000 лева глоба по три провинения, след като фенове на отбора излязоха на пистата и хвърляха предмети към Моци.Десетина минути преди края на двубоя на \"Васил Левски\" румънецът вкара от дузпа за 2:0, след което победоносно вдигна ръце пред сектор Б, където е агитката на сините. Част от феновете реагираха бурно и излязоха на пистата, което наложи излизането на полиция.Впоследствие Моци получи втори жълт картон и трябваше да напусне терена. Излизането му от игра се забави заради хвърлени предмети. Привърженик на \"Левски\" скочи върху покрива на тунела пред сектор А и нанесе щети. Фенът получи забрана за една година да посещава спортни събития и е глобен с 1000 лева.След мача изпълнителният директор на \"Левски\" Павел Колев заяви, че Моци трябва да бъде наказан поне за пет мача. Колегата му от \"Лудогорец\" Ангел Петричев обясни, че румънецът не е действал преднамерено.", "date": "2019.04.16", "title": "Моци остана без допълнително наказание за радостта си пред феновете на \"Левски\""}
{"url": "http://www.cross.bg/otbranata-godina-general-leiitenant-1601934.html", "text": "/КРОСС/ В края на миналата година за първи път през последните години постъпилите в Българската армиявоеннослужещи са повече от напусналите. Въпреки това недокомплектът на кадрови военнослужещи в армията остава около 20 на сто. Това каза на пресконференция в Ямбол заместник-началникът на отбраната генерал-лейтенант Димитър Илиев. От бюджета на министерството на отбраната за 2018 година са отделени средства за допълнително попълване на 1300 длъжности. През периода 2019 - 2021 година са предвидени средства за постъпването на 800 военнослужещи всяка година, допълни заместник-началникът на отбраната.По повод на националната информационна кампания на Министерството на отбраната \"Бъди войник\" генерал-лейтенант Димитър Илиев заяви, че толкова мащабни действия се провеждат за първи път у нас. Кампанията протича при висок интерес от гражданите и главно от младите хора. Увеличени са подадените заявления за участие в конкурсите за попълване на свободните войнишки длъжности в сухопътните войски, във военноморските сили, в стационарната комуникационно-информационна система, в националната гвардейска част и в 68-ма бригада \"Специални сили\". Информационната кампания е започнала на 7 февруари и ще продължи до 29 октомври, като премине през 29 градове на страната, посочи генерал-лейтенант Илиев.", "date": "2019.04.16", "title": "В края на 2018 г. постъпилите в армията ни военнослужещи са повече от напусналите"}
{"url": "http://www.cross.bg/gryziya-bulgariya-borisov-1601932.html", "text": "/КРОСС/ В рамките на няколко месеца трябва да бъде положено началото за изграждане на фериботна връзка между България и Грузия, за да се върне блясъка на пристанище \"Варна\". Това обяви премиерът Бойко Борисов на брифинг в Министерския съвет след среща с грузинския си колега Мамука Бахтадзе.Министър-председателят има желание фериботите от България за Грузия да станат два на ден, от по два на седмица. Двете държави трябва да се ангажираме да няма никакви административни пречки, призова премиерът Борисов и допълни, че България усилено строи АМ \"Хемус\", така че и с подобен фериботен обмен ще върнат блясъка на пристанище \"Варна\".\"10 години си говорим за фериботи и за връзки, нямаме придвижване напред и сега в рамките на 3-4 месеца сме си дали срок да придвижим тези процеси\", обеща Борисов и допълни, че такива фериботни връзки са в програмите на приоритети на ЕК.Борисов посочи, че второто, което трябва да се постигне между двете държави, е дигиталната инфраструктура. Има желаещи инвеститори, ако ли не с помощта на ЕК, трябва да започнем изграждането и полагането на кабела за пренос данни. С това ще се даде възможност за целия Каспийски регион да използва интернет, обясни премиерът.По думите на Борисов такъв проект отговаря на нашето законодателство и може веднага да стартира.Борисов се похвали, че стокооборотът между двете държави е преминал над половин милиард долара, но ръстът от 10-12%, който страната ни има в момента, може да бъде и по-голям.Грузия има подкрепата на България за присъединяването й към Европейския съюз и НАТО. Грузия са много по-напред от Украйна и Молдова, похвали българският премиер грузинската страна.Върху подготовката за новия дигитален коридор, който да свързва България и Грузия, но и Изтока и Запада, постави акцент в изказването си министър-председателят на Грузия Мамука Бахтадзе.Грузия и България споделят дълга история на приятелство и добри взаимоотношения, които датират от векове, обясни Бахтадзе и допълни, че изключително много се радва, че двустранните отношения между двете страни са изключителни силни. Бахтадзе заяви, че е оптимист по темата за новия дигитален коридор и се надява на реализация на набелязани различни потенциални проекти в областта на хуманитарните и социални дейности.\"България е в топ 10 на търговските партньори на Грузия\", похвали се грузинският премиер и изрази надежда, че успешните проекти между двете страни ще продължат и занапред.\"Пътят ни към Европейския съюз и НАТО ще отвори възможности за Грузия и именно това заляга в пътната карта на Грузия по пътя й към ЕС. Надяваме се да работим в сътрудничество с България, за да постигнем целта си\", заяви грузинският премиер.", "date": "2019.04.16", "title": "Борисов иска по два ферибота дневно да свързват България и Грузия"}
{"url": "http://www.cross.bg/tronove-sezon-osmi-1601935.html", "text": "/КРОСС/ Рекорден брой зрители – 17,4 милиона, са проследили премиерата на първия епизод от финалния осми сезон на \"Игра на тронове\" (Game of Thrones), съобщи телевизионният канал HBO, цитиран от световните агенции.Достигнатото число се явява рекорд за средновековни сериали в жанра фентъзи. Премиерата на осмия сезон, състояла се в неделя, се оказа и най-споменаваната в социалните мрежи за цялата история на поредицата. На нея са посветени през уикенда над 5 милиона публикации в Туитър.По данни на социологическата агенция \"Нилсен\" финалът на предишния сезон на \"Игра на тронове\" през 2017 година е бил проследен от 16,5 милиона зрители по HBO и в режим на стрийминг.Американският телевизионен канал НBO стартира последния осми сезон на \"Игра на тронове\" в неделя. Той ще се състои от шест епизода, припомнят агенциите.\n\t\t\t\t\t", "date": "2019.04.16", "title": "Рекорден брой зрители са проследили първия епизод от осми сезон на \"Игра на тронове\""}
{"url": "http://www.cross.bg/boeve-razlichni-mvr-sofiya-1601936.html", "text": "/КРОСС/ Незаконни боеве с кучета бяха пресечени при съвместна операция на Областната дирекция на МВР-София, РПУ-Самоков и СДВР, съобщиха от пресцентъра на МВР-София. При акцията са задържани 58 души, а 9 кучета от породата \"питбул\" са предадени на компетентните органи.От полицията обясниха, че в събота сутринта получили информация за организирани и провеждащи се боеве с питбули в гориста местност над язовир \"Искър\", в землището на Панчарево.На място, в изоставена панелна постройка, част от бивш пионерски лагер, били открити две дървени арени за провеждане на незаконните боеве, а около тях множество паркирани автомобили с регистрационни табели от различни области на страната. Полицаите са задържали 58 души от различни населени места. Арестантите са конвоирани в РПУ-Самоков. В част от автомобилите им са намерени 9 кучета от породата \"питбул\", които са иззети и предадени на служители от Столичното общинско предприятие \"Екоравновесие\".На местопроизшествието са извършени огледи. По случая е образувано досъдебно производство. Действията по разследването продължават под надзора на Районната прокуратура в Самоков. Междувременно, един от задържаните- жител на Самоков, изхвърлил пред полицейските служители кутия с около 4 грама суха зелена тревиста маса, реагираща на марихуана.По този случай също е образувано досъдебно производство.", "date": "2019.04.16", "title": "Задържаха 58 души при мегаакция срещу боеве с питбули край София"}
{"url": "http://www.cross.bg/polzite-zdraveto-papaya-1601927.html", "text": "/КРОСС/ Папая е считана от мнозина за един от най-добрите плодове, които могат да се консумират. Ползите за здравето се простират далеч отвъд обикновените витамини и минерали, съобщават от foodpanda.Плодовете на папаята са такива, които се ползват от някои, но мразени от много други. Това е така, защото има необичайно мека текстура, но има и горчив послевкус, който не много хора се радват. За сметка на това, има много ползи за здравето.Нормалните физиологични процеси, които се появяват в организма, могат да доведат до образуването на редица свободни радикали, които могат да навредят на жизнените ни органи. Хубавото е, че папаята съдържа много здрави антиоксиданти.Когато става въпрос за здравето на сърцето, важно е да следвате здравословна диета и да извършвате редовни физически упражнения. В допълнение към това е от съществено значение да поддържате нивата на холестерола ниски, ако искате да поддържате сърдечните артерии хубави и чисти. Влакната, които присъстват в папаята, предпазват сърцето.Папаята е богата на витамин А, който е от съществено значение за поддържане на здравето на вашите очи. Клиничните проучвания показват, че тези хора, които не консумират достатъчно количество витамин А, могат да развият проблем с зрението си за определен период от време.Една от другите основни предимства на папаята е нейният ефект върху храносмилането. Папаята съдържа в себе си ензим, наречен папаин. Този ензим спомага за разграждането на протеините, което улеснява асимилацията и смилането.", "date": "2019.04.16", "title": "Ползи от консумацията на папая"}
{"url": "http://www.cross.bg/godini-predstaviteli-to-1601918.html", "text": "/КРОСС/ Народните представители от 44-то Народно събрание апелираха за единност и дълг към традициите. Това се случи по време на тържествената сесия в Музей \"Възраждане и Учредително събрание\" във Велико Търново по повод 140 години от приемането на Търновската конституция.В изнесеното заседание участваха 211 народни представители, а слова произнесоха председателите на парламентарните групи в парламента. Откриването разбира се бе от председателя на НС Цвета Караянчева, която благодари на Регионалния исторически музей във Велико Търново за това, че е предоставил оригиналния звънец, който е на 600 години и не бива да бъде пипан с голи ръце. \"Днес ние, народните представители на 44-то Народно събрание, имаме нечувания късмет да стоим на пейките, на които са стояли държавниците преди 140 години\", каза Цвета Караянчева и припомни част от историята на приемането на Търновската конституция.Д-р Даниела Дариткова, председател на ПГ на ГЕРБ отбеляза в словото си, че днес трудният път, който е започнал преди 140 години продължава. \"Времето ще покаже резултатите от общото ни дело, без значение от коя партийна група сме, защото зад всеки наш избор стои всеки един български гражданин\", обърна се към колегите си Даниела Дариткова.\"Дали днес ние трябва да се запитаме на кого служим - на българските интереси или на чужди корпорации?!\", запита риторично председателят на ПГ на БСП Корнелия Нинова. Тя уточни, че дори когато Търновската конституция е била нарушавана, тя винаги е успявала да прекрати беззаконието. По думите на Нинова авторитетът и силата на всяка Конституция се определя от нейното прилагане. Явор Нотев от Обединените патриоти отбеляза, че следването и изпълнението на законите е задължение на всеки гражданин. \"Спазването на Конституцията е правилният път към просперитета на нашата страна. Нека бъдем неотклонни в спазването на законността в България\", каза Нотев.Мустафа Карадайъ от ДПС бе категоричен, че Търновската конституция е една от най-демократичните за времето си, тъй като в нея са залегнали много демократични принципи, които са в духа на европейските ценности.Веселин Марешки от ВОЛЯ припомни, че преди 140 години учредителите не са мислили какво ще получат, а какво ще дадат за държавата, за народа и за просперитета на нацията. \"Ако ние сме родолюбци, няма как да отгледаме безродници. Нека работим така, че когато се погледнем в огледалото, да не се срамуваме\", призова колегите си Марешки.След официалните слова, от младите народни представители бе прочетено Обръщението на 44-то Народно събрание към българския народ по повод годишнината. В него пише: \"Днес декларираме, че в трудното и динамично време, в което живеем, изпълнено с рискове и заплахи, ще работим, за да оправдаем народното доверие и ще вложим сили за разработване на политики и качествени закони в интерес на народа и просперитета на страната! Ние помним думите на председателя на Учредителното събрание екзарх Анитм Първи: \"Слава Богу, свършихме делото, за което бяхме повикани... Можем да кажем: направихме закони от Народа за Народа\". Поклон пред историческото дело на учредителите!\"", "date": "2019.04.16", "title": "Народните представители от 44-то НС апелираха за единност и дълг към традициите"}
{"url": "http://www.cross.bg/durzhava-chlenka-yunker-sdelka-1601916.html", "text": "/КРОСС/ Председателят на Европейската комисия Жан-Клод Юнкер заяви, че ЕС е бил готов за Брекзит без сделка, но не е имало какво да се спечели от това. Той добави, че ЕС никога няма да „изхвърли“ държава-членка.Юнкер допълни, че, ЕС 27 все пак трябва да има право да се среща без Великобритания, докато тя все още е държава-членка.По-рано британският премиер Тереза Мей заяви в писмо до държавните служители, че подготовката за Брекзит без сделка трябва да продължи, въпреки новото удължаване на срока за напускане предаде БГНЕС.", "date": "2019.04.16", "title": "Юнкер: Никога няма да изхвърлим държава-членка"}
{"url": "http://www.cross.bg/polichba-strashna-zagyba-1601922.html", "text": "/КРОСС/ Пожарът, обхванал един от главните символи на Париж – катедралата Нотр Дам – е станал причина за голяма загуба и е страшна поличба. Скръбта по нея сближава православните и католиците. Това заяви пред ТАСС в понеделник заместник-председателят на Отдела по външно-църковни връзки на Руската патриаршия протоиерей Николай Балашов, предава Агенция \"Фокус\". „На Запад в момента е първият ден от Страстната седмица. Голяма загуба, страшна поличба, чийто смисъл тепърва ще разберем и която причинява остра болка, пълни сърцата със състрадание и ни сближава с нашите западни християнски братя“, заяви той. Балашов отбеляза, че „и нашата история, и нашата душа е свързана с тази древна твърдина на Христовата вяра, формирала тази Европа, която ни е неизразимо скъпа, която дори за най-самобитните руски мислители е била „страна на свети чудеса“. „Божията майка ще пази западните християни в тези часове на скръб“, заключи събеседникът на ТАСС. ", "date": "2019.04.16", "title": "Руската църква: Пожарът в Нотр Дам е страшна поличба"}
{"url": "http://www.cross.bg/berg-ryskite-godini-1601920.html", "text": "/КРОСС/ Московският градски съд призна днес норвежкия гражданин Фруде Берг за виновен в шпионаж срещу Русия и го осъди на 14 години лишаване от свобода в колония със строг режим, предаде ТАСС. От наказанието му се приспада времето, прекарано под стража след ареста през декември 2017 г. Съдът постанови освен това да се изземат в полза на държавата веществените доказателства - парични средства в размер на 15 000 евро. Огласена бе само част от присъдата поради наличието на секретни материали в делото. Тя не е влязла в сила и може да бъде обжалвана пред Върховния съд на Руската федерация. Обвинението бе поискало 14-годишна присъда, тъй като Берг не се призна за виновен и не се разкая за стореното. Защитата му настоя да бъде оправдан, напомня агенцията. \"Той е на 63 години и с оглед условията в руските затвори става дума просто за доживотна присъда\", коментира Иля Новиков, адвокат на Берг, цитиран от Франс прес. Съдът разгледа делото срещу Берг за две седмици. Следствието установи, че норвежецът е събирал информация за руските ядрени подводници. Според обвинението Берг сътрудничел на норвежкото разузнаване срещу парично възнаграждение и бил хванат на местопрестъплението, когато получавал документи от служител на руски военен обект - всъщност подставено лице на руските спецслужби. Според адвокатите норвежецът е признал, че е пътувал в Русия по поръчение на норвежкото военно разузнаване, изпълнявайки ролята на куриер, без обаче напълно да разбира с какво точно се занимава и без да осъзнава възможните последици от своите действия. Официални норвежки представители отказаха да коментират тези признания на Берг, напомня ТАСС.", "date": "2019.04.16", "title": "Русия осъди норвежец на 14 години в лагер за шпионаж"}
{"url": "http://www.cross.bg/notr-katedralata-frantziya-1601923.html", "text": "/КРОСС/ Строена между ХІІ и ХІV век, \"Нотр Дам дьо Пари\" (Notre Dame de Paris), позната още у нас като Парижката Света Богородица, има огромна историческа стойност, не само за Франция, но и за целия свят. Тази готическа катедрала е и символ на ролята на Париж като един от духовните центрове на Европа. Тя носи белезите на Френската революция, но повече е свързана със съдбата на монархията във Франция - от кралете, които са я строили, до император Наполеон. Хиляди туристи прекрачват прага й всеки ден и се наслаждават както на външната така и на вътрешната й красота. повечето посетители, вероятно за първи път научават факти за \"Нотр Дам\", като тези, които е събрал в колекция сайтът Mental Floss...Хълмът Ил дьо ла Сите, върху който е разположена \"Нотр Дам\", някога е бил галско-римски град с името Лутеция. Възможно е дори катедралата да е построена върху останките на езически храм. Изследователите подозират това, тъй като при разкопки на мястото през 1710 г. са открити останки от олтар със скулптури, посветени на римския бог Юпитер и други стари божества.Катедралата има някои от най-старите оцелели в Париж рамки от дървесина, в т.ч. дървета от над 200-декарова гора, изсечена през ХІІ век. Всяка греда е направена от отделно дърво. Затова и цялата тази конструкция е известна като \"Гората\".През 1793 г., в разгара на Великата френска революция, 28 статуи на библейски крале в катедралата са съборени с въжета и обезглавени от тълпата. (По-рано същата година гилотината обезглавява крал Луи ХVІ, затова и побеснелите революционери нападат символи на монархията.) Оцелелите статуи, открити по-късно, днес са в музея \"Клюни\".На пръв поглед те наистина изглеждат сякаш са идентични. Детайлен поглед показва, че северната кула е малко по-голяма от южната. както и всички други елементи на катедралата, те са строени в продължителен период от време, а това е демонстрация на колаж от архитектурни течения, а не визия, родила се в главата на един-единствен архитект.Не само кралете-статуи, но и цялата катедрала става жертва на \"новото време\", въведено от дейците на Френската революция. Те нареждат от християнски храм сградата да бъде променена и да изразява на Култа към Разума. Почти всичките й камбани тогава са претопени и отиват за направата на оръдия за революционерите. Звукът на хора от камбани е възстановен едва в близката до нас 2013 година.Когато Наполеон Бонопарт решава да се короняса за император през 1804 г. в \"Нотр Дам\" сградата е в лошо състояние. Вековете упадък и нанесените от революцията щети са я довели до ръба на разрухата. Именно Наполен връща статута й на църква и провежда церемонията си сред стените й. С това поставя начало на нов живот за \"Нотр Дам\".Разбира се виновник \"Нотр Дам\" да бъде едно от бижутата на света е й най-големият и обичан френски писател Виктор Юго. В романа си \"Парижката Света Богородица\" (1831 г.) той използва сградата като персонификация на самата Франция. Книгата и до днес е огромен успех, а в онези времена през ХІХ век води до организирането на акции за възстановяването на храма под наставленията на известните по онова време архитекти Жан-Баптист-Антоан Ласю и Южен Виоле-ле-Дюк.Не от готическата епоха, която би трябвало да изразяват, а от средата на ХІХ век са гаргойлите и химерите, поставени по ъглите. Виоле-ле-Дюк нарежда поставянето им, вдъхновен от тяхното нееднократно споменаване в романа \"парижката Света Богородица\" на Юго.  Фотографии на катедралата от преди злополучния сегашен пожар, показват, че на върха на най-високата кула на храма, наричана \"Стрелата\" е имало петел, който е имал не просто декоративна стойност. През 1935 г. три реликви - предполагаемо парче от короната от тръни на Христос, както и миниатюрни останки от Св. Дени и Св. Женевиев (двамата светци-зикрилници на града) са вкарани в металното тяло на птицата. Оттогава се носи мълвата, че идеята е била да се създаде един вид \"свещен\" гръмоотвод, който да пази богомолците вътре в храма.Органът в \"Нотр Дам\" има повече от 8000 тръби (някои останали още от ХVІІІ век). Съмнения по въпроса разбира се съществуват, но след сегашния пожар това няма как да бъде установено. С пожара се слага край и на огромните усилия положени по органа в катедралата, засвирил отново през 2013 г. по случай 850-годишнината на \"Нотр Дам\".Тълпите от туристи обикновено не забелязват нещо, което се намира край катедралата - обозначаващ надпис със звезда с осем лъча, вписани в камък. Надписът гласи \"Нулева точка на пътищата във Франция\". Тя се използва за измерване на разстоянията между Париж и другите населени места във Франция. Поставена е там през 1924 г.", "date": "2019.04.16", "title": "Десет факта за \"Нотр Дам дьо Пари\", които едва ли знаем"}
{"url": "http://www.cross.bg/petkov-bulgariya-listata-1601924.html", "text": "/КРОСС/ Коалиция за България“ предлага истинската лява листа, другите излъчват безсилие. Това заяви пред медиите председателят на КП „Коалиция за България“ и лидер на ПП АБВ Румен Петков.След като внесе в ЦИК документи за регистрация на листата на формацията, той подчерта, че „Коалиция за България“ и кандидатите й за евродепутати излъчват патриотизъм, принадлежност и много ясна политика.“Нашите евродепутати ще бъдат в българското семейство, защото там ни е мястото. Когато предлагаш човек, който ти казва, че е европеец, а после българин, лично изпитвам съмнение и скептицизъм, защото чувството за родова памет и местен патриотизъм, ако бъде подменено от изкривени ценности, нищо добро не очаква тези, които са изпратили такъв представител”.Петков посочи, че листата на „Коалиция за България“ е най-силната и се състои от 17 регистрирани кандидати, 11 от които са хабилитирани лица, а 5 от тях са университетски преподаватели.Той коментира, че междуособиците на „Позитано“ оставят на много заден план работата по формирането на леви политики. „С болка казвам, че на „Позитано“ има битка между ръководството на партията и самата партия. Има битка между два клана – на Нинова и на Станишев. Има битка срещу левицата.Там не мисля, че става дума за лява политика.Това, което се предлага няма дума за работници, няма дума за кооперативи, за стабилизиране на ядрената ни енергетика, т.е. е един набор от кухи фрази, на който бяхме свидетели в отиващия си европарламент“.Колкото до листата на ГЕРБ, тя сочи грабежът на миналото столетие, коментира Румен Петков. „На ГЕРБ листата излъчва съсипията на селското стопанство. Там са ликвидационните съвети, унищожаването на ядрената ни енергетика чрез 3-ти и 4-ти блок на АЕЦ „Козлодуй“, там е продажбата на авиокомпания „Балкан“”.Състав на листата на „Коалиция за България“ за участие в изборите за членове на Европейския парламент на 26.05.2019 г.1. Боян Дуранкев2. Пламена Заячка3. Георги Кючуков4. Александрина Костадинова5. Радан Мирянов6. Камелия Стаматова7. Красен Димитров Димитров8. Калина Найденова9. Боян Борисов Киров10. Емил Стоименов11. Георги Светломиров Петров12. Антон Коджабашев13. Георги Илчев14. Димитър Петров15. Иван Петков Педев16. Любомира Ганчева17. Румен Петков", "date": "2019.04.16", "title": "Румен Петков: „Коалиция за България“ предлага истинската лява листа"}
{"url": "http://www.cross.bg/parizh-pytin-prezident-1601921.html", "text": "/КРОСС/ Руският президент Владимир Путин заяви, че руснаците са сериозно натъжени от пожара в „Нотр Дам” в Париж и предлагат помощ за възстановяването на катедралата, предава Нова тв. \"Нотр Дам\" е исторически символ на Франция, безценно съкровище на европейската и световна култура, един от най-важните християнски обекти. Трагедията, която се случи снощи в Париж, остави тъга в руските сърца”, заяви Путин в послание до френския президент Еманюел Макрон. Путин се надява, че катедралата ще бъде възстановена и предлага да изпрати руски експерти, за да помогнат във възстановяването ѝ.", "date": "2019.04.16", "title": "Путин: Трагедията, която се случи снощи в Париж, остави тъга в руските сърца"}
{"url": "http://www.cross.bg/turnovo-veliko-kyltyren-1601919.html", "text": "/КРОСС/ Атрактивни събития, изложби, пътешествия и приключения на голям екран очакват участниците и гостите на шестнадесетото издание на Международно туристическо изложение „Културен туризъм“-Велико Търново.От 16 до 18 април за първи път на голям LED екран пред Двореца на културата и спорта „Васил Левски“ , където ще е борсата, ще могат да се видят най-новите и най-интересните туристически рекламни продукции, състезаващи се в Международния тур филм фест - България „На източния бряг на Европа\". Филмите ще се редуват с концерти и танцови изпълнения-– една културна вихрушка, ярка, цветна и забавна. С артистични изпълнения на откритата сцена ще гостува Бизнесцентърът в Монтана, а за запленените от българските фолклорни ритми ще има народни танци и хоротеки.Бродираният свят на Странджа и Сакар ще бъде показан в изложбата от шевици на Петрана Атанасова. Единствената представителка от Бургаска област в някогашната Задруга на майсторите ще покаже най-добрите 40 експоната с ръчна бродерия от своите над 500 творби, в която са вплетени мотиви от родния и край.Едно пътуване назад в миналото, потапяне в пъстротата, вкуса и аромата на живота през средните векове ще предложи на изложението Национално дружество „Традиция“ - клон Велико Търново.Реконструкториите ще промотират предстоящия през юни на крепостта Царевец Международен фестивал „Вкусът на Средновековието“, а любопитните ще могат да опитат сладките на радостта по рецептата на Хилдегард фон Бинген отпреди 800 години и да се запознаят с българската и европейска кулинарна история.За първи път на борсата „Културен туризъм“ ще гостува НАТФИЗ „Кръстю Сарафов“. Академията ще предлага консултации и кандидатстудентски материали и ще стартира от Велико Търново инициативата „Учи в България, завладей света!“ срещу интелектуалната емиграция на младите българи с музикалния спектакъл „Вечер на Гласа“.Общини и музеи от страната, посолствата на Азербайджан, Виетнам, Индонезия, Палестина, Република Южна Африка, Китайският културен център, туристическият информационен център от сръбския Димитровград, различни сдружения и туристически организации ще се включат в международната туристическа борса във Велико Търново.Единственият специализиран форум за културен туризъм на Балканите се организира, по инициатива на Община Велико Търново, от Общинската туристическа агенция „Царевград Търнов“ със съдействието на Министерството на туризма  на Република БългарияОфициалното откриване на XVI Международно туристическо изложение „Културен туризъм“-Велико Търново ще е в 11:00 часа, на 18 април на откритата сцена пред Двореца на културата и спорта „Васил Левски“.", "date": "2019.04.16", "title": "Атрактивни събития очакват участниците и гостите на \"Културен турзиъм\" 2019"}
{"url": "http://www.cross.bg/ivan-aksakov-staksakov-1601925.html", "text": "/КРОСС/ На 17 март в 18.00 ви каним на откриването на изложбата \"О духа единственный меч - Свободное слово\" („На духа единственият меч – ти, свободно слово“), която е посветена на 195-та годишнина на Иван Аксаков.Иван Сергеевич Аксаков е внесъл неоценим принос в делото на освобождението на народите на Балканските държави от османско иго. Той неуморно е работил, за да окаже помощ на българските опълченци. Опирайки се на търговското съсловие, е организирал събиране на парични средства. Самите българи нежно са наричали своите опълченци «децата на Аксаков». Военната им униформа също е създадена по ескизи на Иван Сергеевич. Днес в България почитат паметта за този забележителен човек: в негова чест са наречени градът и община Аксаково. В град Пазарджик гимназията носи името на Иван Сергеевич Аксаков.Изложбата е организирана от фондация „Аксаков“, която върши огромна работа за възстановяване на местата, свързани със семейство Аксакови, за съхранение на богатото културно наследство на този род.Участници в изложбата са: Културно-исторически център \"Музей на С.Т.Аксаков\", Музей-имение \"Мураново\", Държавен литературен музей, Мемориален дом-музей на С.Т.Аксаков, Държавен музей „А.С.Пушкин“.В програмата на откриването е включен още документалният филм \"Съединявайки разстоянията: Иван Аксаков и България\".Входът е свободен.", "date": "2019.04.16", "title": "Изложба посветена на 195-та годишнина на Иван Аксаков в София"}
{"url": "http://www.cross.bg/trend-izlozhenieto-slavchev-1601926.html", "text": "/КРОСС/ За трета година изложението Транс Тренд  събра иновациите в транспорта на едно мястоС официална церемония, в кампуса на Висшето транспортно училище „Тодор Каблешков“ бе открито традиционното изложение „Транс Тренд 2019”. Мото на тазгодишната среща е „Пет транспортни артерии – една цел: Възход за България”.Събитието откри ректора на ВТУ Проф. д-р инж.-икон. Даниела Тодорова, която подчерта, че целите на изложението са както представяне на последните иновации пред студентите, докторантите, преподавателите ибизнеса от различни професионални направления така и предоставяне на възможност за кариерно развитие на студенти и ученици от различните специалности за подбор на кадри от страна на заинтересованите компании.Сред официалните гости на откриването бяха проф. д-р Любен Тотев, ректор на Минно – геоложки университет „Св. Иван Рилски“ и председател на Съвета на ректорите, Валентин Йовев, заместник-министър на Министерството на регионалното развитие и благоустройството, председателят на ПП МИР, общински съветник и член на постоянната комисия по транспорт и туризъм инж. Симеон  Славчев, Красимир Паргов, общински съветник и заместник-председател на транспортната комисия в СОС, както и Явор Андреев и Иван Ганчев, представители на бизнеса в България.\"Транс Тренд е добра практика и доказателство за това как образование, бизнес и наука могат успешно да си партнират. Изключително важно е връзката между българското образование да се разшири, което ще допринесе за развитието на българската икономика, иновациите и науката\", каза инж. Симеон Славчев по време на официалното откриване на изложението.За трета поредна годината изложението събра на едно място заинтересованите страни от бързо променящия се свят на транспорта: от една страна транспортния, спедиторския, логистичния, дистрибуторския и други сектори на бизнеса; от втора страна студентите и докторантите от Висшето транспортно училище „Тодор Каблешков“ и други висши училища и образователни институции.„Радвам се, че Транс Тренд се превърна в устойчива традиция, която спомага освен за развитието и налагането на обучените кадри в бизнеса, но и генерира всяка година все по-интересни иновации” подчерта още Славчев и подчерта значението на инициативата за осигуряване на високо качество на специфичните професионални компетеции на обучаваните студенти от различни професионални направления чрез предоставяне на иновативни учебни ресурси.Изложбата ще продължи и утре и всеки желаещ може да я посети, а зрелостниците от професионални гимназии и средни училища от цялата страна ще имат възможност за информиран избор за продължаване на образованието си, за по-нататъшно кариерно развитие и успешна бъдеща реализация.", "date": "2019.04.16", "title": "Славчев: \"Транс Тренд” събра иновациите в транспорта на едно място"}
{"url": "http://www.cross.bg/leva-singul--1601910.html", "text": "/КРОСС/ Ювентус ще отстрани Аякс от ¼-финалите на Шампионската лига според „Еврофутбол“. „Бианконерите“ са фаворити в срещата-реванш, която е днес в Торино от 22.00 часа:Ювентус (Ит.) - Аякс Амстердам (Хол.)                        Сингъл, Live, ТОП „1“-1.63 „Х“-3.82 „2“- 4.92 Ето и останалите битки от реваншите в четвъртфиналната фаза на Шампионската лига и Лига Европа, както и мачове от Англия, Италия и Франция:Брайтън – Кардиф сити                                                 Сингъл, Live, ТОП „1“-1.94 „Х“-3.16 „2“- 4.05Барселона (Исп.) - Ман. Юнайтед (Анг.)                        Сингъл, Live, ТОП „1“-1.35 „Х“-5.00 „2“- 7.25Лацио – Удинезе                                                           Сингъл, Live, ТОП „1“-1.27 „Х“-4.32 „2“- 7.65Нант – Пари Сен Жермен                                              Сингъл, Live, ТОП „1“-3.95 „Х“-3.80 „2“- 1.58Порто (Порт.) - Ливърпул (Анг.)                                    Сингъл, Live, ТОП „1“-3.24 „Х“-3.14 „2“- 1.91Манчестър сити (Анг.) - Тотнъм Хотспър (Анг.)              Сингъл, Live, ТОП „1“-1.22 „Х“-5.15 „2“- 7.30Наполи (Ит.) - Арсенал (Анг.)                                       Сингъл, Live, ТОП „1“-1.56 „Х“-3.56 „2“- 3.90Валенсия (Исп.) - Виляреал (Исп.)                               Сингъл, Live, ТОП „1“-1.61 „Х“-3.32 „2“- 3.92Айнтрахт Фр. (Гер.) - Бенфика Лисабон (Порт.)             Сингъл, Live, ТОП „1“-1.62 „Х“-3.50 „2“- 3.62Челси (Анг.) - Славия Прага (Чех.)                                Сингъл, Live, ТОП „1“-1.23 „Х“-4.26 „2“- 7.55 Григор Димитров ще се класира за третия кръг на Мастърса в Монте Карло, след като „Еврофутбол“ счита българина за фаворит срещу германеца Ян Ленар Щруф във втория мач на Гришо в Монако:Ян Ленар Щруф - Григор Димитров                             Сингъл, „1“-1.95 „2“- 1.44 Жител на Нови Пазар е първенецът по печалба от футболни залози, след като в неделя грабна 12 868,37 лева с 50 лева залог на седем мача от Франция, Италия, Турция, Израел, Гърция, Русия и Белгия. Бургазлия си тръгна с 10 310,17 лева в четвъртък за четири мача отново в права колонка. Асеновградчанин пък прибра 9036,68 лева със система 3, 4, 5 от 5 срещи в неделя. Отново тогава банскалия позна цели 11 сблъсъка в права колонка и с 50 лева взе 5388,68 лева.Сливен, Пловдив и Гълъбово са сред най-можещите да печелят от Спортмакс, след като 5880 лева, 5544 лева, 4288 лева, 3610 лева и 2502 лева заминаха за тези три града.В силистренското село Чернолик бяха спечелени 2986,50 лева в неделя след комбинация от 1-2, Трио и 1-3 от залози за надбягвания с коне. Традиционно Гълъбово също може да се похвали със суми от 1707,50 лева, 1040 лева и 1020 лева.Към 12.00 часа на 16.04.2019 г. сумата в Суперджакпот 15 достигна 102 795 лева.  ще откриете и мачовете от него. Джакпот от 13 срещи е на стойност 13 700 лева. Вижте кои мачове попадат в него .        ", "date": "2019.04.16", "title": "„ЕВРОФУТБОЛ“ – Ювентус ще отстрани Аякс от  Шампионската лига"}
{"url": "http://www.cross.bg/babto-biznes-sudurzhanie-1601908.html", "text": "/КРОСС/ Браншова асоциация на българските телекомуникационни оператори /БАБТО/ е новото сдружение с нестопанска цел, което беше учредено преди дни от 8 представители на малкия и средния бизнес в областта на телекомуникациите.Учредители на организацията са:„НЕТ 1“ ЕООД,„СКАТ ТВ“ ООД,„НЕТЕРА\" ЕООД,„ВИДЕОСАТ 21 ВЕК ООД,„НОРТ ВЕСТ ЮНИОН“ ООД,„КИВИ-ТВ“ ООД,„ДЕЛТА 95“ ООД,„ТЕЛЕКАБЕЛ“ АД.Целта на сдружението е да защитава интересите на българския легален малък и среден бизнес, който с годините се е доказал като гарант за устойчивото развитие на пазара, за запазването на конкурентоспособността и качеството на телевизионното съдържание.Сумарно мрежата на 8-те компании покрива над 350 населени места в страната, а служителите на учредители са над 1400 души, включително в региони с висока безработица.„Най-голямата заплаха за легалния бизнес е ненаказуемостта на пиратското разпространение на съдържание. Това е проблем, който с промяната в технологиите ще продължи да се задълбочава и който засяга целия бранш. Никой не обръща внимание на предлагането на телевизионно и музикално съдържание от нерегистрирани оператори, които открито се рекламират като предлагащи „безплатна телевизия“, чрез IPTV боксове. Това са оператори, които не плащат авторски права, данъци, социални осигуровки. Наш приоритет ще е иницирането на диалог с държавните институции и останалите асоциации в бранша за приемането на адекватни промени в законодателството, които отговарят на променената технологична среда и възможностите, които тя дава за налагането и процъфтяването на този нов пиратски модел.“, обясни мотивите за създаването на БАБТО нейният председател Петър Ризов, изпълнителен директор на НЕТ 1.БАБТО ще подкрепи всички законодателни инициативи и активности, които работят в интерес на развитието на целия пазар и защитават интереса на абонатите.От БАБТО подготвят и предложения за промени в приетия на първо четене Закон за авторското право и сродните му права. Асоциацията подкрепя идеята за дистанционен мониторинг върху разпространителите на телевизионни програми, стига обаче те да включват всички технологични платформи (кабелни, сателитни, IPTV) и да се извършват чрез устройства, сертифицирани от Държавната агенция за метрологичен и технически надзор.", "date": "2019.04.16", "title": "Нова асоциация ще защитава интересите  в областта на телекомуникациите"}
{"url": "http://www.cross.bg/huawei-mrezhite-sigyrnost-1601907.html", "text": "/КРОСС/ Kитайската компания Huawei Technologies обяви, че до края на март си е подсигурила 40 търговски договора за изграждането и оперирането на петото поколение телекомуникационна инфраструктура. Бройката е по-висока от преди това разкритите над 30 договора, предава Ройтерс.Ротационният председател Кен Хъ коментира темата по време на годишната среща на компанията с анализатори в централата ѝ в Шънджън, Китай.Същевременно Съединените щати ще притиснат своите съюзници по време на срещата си с тях следващия месец в Прага, настоявайки да приемат политически мерки и такива за сигурност, които да направят по-трудно за Huawei доминира 5G мрежите, твърдят източници на Ройтерс, запознати с въпроса, както и документи, разгледани от информационната агенция.Това, както и по-мащабната кампания на САЩ за ограничаване ролята на китайските телекомуникационни фирми в изграждането на 5G мрежите, се случват в момент, в който западните правителства се борят с усложнения, свързани със сигурността на 5G мрежите.Проблемът е ключов заради водещата роля на 5G в свързаните с интернет продукти, вариращи от автономни коли и умни градове до добавена реалност и изкуствен интелект. Ако технологията за тази 5G свързаност е уязвима, това може да позволи на хакери да ползват тези продукти, за да шпионират или да спират дейността им.През последните месеци Съединените щати се срещат със своите съюзници, за да ги предупредят, че Вашингтон вярва, че оборудването на Huawei може да бъде използвано от Пекин за шпионаж. Huawei Technologies многократно отрече тези обвинения.Представители на над 30 държави ще се срещнат на 2 и 3 май, за да се договорят за принципите за сигурност на следващото поколение телекомуникационни мрежи, обяви Роберт Кахофер, ръководител на чешката агенция за киберсигурност NUKIB.Представител на американските власти, запознат с плана, твърди, че срещата в Прага бележи стратегическа промяна в начина, по който правителството на САЩ иска да принуди своите съюзници да се откажат от Huawei и други 5G доставчици в бъдеще, за които Вашингтон вярва, че представляват риск за националната сигурност. Източникът определя този подход като „по-лек“.Говорител на Huawei не е отговорил веднага на запитването за коментар.", "date": "2019.04.16", "title": "Huawei вече има над 40 търговски договора за 5G оборудване"}
{"url": "http://www.cross.bg/zybrachkite-oliviya-eiimi-1601909.html", "text": "/КРОСС/ Това лято „книжните плъхове“ ще трябва да си наваксат. Режисьорският дебют на Оливия Уайлд (Д-р Хаус, TRON: Заветът) ще ни заведе на най-щурия абитуриентски бал на 7 юни.Ден преди завършването на гимназията двете най-праволинейни „зубрачки“ на випуска осъзнават, че е трябвало повече да се забавляват.Най-добрите приятелки Ейми и Моли са посветили четирите години в училище на яко учене и никакви купони с едничката цел да влязат в мечтаните елитни университети.Планът им успява. Но какво е учудването им, когато разбират, че съучениците им, отдали се на свалки и партита, също ще посещават най-престижните университети от есента. Или директно ще заминат за Силициевата долина.За да си докажат, че са не по-малко забавни от другите, сега Ейми и Моли ще се опитат да вместят четири години яко купонясване в една-единствена нощ.ЗУБРАЧКИТЕ е режисьорският дебют на Оливия Уайд и вече ѝ спечели награда на филмовия фестивал Palm Springs International Film Festival 2019.Актрисата е добре позната на публиката от хитовия сериал Д-р Хаус, TRON: Заветът и много други.Филмът вече събра възторжени отзиви от медии като Variety, The Hollywood Reporter, Mashable, Indiewire.Сценарният екип на ЗУБРАЧКИТЕ е изцяло женски – Сузана Фогел (Бивш под прикритие), Емили Халпърн (Спартнанец, сериалът Съпруга трофей), Сара Хаскинс (Секс, наркотици и Лас Вегас), Кейтис Силбърман (Гореща гонка, Наръчник за необвързани).ЗУБРАЧКИТЕ отвръщат на удара само в кината от 7 юни.video; ", "date": "2019.04.16", "title": "Оливия Уайлд ни кани на най-щурия абитуриентски бал това лято"}
{"url": "http://www.cross.bg/silistra-suvetnik-obshtinskiya-1601911.html", "text": "/КРОСС/ Районната избирателна комисия в Силистра е прекратила пълномощията на общинския съветник от листата на БСП в Силистра Георги Кирилов, предаде БНР.Мотивите за решението са отсъствия на общинския съветник от заседания на Общинския съвет и постоянните комисии. За да мотивира отсъствията си, той е изпратил заявления за служебен ангажимент, но така и не е представил документи, които да удостоверят подобен ангажимент.С решение на Районната избирателна комисия мястото на Кирилов ще заеме следващият кандидат в листата на БСП - Станислав Стойков.Решението подлежи на оспорване пред Административния съд.", "date": "2019.04.16", "title": "Изгониха общинар от Силистра заради неизвинени отсъствия"}
{"url": "http://www.cross.bg/ivancheva-desislava-vaklin-1601912.html", "text": "/КРОСС/ Ваклин изпълнил своя граждански дълг, а като човек, тези присъди стряскат и него.\"Не съм употребен. Разбирам тежестта на присъдата, изключително тежка е. Но законодателят така е преценил, че такива дейния - деяния срещу цялото общество, трябва да бъдат наказани със съответната строгост. Чисто човешки тези присъди стряскат и мен\", коментира пред НоваТВ Александър Ваклин.\"Аз изпълних своя дълг - сигнализирах и дадох възможност на институциите да работят. Случаят е превърна в медиен и политически, а той е чисто криминален\", обясни Ваклин.20 години затвор за Десислава Иванчева и 15 за Биляна Петрова за искане на 500 хил. евро и получаване на 56 хил. евро подкуп от бизнесмена Александър Ваклин. Това е решението на първа инстанция на специализирания съд, където съдия Иво Хинов прочете присъдата.Наказанието, наложено на Иванчева, е това, което е поискано и от прокуратурата.Дни преди заключителните пледоарии по делото срещу бившата кметица на \"Младост\" адвокатът  Марин Марковски заяви, че прокуратурата търпи логически обвинения по делото срещу бившата кметица. По думите му отмятането на Дюлгеров от показанията си е \"изстисканият лимон и сока, който трябва да преглътне прокуратурата\".Преди месец стана ясно, че в тефтерчето на Десислава Иванчева - основно доказателство на обвинението - е дописвано от поне още един човек.Десислава Иванчева и Биляна Петрова бяха задържани преди една година с безпрецедентно дълъг арест - над 8 часа на централното софийско кръстовище пред Спортната палата. В колата на кметицата бяха открити 70 000 лева, които тя взела като подкуп според прокуратурата.Службите бяха критикувани още тогава за нарушаване на човешките права на обвиняемите. Тримата обвинени прекараха 8 месеца в ареста, които бяха съпроводени и със скандал за условията в ареста и отношението при ескортиране до болнично заведение.Десислава Иванчева и Биляна Петрова излязоха от ареста с мярка \"домашен арест\" малко преди Коледа 2018 година отново със скандал, който предизвика напрежение между Специализирания съд и ВКС и проверка, която бе разпоредена от шефа на ВКС Лозан Панов заради бързите действия на обвинението.Проверката завърши със заключение за инцидентен случай на неправилна съдебна практика.", "date": "2019.04.16", "title": "Ваклин изпълнил своя граждански дълг"}
{"url": "http://www.cross.bg/zhilishta-obshtinski-polzvane-1601913.html", "text": "/КРОСС/ Благоевград подготвя промяна на Наредбата за настаняване и ползване на общински жилища от социално слаби семейства, предаде БНР.Причината са новите предложения за промяна в Закона за социалното подпомагане.Хората и семействата, които отговарят на условията за ползване на социални жилища, трябва да поемат и своите отговорности като граждани и родители, заяви на брифинг кметът на Благоевград Атанас Камбитов. Той посочи, че това трябва да бъде ясно разписано и в общинската наредба и изрази съгласието си с предложенията на ВМРО за законовата промяна, насочени към интеграцията на ромския етнос.Не може някой, който не си изпълнява задълженията, не си праща децата на училище, само ползва социални помощи и в един момент - \"ето ти жилище\", категоричен бе той. Според него е необходимо Наредбата да бъде изчистена от дискриминационни елементи.Камбитов посочи, че новите 172 общински жилища в града ще бъдат готови до края на май. По негови думи областният център разполага със сериозен жилищен фонд от близо 800 общински жилища.", "date": "2019.04.16", "title": "В Благоевград затягат контрола за ползване на общински жилища"}
{"url": "http://www.cross.bg/godina-cherno-more-1601914.html", "text": "/КРОСС/ От 15 до 18 април 2019 година на неофициално посещение в гр. Варна е ескадрения миноносец „USS ROSS” от състава на ВМС на САЩ. Командир на кораба е капитан II ранг Дейвид Коулс (CDR David Coles). Корабът е участвал в мисия в Сирия 2017 година, като е изстрелял 59 ракети по летището в Шайрат по нареждане на Доналд Тръмп.Корабът многократно е посещавал акваторията на Черно море. За последен път той премина Босфора през февруари миналата година. Силите на Черноморския флот на Русия извършват непрекъснато следене на разрушителя, съобщиха от руското военно министерство. Контролът над \"ROSS\", който разполага с ракетно оръжие, се извършва от корабите „Василий Биков“ и „Иван Хурс“. От началото на тази година това е четвъртият американски кораб, който навлиза в Черно море.", "date": "2019.04.16", "title": "Американски разрушител, бомбардирал Сирия, е на посещение във Варна"}
{"url": "http://www.cross.bg/partii-otcheti-bulgariya-1601915.html", "text": "/КРОСС/ 128 политически партии подадоха в Сметната палата годишните си финансови отчети и списъците на дарителите си за 2018 г., като спазиха изискванията за представянето им и предвидения в Закона за политическите партии срок, който изтече на 01 април, съобщават от Сметната палата.Общо 20 партии не са подали годишни финансови отчети. От тях действащи са 8 партии: ПП „Български земеделски съюз“, ПП „ВОТ-консерватори“, ПП „Гражданска сила“, ПП „Движение експерти за регионите“, ПП „ДЕОС (Движение за европейско обединение и солидарност)“, ПП „Другата България“, ПП „Обединена България“ и ПП „Федерация активно гражданско общество“.Останалите 12 партии, които не са подали отчети, са прекратени през 2018 г.: ПП „Алтернативно социалистическо обединение-независими“, ПП „Българска индустриално аграрна партия“, ПП „Гражданско движение глас“, ПП „Народняшка земеделска партия Никола Петков“, ПП „Национално патриотично обединение“, ПП „Нова Европа“, ПП „Обединение достойна България“, ПП „Отечествена партия на труда“, ПП „Политическо движение заедно за Сливен“, ПП „Северна лига“, ПП „Съюз България“ и ПП „Черноморец“.Сметната палата ще уведоми прокуратурата за това, че 6 от неподалите отчети партии правят това нарушение за втора поредна година: ПП „Български земеделски съюз“, ПП „ВОТ-консерватори“, ПП „Гражданска сила“, ПП „Другата България“, ПП „Обединена България“ и ПП „Федерация активно гражданско общество“. Според чл. 40, ал. 1, т. 4 от ЗПП - „Софийски градски съд постановява разпускане на политическа партия когато „не е подала годишните си финансови отчети пред Сметната палата за две последователни години“, като „Решението на съда се постановява по иск на прокурора“ (чл. 40, ал. 2 от ЗПП).Освен това отчетите на 2 партии – ПП „Движение за равноправен обществен модел (ДРОМ)“ и ПП „Съюз за отечеството“, са подадени след законоустановения срок, но са спазени изискванията на Закона за политическите партии относно формата, съдържанието и начина на представяне.Съгласно Закона за политическите партии , ще бъдат глобени всички партии, които не са представили отчети, както и тези, чийто отчети са представени след законовия срок. Имуществената санкция е в размер от 5000 до 10 000 лв. ", "date": "2019.04.16", "title": "Сметната палата: 20 партии не са подали финансовите си отчети за 2018 г."}
{"url": "http://www.cross.bg/momiche-losho-film-1601917.html", "text": "/КРОСС/ Най-гледаният филм в България през изминалия уикенд е „Лошо момиче“. Това сочат официалните данни на Националния филмов център, според които продукцията на БНТ е събрала 10 495 зрители пред големия екран.„Лошо момиче“ изпревари по брой зрители заглавията „Шазам“ и „Гробище за домашни любимци“, повеждайки и сред премиерните филми за уикенда „Хелбой“, „Малката голяма работа“ и „Търсенето на Линк“.Още преди официалната си премиера в кината на 12 април, филмът „Лошо момиче“ направи силно впечатление сред киносредите и веднага получи покана за участие на Международния филмов фестивал „София филм фест“.До този момент предпремиерно филмът „Лошо момиче“ беше представен в 10 града в страната с участието на творческия екип и актьорския състав, а тази седмица предстоят прожекции в 57 киносалона в България.Това е втора продукция на БНТ, реализирана през тази година, която засяга актуалните социални теми за отношенията между родителите и техните деца.В сценария актьорът Мариан Вълев, който е и режисьор на филма, събира няколко истински истории, а героите имат свои реални прототипи. Оператор на „Лошо момиче“ е Антон Бакарски („Възвишение“, „Лов на дребни хищници“, „Под прикритие“ и др.). Изпълнителен продуцент на филма е „Булфилм“ ЕООД, а разпространител - „А Плюс Филмс“.", "date": "2019.04.16", "title": "„Лошо момиче“ е най-гледаният филм в кината"}
{"url": "http://www.cross.bg/bank-doiiche-trump-1601899.html", "text": "/КРОСС/ Две комисии на Камарата на представителите на американския Конгрес са отправили призовки до множество финансови институции, включително \"Дойче банк\", за информация за финансите на президента на САЩ Доналд Тръмп, заявиха висши конгресмени от Демократическата партия, цитирани от Ройтерс.\"Евентуалното използване на американската финансова система за незаконни цели буди много сериозна тревога. Комисията за финансовите услуги проучва възможно най-обстойно тези въпроси, включително доколкото те може да засягат президента и негови сътрудници\", каза председателката на комисията Максин Уотърс.Председателят на комисията за разузнаване Адам Шиф заяви, че призовките включват \"приятелска призовка до \"Дойче банк\".Финансова информация от 2018 г. показа задължения на Тръмп към подразделение на \"Дойче банк\" в размер на поне 130 милиона долара.\"Дойче банк\" каза през януари, малко след като демократите установиха контрол върху Камарата на представителите, че е получила запитване от двете комисии за връзките й с президента републиканец.В. \"Ню Йорк таймс\", който първи съобщи за действията на комисиите, заяви, че призовки са получили също така банките \"Ситигруп\", \"Джей Пи Морган Чейс\" и \"Банк ъв Америка\".", "date": "2019.04.16", "title": "Комисии на Конгреса са отправили призовки до \"Дойче банк\" във връзка с Тръмп"}
{"url": "http://www.cross.bg/mestan-yusein-putya-1601898.html", "text": "/КРОСС/ Близки на семейството, което пострада при катастрофата с участието на лидера на ДОСТ Лютви Местан, изразиха опасения за честността на процеса срещу него. В тежкия пътен инцидент загина 6-месечно бебе, като пуснатият под гаранция политик заяви пред медиите, че другата кола се била движила с превишена скорост и го била ударила челно в насрещното.Братовчедът на нейния водач Юсеин обаче разказа версията на семейството пред Би Ти Ви: \"Доколкото сме разговаряли с Юсеин, той твърди, че не се е движил с превишена скорост. Видял е колата (която идва от път без предимство - б.р.), но си е помислил, че господинът ще спре и ще му даде предимство. Другата кола е излязла внезапно на пътя и той просто е нямало как да избегне удара, опитал се е максимално да се изтегли вляво.\"Чичото на водача подчерта, че \"10 000 лв. (размерът на гаранцията на Местан - б.р.), 100 000 лв. за него са джобни пари\".Друг близък допълни: \"Той е човек с повече познати, връзки - може да го изкарат невинен.\"Всички казват, че Юсеин е добър шофьор и до момента не е имал проблеми на пътя. Детето му все още не е погребано - родителите са в болница с травми, макар и не животозастрашаващи.", "date": "2019.04.16", "title": "Местан може да го изкарат невинен, притеснени роднини на пострадалите"}
{"url": "http://www.cross.bg/orlin-goranov-akaga-1601900.html", "text": "/КРОСС/ На 30 ноември един от най-емблематичните гласове на българската музика – Орлин Горанов, ще завладее сцената на НДК заедно с фънк формацията Акага.В зала 1 ще чуем най-популярните песни на любимеца на няколко поколения, поднесени по един различен, модерен и смел начин. Големият концерт-спектакъл „Споделено“ ще представи и изключителните певици от Трио Тринити, щрайх квартета Destiny Quartet и още редица интересни гост музиканти.Изпълнителят на изключително нежната българска песен “Светът е за двама”, както и на други вечни хитове като “Да започнем отначало“, „Детски спомен“ и „Да не губим време\", радва родната публика вече четири десетилетия. Орлин Горанов стои зад любимите мелодии на няколко поколения, но името му присъства и в афиша на множество оперни театри. Към най-новия му опит в необятната сфера на музикалните му превъплъщения, специално за предстоящия спектакъл в зала 1 на НДК, ще се включи и една от най-популярните български групи – Акага.Музикантите от обичания бенд са считани за основатели на модерния български саунд, който комбинира фюжън, джаз, фънк, фолклорна музика, реге, соул и дори хип-хоп.Съвместният концерт-спектакъл „Споделено“ ще комбинира елегантния стил, финес и безкрайно топъл глас на Орлин Горанов с фънк звученето на Акага, а резултатът ще е шоу на високо професионално ниво. Почитателите ще имат възможността да чуят песните на Орлин Горанов, поднесени с нови аранжименти и фънк варианти, както и съчетание на стилове като поп, джаз, фънк, евъргрийн и класическа музика.Към страхотните артисти на сцената ще се присъединят и изключителните вокалистки от Трио Тринити, които през изминалата година достигнаха до полуфинал като първата подобна формация в историята на “Гласът на България“. Трите чаровни певици продължават да участват активно на родната музикална сцена и ще изпълнят както беквокалите в песните, така и някои от най-известните дуети заедно с Орлин Горанов.В специално подготвената камерна част на концерта ще свирят забележителните момичета от щрайх квартета Destiny Quartet, а специална изненада ще е и участието на Цветан Недялков (китара) и Ясен Велчев (клавишни инструменти).Мащабният концерт „Споделено“ ще бъде съпроводен и от впечатляваща мултимедия, която ще придаде допълнителен блясък на спектакъла.Билети за концерта на Орлин Горанов и Акага на 30 ноември в зала 1 на НДК на цени от 20 до 95 лв. може да намерите в мрежата на Eventim.bg", "date": "2019.04.16", "title": "Орлин Горанов и Акага изненадват с мащабно и  цветно шоу на 30 ноември"}
{"url": "http://www.cross.bg/razvitie-avramova-yambol-1601897.html", "text": "/КРОСС/ Министърът на регионалното развитие и благоустройството Петя Аврамова ще участва днес в дискусията „Европа в нашия дом“ в град Ямбол.Форумът на тема регионално развитие и европейска солидарност ще се проведе от 17.00 часа в Културно-информационен център „Безистена“.", "date": "2019.04.16", "title": "Министър Аврамова ще посети Ямбол"}
{"url": "http://www.cross.bg/aytsorsing-biznes-sektora-1601901.html", "text": "/КРОСС/ На 17 май 2019 г. Пловдив ще се превърне в гореща точка за първия регионален форум за Югоизточна Европа на компании от технологичния сектор и сектора на изнесените бизнес услуги с висока добавена стойност– .Събитието се организира от  в партньорство с  и Община Пловдив. Пловдив е най-атрактивната аутсорсинг дестинация в България след столицата според годишния доклад за развитие на аутсорсинг индустрията за 2018 г.„След пет много успешни конференции, посветени на развитието на сектора в България, тази година си поставихме амбициозната цел да разширим обхвата на проявата, като поканим колеги и партньори от Югоизточна Европа. Целта ни е да стимулираме развитието на цялостната екосистемата и да начертаем общи планове за налагането на региона като водеща дестинация на световната карта за развитие на високотехнологични продукти и модерни бизнес услуги.“, сподели Ивайло Славов, председател на Българската аутсорсинг асоциация.Форумът ще събере цяло съзвездие от доказали се в световен мащаб експерти в областта на изнесените бизнес процеси и услуги и високите технологии и ще осигури платформа за представяне и дискутиране на последните тенденции и възможности за развитие на сектора.Специален гост на събитието ще е д-р Даниел Съскинд, който ще предизвика присъстващите с мотивационната си реч на тема „Бъдещето на професиите“. Преподавател в Оксфорд и бивш главен съветник на британското правителство, д-р Съскинд е съавтор и на бестселъра „The Future of the Professions“. В книгата той изследва влиянието на технологиите и особено на изкуствения интелект върху професиите и обществото като цяло. Участията му в TED Talk за бъдещето на работните процеси са гледани повече от 1.4 милиона пъти.Футуристът Мартин Везовски и главен дизайнер на SAP е другият специален гост на събитието. Той ще представи своята визия как можем да начертаем, изградим и вдъхновим бъдещето, в което искаме да живеем. През 2017 г. Везовски е отличен в Топ 100 на иноваторите в Германия с титлата „Софтуерен визионер“.Технологиите са човешката еволюция и тази симбиоза между човешката изобретателност и машинната интелигентност, която Мартин нарича „Humachine”, отваря нови хоризонти за човешкото въображение във време, когато терминът “сега“ никога не е бил толкова временно понятие.В конференцията ще вземат участие още над 30 български и международни лектори, като пълният им списък може да бъде видян на .В рамките на форума за четвърти път ще бъдат връчени и българските технологични Оскари – наградите за иновации, технологии и аутсорсинг за 2019 година. В 15 категории ще бъдат отличени най-добрите компании, проекти, продукти. Ще бъде избрана софтуерна компания на годината, ще бъде отличен най-добрият работодател в сектора на технологиите, ще бъде определена найдобрата технологична бизнес сграда за годината и т.н. Авторитетно жури от международни специалисти оценява кандидатурите, а победителите ще станат ясни по време на специалната гала вечеря на 17 май.Кандидатури за наградите ще бъдат приемани до 22 април 2019 г. на awards@outsourcinginbg.com. ", "date": "2019.04.16", "title": "България е домакин за компании от технологичната и аутсоурсинг индустрия"}
{"url": "http://www.cross.bg/dragoman-godina-april-1601902.html", "text": "/КРОСС/ Навръх Лазаровден, 20 април, край Драгоман ще се проведе осмото издание на една от найобичаните планински надпревари – „Байк и рън за Чепън“, организирана съвместно от магазини „Стената“ и Община Драгоман.Официален партньор е Министерство на туризма.Стартът ще бъде даден в 9:30 от министъра на туризма г-жа Ангелкова??В състезанието за планинско бягане и колоездене с дистанции 21.3 км (полумаратон) и 40 км (маратон) тази година се очаква да стартират над 400 души – бегачи и колоездачи.Регистрацията за събитието все още продължава на адрес chepan.stenata.com до 18 април включително, а плащането на таксата за участие след 16-ти ще може да се осъществи само в магазини „Стената“ на 17-ти и 18-ти април, тъй като онлайн панелът ще бъде вече затворен.Възможна ще бъде и регистрация на място на цена 50 лв. Вече записалите се могат да вземат стартовите си номера на 16, 17 и 18 април от 10 до 20 ч. от офиса на \"Стената\". Задължително е да носят попълнена и подписана декларация за освобождаване от отговорност.Записаните състезатели с платена такса за участие, които живеят извън София, ще могат да получат стартовия си номер на място преди състезанието от 8 ч. до 9 ч. в Драгоман.Важна стъпка тази година е политиката за редуциране на пластмасовото потребление с грижа за минимизиране на човешкия отпечатък и опазване на природата.В партньорство с минерална вода „Банкя“ за състезателите ще бъдат на разположение бидони с вода за наливане в собствени съдове.Ето защо, организаторите приканват участниците да не забравят да си носят личните бутилки, които да зареждат свободно на старта и подкрепителните пунктове. Там, заедно с хапки питателна храна състезателите ще могат да си набавят и вкусна и здравословна енергия със суровите барчета Go4.В случай на повреда велосипедите ще могат да бъдат сервизирани в пунктовете на Baze, които ще се погрижат за безаварийно достигане на велосипедистите до финала.Здрави колела под наем, в пълна готовност да покорят Чепън планина, ще предлагат партньорите от Compass Bikes.За да бъдат състезателните велосипеди като нови след надпреварата, на площада пред Общината ще бъде пунктът за почистване на Kärcher, където ще могат да бъдат разгледани и много други полезни уреди за мобилно почистване, идеи за дома и градината.Едни от най-атрактивните награди досега за победителите ще бъдат осигурени от магазини „Стената“, френския лидер при спортните очила Julbo, превърналите се в емблема  мултифункционални кърпи за спорт и туризъм Buff и швейцарския стандарт в бутилките за многократна употреба Sigg.Първенците при велосипедистите ще получат и страхотните уреди за мобилно почистване Kärcher. Традиционното пътуване с вагон на БДЖ, в който участниците ще могат удобно да превозят велосипедите си до самия старт ще бъде от Централна гара София с влак КПВ10202 със стартов час 07:40, а връщането към София – от 17:45 с влак МБВ7991.Както всяка година, децата заемат сериозно място в състезателната програма.Тазгодишният „Мини Байк и рън за Чепън“ ще се проведе в парньорство със сдружение „Велоеволюция“ и щ започне в 10:45.Осмото издание на състезанието „Байк и рън за Чепън“ е навръх Лазаровден – по случай празника Община Драгоман е подготвила за състезателите и гостите на града поредица от активности: още с откриването на събитието присъстващите ще могат да се насладят на лазаруване и други народни танци, забавна програма, включваща танци от НЧ „Мелдия“ и рок група „Мелди“.Тази година в събитието ще се включи спортната кампания Aces Bulgaria, която ще участва с мажоретния състав “Wonders” и зумба на открито.Златното момиче на художествената гимнастика Ренета Камберова ще притаи дъха на зрителите с технични и красиви демонстрации.За най-любознателните ще има и екскурзии до Неделишкия манастир и връх Чепън.", "date": "2019.04.16", "title": "Осмият Байк и рън за Чепън край Драгоман е тази събота"}
{"url": "http://www.cross.bg/vuzstanovyavane-dnes-suobshti-1601903.html", "text": "/КРОСС/ Френската група за производство на луксозни стоки Ел Ве Ем Аш (LVMH) и семейство Арно обявиха днес, че даряват 200 милиона евро на фонда за възстановяване на \"Нотр Дам\" след опустошителния пожар, съсипал вчера парижката катедрала, предаде Франс прес.Семейство Арно и групата Ел Ве Ем Аш, съпричастни към тази национална трагедия, се включват във възстановяването на изключителната катедрала - символ на Франция, на историческото й достояние и на единството й, заявиха те в комюнике.Семейство Пино, собственик на френската компания за луксозни стоки Kering, съобщи през нощта, че дарява 100 милиона, напомня АФП.Валери Пекрес, която ръководи френския столичен регион Ил дьо Франс, информира, че той отпуска 10 милиона евро като спешна помощ за възстановяване на катедралата. Според нея трагедията \"ще мобилизира цялата страна - най-добрите архитекти, най-добрите майстори във Франция, може би дори в целия свят\", отбелязва ТАСС, цитирайки нейно изявление пред \"Радио класик\". Европейската комисия ще отпусне за възстановяване на катедралата специален грант от еврофондовете, съобщи пресслужбата на ЕК. Размерът на гранта ще бъде определен след оценка на щетите.Андре Фино, представляващ \"Нотр Дам\", заяви днес, че още е рано да се прави оценка на щетите, нанесени от гигантския пожар, съобщи днес френската телевизия Бе Еф Ем.", "date": "2019.04.16", "title": "Стотици милиони евро събира вече фондът за възстановяване на \"Нотр Дам\""}
{"url": "http://www.cross.bg/notr-samo-vsichki-1601904.html", "text": "/КРОСС/ Огънатите и обгорени парчета дърво се издигат на стотици метра, а димът и саждите от тях формират черна маса по тротоарите. Димът се виеше почти вертикално в ясното небе, но едва се долавяше миризмата на огън, предава от Париж германският Handelsblatt.Патрик Шове, ректорът на катедралата Нотр Дам, говори много тихо, очевидно разтърсен, едва успяващ да сдържи сълзите си: „Ние контролирахме строителните дейности три пъти на ден\", казва той. Точната причина за пожара в църквата Нотр Дам в Париж все още не е известна. Но се твърди, че е избухнал в частта на покрива, където в момента се извършват строителни работи. Разследванията продължават.„Ще възстановим тази катедрала, всички заедно, утре ще започне набирането на средства... и ние ще възстановим Нотр Дам, защото това е, което очакват французите, и защото това е нашата съдба\", заяви президентът Еманюел Макрон малко преди полунощ в понеделник вечерта. Видимо разтърсен, той описва църквата като „център на нашия живот, където всички ние преживяхме нашите драми и нашите победи, тук започва всичко\". Реконструкцията не само ще бъде много скъпа, но и ще отнеме много време. Мишел Делалуш, историк и ръководител на туристически групи в Нотр Дам, каза пред все още горящата църква, че днес почти няма подходящи занаятчии за изграждането на такъв огромен дървен покрив. Този на Нотр Дам е до голяма степен все още в оригиналния си вид от 13-ти век. Той се състои от дървесина от 13 000 дъбови ствола, еквивалентни на няколко хектара гори. „Той е бил напълно сглобен на земята, номериран е парче по парче, след това е разглобен и сглобен наново на върха на сградата\", обяснява Делалуш. Така че не става въпрос само за пари, а също и за знания и умения, които трябва да се преоткрият или на  които да се обучат хората.„Ще се обърнем към всички страни, ще помолим техните занаятчии да дойдат в Париж\", обеща Макрон. Реконструкцията ще се превърне в ново национално постижение, заяви президентът в опит да разпространи надежда и увереност. Той благодари на пожарникарите, поне един от които е тежко ранен. Когато след полунощ първите камиони на „Помпиерите“ напуснаха „полесражението“, в тълпата избухнаха аплодисменти, които звучаха далеч отвъд затворения периметър.През нощта бяха повдигнати първите въпроси за отговорността за този ужасен пожар. Не става въпрос само за все още неотговорения въпрос за това дали става въпрос за палеж, но и за пожарната безопасност. „Всеки знае колко трудно е да се гаси покривна конструкция, след като е избухнал пожар - така че по време на строителството трябваше да се вземат всички предпазни средства, като пожароизвестители. Питам се дали случаят е такъв“, казва Дидие Рикнер, културен историк, в интервю за C News. Всъщност всеки може да се зачуди как е възможно в сърцето на столицата такъв огън да бушува с часове.Шокът на французите не се обяснява единствено с художествената стойност на църквата. Има и други катедрали, чието състояние е по-автентично. Освен това по време на революцията голяма част от вътрешността на църквата бе опустошена.Нотр Дам има различна стойност, тя е символ на центъра на столицата, символ на сигурно убежище за онези, които търсят прикритие, символ на хилядократно боядисано и описано архитектурно произведение на изкуството. А в края на краищата именно тук френската нация преживя някои от най-големите си моменти, като коронацията на Наполеон или празнуването на освобождението от нацистите.С 14 милиона гости годишно Нотр Дам е не само най-посещаваният паметник във Франция, но и в Европа. Въпреки това в продължение на години трябваше да се събират пари, за да се финансират текущите ремонтни дейности. Трудно е да се разбере това за страна, която има един от най-щедрите културни бюджети в света и редица богати спонсори.Малка утеха е, че по-голямата част от каменната конструкция изглежда е била запазена. Сводът с височина 33 метра не се е срутил, а пожарът, започнал в една от двете кули, бе потушен. В противен случай можеше да се срути цялата сграда. Това бе предотвратено, но реконструкцията ще отнеме години.", "date": "2019.04.16", "title": "Възстановяването на Нотр Дам - скъпо и продължително начинание"}
{"url": "http://www.cross.bg/subranie-predstaviteli-turnovo-1601905.html", "text": "/КРОСС/ С молебен в Катедрален храм \"Рождество на Св. Богородица\" във Велико Търново започна тържественото отбелязване на 140-ата годишнина от приемането на Търновската конституция.На него присъстваха председателят на Народното събрание Цвета Караянчева и много народни представители, кметът на Велико Търново Данаил Панов и гости на честването. По-късно народните представители ще бъдат посрещнати в музей \"Възраждане и Учредително събрание\", където ще бъде тържествената сесия на 44-то Народно събрание.Заседанието ще започне след възстановка на събитията от 1879 г.Предвижда се изказвания да направят председателят на Народното събрание Цвета Караянчева и председателите на парламентарните групи.В това число и червената шефка Корнелия Нинова, която е разрешила на депутатите от левицата да участват в церемонията.За първи път от 17 февруари социалистите ще участват в парламентарно заседание, но бойкотът им ще продължи да важи в софийския парламент.Народните представители ще приемат Обръщение към българския народ по повод 140-годишнината от Учредителното събрание и приемането на Търновската конституция.", "date": "2019.04.16", "title": "Честването за 140 години Конституция започва в църква "}
{"url": "http://www.cross.bg/kozhata-sladkishi-glyukozata-1601906.html", "text": "/КРОСС/ Шоколадът и сладкишите са любима храна за много хора. Някои излизат в почивката, за да пушат, други си похапват вафлички, кексчета и подобни глезотийки. Въпреки че подобряват настроението, те са пълни с вредни въглехидрати и добавени захари, които се отразяват негативно на организма.Любимите ни десерти засищат бързо, но за отрицателно време причиняват неприятни симптоми. Ето няколко признака, по които да познаете, че ядете твърде много сладки неща:В пакетираните сладкиши има добавени захари, които рязко повишават нивото на инсулина в кръвта. Когато нивото на глюкозата се покачи, започва серия от физиологични процеси, които водят до възпаление в тялото. Така по кожата, която до момента е била гладка и здрава, се образуват множество пъпки, някои могат да усещат и неприятен сърбеж.По-високият инсулин активира свръхпроизводството на мазнини в кожата. Ако човек прекалява със сладкото всеки ден, ще получи упорито акне. За да предотвратите това, намалете захарта и въглехидратите като промените начина си на хранене. Заместете захарта с мед, стевия или други. Приготвяйте си сладкиши у дома.Изпитвате ли трудност при ходене пеша за по-дълго, носене на тежко или тичане? Ако усещате нестихваща болка в мускулите, то възпалителният процес, причинен от повишената консумация на сладко е започнал във вашето тяло.Ако не можете да вдигнете ципа на дънките, помислете как се храните. Има голяма вероятност да сте понапълнели през зимата, но друга причина е да се храните с прекалено много сладкиши. При някои хора застоялият начин на живот в комбинация с нездравословно хранене предизвиква инсулинова резистентност, при която кръвната захар се покачва рязко и панкреасът произвежда повече инсулин. В този случай човек пълнее много бързо, особено в областта на талията.Нисковъглехидратната диета е най-доброто средство при хора с нарушен метаболизъм и инсулинова резистентност.Когато в тялото попадне твърде много захар, човек се чувства муден и няма желание за нищо. Понякога се получава така наречения йо-йо ефект на глюкозата, при който енергията се повишава и спада много бързо през деня. Така след приема на една шоколадова вафла, например, вие може да се почувствате толкова енергизирани. Тогава панкреасът ви ще произведе повече инсулин, за да помогне на глюкозата да достигне до повече клетки. Около 20-30 минути след това вече ще изпитвате главоболие и трудно ще изпълнявате задачите си на работното място.За да нямате това неприятно усещане, заменете простите захари със здравословни протеини и мазнини, които също ще ви носят достатъчно енергия.Подуване на стомаха и къркорене са най-честите признаци за прекомерната употреба на сладко. Различните десерти са вкусни и засищат, но в един момент стомахът трудно може да ги преработи. Това предизвиква размножаването на бактерии в стомашно-чревния тракт, причиняващи газове.", "date": "2019.04.16", "title": "По какво да познаете, че ядете твърде много захар?"}
{"url": "http://www.cross.bg/letishte-shyonefeld-letishta-1601931.html", "text": "/КРОСС/ Германски правителствен самолет без пътници блокира писта след твърдо кацане на едно от берлинските летища, принуждавайки управата да отклонява пристигащите самолети, предаде Асошиейтед прес.Германската военна авиация, която обслужва правителствения въздушен флот, съобщи, че самолетът Бомбардие Глобал 5000 се е приземил днес на летище Шьонефелд, след като се върнал заради неизправност, и двете му крила са допрели пистата. Авиацията уточни, че екипажът е подложен на медицински преглед.Управата на летището съобщи в Туитър, че полетите до Шьонефелд се пренасочват.Инцидентът става в натоварения период около Великденските празници. Шьонефелд е едното от двете берлински летища от епохата на Студената война. В момента край германската столица се строи ново летище, което се очаква да заработи догодина.", "date": "2019.04.16", "title": "Германски правителствен самолет блокира писта на берлинско летище"}
{"url": "http://www.cross.bg/informatziya-playstation-kolko-1601933.html", "text": "/КРОСС/ От много време се говори за PlayStation 5 и всички очакваме да видим каква иновация ще ни поднесат Sony. А тя трябва да е наистина добра, защото Google са им вдигнали мерника.Всички информации сочат към това, че конзолата трябва да бъде обявена през 2020 г. но не се знае много за нея, даже почти нищо. Според ComicBook, обаче има изтекла информация около цената на PlayStation 5.Сайтът се позовава на пост в Pastebin, в който анонимно лице твърди, че е разработчик от Европа, който от осем месеца работи по новата конзола на Sony. Според думите му, PlayStation 5 ще бъде обявен през март 2020 или ноември същата година.Според анонимния източник, конзолата ще разполага с 2TB памет и ще поддържа 8K качество на картината. Достигаме и до съществената информация, че новият PlayStation 5 ще струва цели 500 долара. Това е със 100 долара повече от началната цена на предшественика му PlayStation 4.Разбира се, не знаем колко може да се вярва на информация, подадена анонимно, но звучи логично. Все пак ще следим какво се случва около новия PlayStation ", "date": "2019.04.16", "title": "PlayStation 5 и колко ще струва новата конзола?"}
{"url": "http://www.cross.bg/madrid-suobshti-zaplaha-1601930.html", "text": "/КРОСС/ Висока сграда в Мадрид, в която са посолствата на Великобритания, Канада, Австралия и Холандия, бе евакуирана заради заплаха с бомба, съобщи испанската полиция. По-късно стана ясно, че заплахата е фалшива. \"Получихме заплаха с бомба и предприехме евакуация\", съобщи на Франс прес говорител на полицията.", "date": "2019.04.16", "title": "Евакуираха за кратко сграда с няколко посолства в Мадрид"}
{"url": "http://www.cross.bg/sandurs-deklaratzii-danuchnite-1601885.html", "text": "/КРОСС/ Социалистът и защитник на бедните в САЩ Бърни Сандърс се оказа милионер, пише АФП.Сенаторът, който често атакува \"милионерите и милиардерите\" и ги обвинява за несправедливостта в обществото, забогатял значително след издаването на последните му книги. Доходите на Сандърс са били 1,06 млн. долара през 2016 г. и 1,13 млн. през 2017 г. По-голямата част от сумата са пари, спечелени от книгите му \"Нашата революция\", \"Къде отиваме оттук нататък\".Бърни Сандърс беше притискан да публикува данъчните си декларации, които според критиците му разкриват популистката същност на посланията му. Сандърс често заема позицията на \"малкия човек\" срещу богатите и влиятелните в обществото, но доброто му материално състояние повдига въпроса дали има правото да говори от името на бедните. Публикуването на данъчните декларации на Бърни Сандърс и други кандидати за президентския пост през 2020 г. засили натиска върху президента Доналд Тръмп да покаже своите. Тогава Тръмп отново се оправда, че не може да публикува данъчните си декларации, защото се извършва одит на удръжките, които му е направила държавата. В отговор обаче данъчната служба на САЩ обяви, че няма пречка частно лице или компания, която е проверявана, да публикува данъчните си декларации.По време на предишната президентска кампания Доналд Тръмп наруши неписаното правило кандидатите за Белия дом да публикуват данъчните си декларации.", "date": "2019.04.16", "title": "Защитникът на бедните в САЩ Бърни Сандърс се оказа милионер"}
{"url": "http://www.cross.bg/andreii-gerb-registrira-1601891.html", "text": "/КРОСС/ Централната избирателна комисия /ЦИК/ със свое решение регистрира кандидатската листа на ГЕРБ с кандидати за членове на Европейския парламент, съобщиха днес от Комисията. Решението е от 15 април. Водач на листата е Мария Габриел, следвана от Андрей Ковачев, Андрей Новаков, Ева Майдел, Асим Адемов, Александър Йорданов, Лиляна Павлова, Емил Радев, Ивелина Василева, Марин Захариев, Иво Ралчовски, Младен Шишков, Николай Диков, Камен Костов, Йоана Йончева-Фильова, Жечо Станков, Илия Лазаров.", "date": "2019.04.16", "title": "ЦИК регистрира кандидатската листа на ГЕРБ за европейските избори"}
{"url": "http://www.cross.bg/sistemata-stolarski-obyasni-1601882.html", "text": "/КРОСС/ „От 18 филийки в хляба - три ще отиват за ТОЛ такса, а четири отиват за ДДС, останалото за разходи и печалба на производителя”.Това обясни в предаването „Здравей, България” по Нова телевизия Миролюб Столарски от Българската асоциация на сдруженията в автомобилния транспорт. От бранша искат държавата да отложи въвеждането на ТОЛ системата. Тя трябва да започне да функционира от средата на годината за камиони от над 3,5 тона. Още вчера обаче от КРИБ излязоха с призива ТОЛ системата да се въведе от 2020 г. „Очакваме хаос, защото системата все още не е изградена. По договор трябва да има 6-месечен тестов период, който да покаже, че системата работи и отчита коректно”, обясни Илиян Филипов, председател на Българската асоциация на сдруженията в транспорта. Според него без тестов период ще има хаос. Миролюб Столарски обясни, че австрийска фирма изгражда системата и трябва да я предаде на АПИ. От АПИ обаче молели същата фирма да помага за обслужването на тази винетна система. „По договор това е собственост на държавата, тоест на АПИ. Трябваше да бъдат създадени около 100 чисто нови пунктове. Не е направена връзката между митниците и АПИ, не е направена и между НАП и АПИ. Ще стане така, че транзитният трафик ще минава безплатно. На митницата няма как да ги контролират. Системата изобщо не е изградена. В момента с една винетка минават 3 турски камиона.”, заяви Столарски. Според него ТОЛ системата е „изкривена”. „Всички сме „за” системата. Но нито една държава не таксува 2-ри, трети клас”, заяви Столарски. Той е категоричен, че няма как един превозвач да избере път, по който да не плати, например по третокласен път. „Всички тези пари ще бъдат платени от българския потребител, а те никак не са малко. Това е разход, който ще вземем от нашия клиент, а той ще я вземе от вас, от стоката, която си купувате”, заяви Филипов. Той каза, че са разговаряли с АПИ и са предупредили, че с тези такси няма да се съгласят и ако трябва, ще преминат към протестни действия.", "date": "2019.04.16", "title": "Превозвачи предупреждават, че заради ТОЛ таксите ще поскъпнат стоките"}
{"url": "http://www.cross.bg/konstitytziya-turnovskata-predvizhda-1601889.html", "text": "/КРОСС/ Всяка конституция е продукт на съответната епоха. Мисля, че България получава в лицето на Търновската конституция най-добрата възможна конституция, с оглед на постиженията на тогавашния европейски конституционализъм. Казвал съм го неведнъж, това, което прави Търновската конституция толкова актуална, толкова значима е обстоятелството, че тя е едновременно либерална – това е епохата на либералния конституционализъм, но тя е и демократична конституция и по този начин изпреварва времето си\" това каза в сутрешния блок на БТВ „Тази сутрин” проф. Георги Близнашки, преподавател по конституционно право, бивш служебен министър-председател по повод на 140 години от подписването на Търновската конституция. \"Тя е либерална от гледна точка на това, че предвижда широк набор от права и свободи за българските граждани, допълни той. Търновската конституция е и демократична, защото предвижда всеобщо избирателно право, макар и само за мъже, както е било през онази епоха, еднокамерен парламент – това е кулминацията на дебатите в Учредителното събрание. И не на последно място – политическия плурализъм. Тоест нашата конституция предвижда правото на сдружаване и на тази основа се появяват първите политически партии и това е голямо постижение за епохата\", коментира още проф. Близнашки.", "date": "2019.04.16", "title": "Проф. Георги Близнашки: Всяка конституция е продукт на съответната епоха"}
{"url": "http://www.cross.bg/evroviziya-gadot-finala-1601893.html", "text": "/КРОСС/ Израелската и холивудска актриса Гал Гадот, която спечели световна известност с ролята си на амазонска принцеса във филма „Жената чудо“, ще пее на финала на песенния конкурс „Евровизия“ за 2019 година, предаде ДПА.Гадот ще участва в извънконкурсната програма наред с други изпълнители, които са предишни победители и участници в „Евровизия“ от различни страни. По-известните от тях са Кончита Вурст, Елени Фурейра, Верка Сердючка, Манс Зелмерлоу, Дана Интернешънъл и Гали Атари.Победителката в „Евровизия“ 2018 – Нета Барзилай, също ще участва в концерта.Мениджърите на американската попзвезда Мадона заявиха, че тя ще пее на тазгодишната „Евровизия“, но това трябва да се потвърди от Европейския съвет за радио и телевизия.Продажбата на билетите започва във вторник от 18.00 часа на израелския сайт Leaan ticket. Цената варира от 200 до 2000 шекела (50 – 500 евро). При първата вълна билетите са продадени за няколко минути. Най-евтините билети са за репетицията на полуфиналистите, а най-скъпите – за Зелената ВИП-зала за финала.Конкурсът ще се излъчва от Израелската корпорация за радио и телевизия – Кан. В „Евровизия“ 2019 участват изпълнители от 41 страни, като полуфиналите са на 14 и 16 май, а финалът е на 18 май в Експо-центъра на Тел Авив.", "date": "2019.04.16", "title": "Актрисата Гал Гадот ще пее на Евровизия 2019"}
{"url": "http://www.cross.bg/notr-narod-rymen-1601892.html", "text": "/КРОСС/ Съкрушителна е гледката на горящия символ на вяра, епохи и култура, оцелял през всичките повратности на историята.Това написа президентът Румен Радев във фейсбук. Ето какво написа държавния глава за пожара в Париж: \"Виктор Юго е описал катедралата като \"Необятната каменна симфония, колосално дело на един човек и на цял народ, единна и сложна като \"Илиадата\". Всяка щета по Нотр Дам нанася болезнена рана не само в сърцата на французите, но и за всеки европеец, за цялото човечество. Нотр Дам е част от човешката история, тя е и олицетворение на най-красивите спомени и надежди от живота на тези, които са имали щастието да се докоснат до този Божи храм. Убеден съм, че френският народ ще надмогне болката със силата на вярата.", "date": "2019.04.16", "title": "Румен Радев: Пожарът в Нотр Дам е болезнена рана в сърцето на човечеството"}
{"url": "http://www.cross.bg/miliona-cezon-dolapa-1601894.html", "text": "/КРОСС/ Πpeз пocлeднaтa нeдeля cтapтиpa ocмият пocлeдeн ceзoн oт xитoвия cepиaл \"Gаmе оf Тhrоnеѕ\". Πopeдицaтa нaĸapa вcичĸитe ѝ фeнoвe дa я чaĸaт c нeтъpпeниe.Bизyaлизaциятa c дpaĸoни и eпични бoйни cцeни oбaчe нe излизa ниĸaĸ eвтинo. Πocлeдният ceзoн e нaй-cĸъп, ĸaтo цeнaтa caмo нa eдин eпизoд e 15 милиoнa дoлapa, пишe СNВС.Cepиитe в пocлeднaтa чacт щe ca c пo-гoлямa пpoдължитeлнocт oт вcичĸи ocтaнaли. Πъpвитe двa eпизoдa пpoдължaвaт oĸoлo eдин чac, нo пocлeднитe 4 oт пopeдицaтa ca c вpeмeтpaeнe oт 80 минyти зa вceĸи.Πpeдxoднитe двa ceзoнa нa \"Gаmе оf Тhrоnеѕ\" cъщo бяxa cĸъпи. Eпизoд oт шecтия ceзoн cтpyвaшe 10 милиoнa дoлapa. Toвa нaлoжи yвeличaвaнe нa бюджeтa c oĸoлo 4 милиoнa дoлapa нa cepия, cпpямo пъpвoнaчaлнo пpeдвидeнитe 6 милиoнa.Πpeди шecтия ceзoн, нaй-cĸъпият eпизoд oт пopeдицaтa бeшe \"Вlасkwаtеr\" oт втopи ceзoн. Toй e cтpyвaл 8 милиoнa дoлapa, a пocлeднитe 2 милиoнa ca били дoпълнeниe ĸъм пъpвoнaчaлнaтa cyмa, тъй ĸaтo тя нe e билa дocтaтъчнa.\"Mиcля, чe пoиcĸaxмe 2,5 милиoнa дoлapa дoпълнитeлнo, пoлyчиxмe 2 милиoнa. Toвa ca мнoгo пapи в ĸинoиндycтpиятa\", cпoмнят cи cцeнapиcтитe Дeйвид Бeниoф и Дaн Уaйc oт cpeщaтa им c НВО.Koмпaниятa paзбиpa нeoбxoдимocттa oт тeзи cpeдcтвa, зa дa мoжe дa ce пoлyчи eпизoдът тaĸa, ĸaĸтo тpябвa.\"Гoдинa пo-paнo знaexмe, чe дeвeтият eпизoд щe бъдe \"Вlасkwаtеr\" и нeпpoпopциoнaлнo paздeлeнитe pecypcи ги пaзexмe зa нeгo. Cтaвa дyмa нaй-вeчe зa вpeмeтo и гpaфиĸa нa вcичĸи paбoтeщи пo пpoдyĸциятa\", дoпълвa Бeниoф.Уcилиятa ca cи зacлyжaвaли, тъй ĸaтo \"Вlасkwаtеr\" e eдин oт нaй-eмoциoнaлнo въздeйcтвaщитe и пoпyляpни eпизoди нa пopeдицaтa. Bъзвpъщaeмocттa oт влoжeнитe cpeдcтвa в нeгo вce oщe pacтe, тъй ĸaтo ĸoнĸpeтнaтa cepия пpoдължaвa дa ce глeдa. ", "date": "2019.04.16", "title": "Koлĸo cтpyвa eдин eпизoд oт xитoвaтa пopeдицa \"Gаmе оf Тhrоnеѕ\"?"}
{"url": "http://www.cross.bg/typtziya-azva-pazap-1601895.html", "text": "/КРОСС/ Typция или Бългapия щe взeмe oчaĸвaнaтa инвecтиция нa \"Фoлĸcвaгeн\"? Чyждитe мeдии зa шaнcoвeтe нa Typция нa фoнa нa пoлитичecĸoтo нaпpeжeниe мeждy Aнĸapa и Бepлин и иĸoнoмичecĸитe пpoблeми нa южнaтa cъceдĸa нa Бългapия.\"Дeйли Caбax\", aнглoeзичнoтo издaниe нa eднoимeнния тypcĸи вecтниĸ, пyблиĸyвa ĸpaтĸa cтaтия зa \"мнoгoбpoйнитe cлyxoвe пpeз пocлeднитe мeceци\", oтнacящи ce дo плaнoвeтe нa \"Фoлĸcвaгeн\" дa cтpoи нoв зaвoд в Югoизтoчнa Eвpoпa. Becтниĸът цитиpa пyблиĸyвaнaтa и oт нac инфopмaция нa ДΠA, чe нaй-cилнитe ĸaндидaти зa инвecтициятa ca Бългapия и Typция.Aлпep Kaнджa, шeф нa тypcĸaтa Acoциaция нa aвтoдocтaвчицитe \"Taйcaд\", ĸaзвa пo cъщaтa тeмa пpeд гepмaнcĸoтo издaниe \"Ayтoмoбилвoxe\", чe Typция yпpaжнявa нaтиcĸ въpxy ĸoнцepнa: \"Typcĸaтa oбщecтвeнocт oчaĸвa, чe \"Фoлĸcвaгeн\" щe имa пpeдвид cтpaнaтa нe caмo ĸaтo cвoй пaзap, нo и ĸaтo пpoизвoдитeл нa aвтoмoбили.\"Гepмaнcĸитe мeдии пpипoмнят, чe пpeз минaлaтa гoдинa \"Фoлĸcвaгeн\" e пpoдaл в Typция oĸoлo 120 000 aвтoмoбилa oт paзлични cвoи мapĸи. Ha фoнa нa oбтeгнaтитe oтнoшeния мeждy Гepмaния и Typция Kaнджa ĸaзвa oщe: \"Tpябвa дa бъдe излъчeн пoлoжитeлeн cигнaл. A eднa нoвa инвecтиция в Typция би билa мнoгo пoдxoдящa в тoзи cмиcъл.\"Eбpy Kyнт Aĸън oт Гepмaнo-тypcĸaтa външнoтъpгoвcĸa ĸaмapa ĸaзвa пpeд в. \"Ayгcбypгep Aлгeмaйнe\", чe aĸцeнтът нe бивa дa ce пocтaвя тoлĸoвa въpxy пoлитиĸaтa. Cпopeд нeя, вaжни ca иĸoнoмичecĸитe пoĸaзaтeли нa Typция. Ha cъщoтo мнeниe e и тypcĸият гeнepaлeн ĸoнcyл в Щyтгapт Mexмeт Epĸaн Йoмep: \"Maĸap и дa cъщecтвyвaт пoлитичecĸи paзличия пoмeждy ни, нaшитe иĸoнoмичecĸи oтнoшeния ca cилни\", ĸaзвa тoй.Πpeдимcтвaтa нa TypцияCпopeд пyблиĸaциятa в \"Ayтoмoбилвoxe\", Typция cмятa, чe имa дoбpи шaнcoвe дa пpивлeчe инвecтициятa, зaщoтo paзпoлaгa c oбyчeни ĸaдpи и c мpeжa oт дocтaвчици нa aвтoчacти и eĸипиpoвĸa. Ha cъщoтo мнeниe e и xaмбypгcĸият coциoлoг Яcap Aйдън. Toй дoбaвя, чe тypcĸият вътpeшeн пaзap e гoлям, пpoизвoдcтвeнитe paзxoди - ниcĸи, a ĸaдpитe - дoбpe ĸвaлифициpaни. Πpeд \"Ayгcбypгep Aлгeмaйнe\" Aйдън oбяcнявa, чe пopaди pъcтa нa бeзpaбoтицaтa в Typция нa тpyдoвия пaзap мoгaт дa ce нaмepят дocтaтъчнo дoбpe oбyчeни xopa.Ho пpeдимcтвaтa нa Typция нe ce изчepпвaт caмo c тoвa, ĸaзвa Aйдън и избpoявa: Typция имa cвoбoдeн дocтъп дo вътpeшния пaзap нa EC, пpeдимcтвo e и близocттa c Aзия, c Близĸия Изтoĸ и cъc cфepaтa нa pycĸo влияниe. A ocвeн тoвa тypcĸaтa дъpжaвa нacъpчaвa c мнoгo пapи изcлeдoвaтeлcĸaтa и paзвoйнaтa дeйнocт в aвтoмoбилocтpoeнeтo, пpипoмня тoй. ", "date": "2019.04.16", "title": "Как Турция лобира за завода на Volkswagen?"}
{"url": "http://www.cross.bg/bratya-karamazovi-proiikovski-1601896.html", "text": "/КРОСС/ Един от най-мащабните проекти на Народния театър „Иван Вазов“ през този сезон ще има премиера утре вечер. Тя е дълго чакана от публиката, защото вече беше отложена веднъж. Става дума за „Братя Карамазови“. Репетициите продължиха няколко месеца, а режисьор на постановката е македонецът Деян Пройковски.В Народния театър спектакли по текстове на Достоевски са поставяни многократно – за първи път през 1925 година излиза „Идиот“, следват „Вярващи жени“ (по сцена от романа „Братя Карамазови“) две години по-късно, „Престъпление и наказание“ през 1931 г., „Сънят на вуйчо“ през 1966 г. и последно през 2012 г. отново „Идиот“, режисиран от Десислава Шпатова.„Братя Карамазови“, който ще се играе утре вечер на голямата сцена, е първият спектакъл от поредицата проекти, които се реализират в рамките на Асоциацията на Балканските национални театри, създадена по инициатива на Народния театър преди година. Затова не е случайно, че Деян Пройковски от Северна Македония режисира текста на Достоевски. Самият той е завършил НАТФИЗ и казва, че актьорите, с които сега е избрал да работи, ги познава от студентските години.Преди „Братя Карамазови“ Пройковски е работил в Сплит, а още по-преди е поставил „Ромео и Жулиета“ в Истанбул, като представлението печели големи награди.Владимир Пенев, Деян Донков, Валери Йорданов, Анна Пападопулу и Радина Кърджилова са само част от звездния екип на „Братя Карамазови“. Драматург на постановката е Светлана Панчева, която казва, че „драматизацията се опитва да следи текста в романа и съответно езика и репликите на Достоевски“. Разбира се, 720 страници няма как да бъдат побрани в една театрална постановка, но големи авторски отклонения от текста липсват.Освен режисьор Деян Пройковски е и автор на сценичния вариант и преводач на текста. Музиката е на известния композитор Горан Трайкоски, а сценографията – на Валентин Светозарев. И двамата от Северна Македония.", "date": "2019.04.16", "title": "Македонец поставя “Братя Карамазови“ на сцената на Народния театър"}
{"url": "http://www.cross.bg/manolova-komentira-samo-1601890.html", "text": "/КРОСС/ \"Няма яснота какви повишения ще има в цените на хранителните стоки с въвеждането на тол системата\" това заяви в сутрешния блок на Нова телевизия \"Здравей, България\" омбудсманът Мая Манолова. \"Това е един от случаите, в които интересите на потребителите съвпадат с интересите на работодателските организации и транспортните фирми. Според изследвания с 50% ще се увеличат транспортните разходи при доставките на суровини и на готови стоки. Ако властите не са наясно с крайните ефекти от въвеждането на тол системата и толтаксите, най-нормално би било  да отложат нейното влизане в сила\", коментира тя.Манолова допълни, че днес българите трябва да се зарадват на голям успех. Европарламентът ще обсъди окончателната забрана за двойния стандарт при храните, а утре тя ще бъде гласувана. Това наистина е голям успех. Защото аз водя тази кампания от 3 години. И в началото имаше даже отричане на този проблем. От тогава извървяхме много дълъг път, заяви още обществения защитник. Тя призова българските евродепутати да присъстват на обсъждането и утре да гласуват \"за\" забраната.Омбудсманът отказа да коментира двата варианта на листата за евроизборите на БСП - този на лидера Корнелия Нинова и окончателния. Партийни листи не коментирам. Моята намеса би била възможна само, ако правото на български гражданин да бъде избиран е накърнено, коментира Мая Манолова. Според нея най-важното е какво доверие ще спечелят тези листи на вота.Общественият защитник допълни още, че жителите на \"Лозенец\" все още са притеснени, въпреки че строежът на \"Златен век\". Манолова е категорична, че \"Апартаментгейт\" показва не само морален, а и законов проблем.", "date": "2019.04.16", "title": "Европарламентът ще обсъди окончателната забрана за двойния стандарт при храните"}
{"url": "http://www.cross.bg/pylitzur-polychi-franklin-1601880.html", "text": "/КРОСС/ Покойната певица Арета Франклин получи посмъртно почетна награда Пулицър за своя принос към американската музика и култура, а писателят Ричард Пауърс беше отличен за белетристика, предаде Асошиейтед прес.Франклин, която почина миналото лято, стана първата жена, наградена с почетен Пулицър.Пауърс получи Пулицър за белетристика за романа си \"The Overstory\".Наградата за биография беше присъдена на Джефри Стюарт за \"Новият негър: Ален Лок\", а Дейвид Блайт спечели в историческата категория с книгата си \"Фредерик Дъглас: пророк на свободата\" предаде БТА.", "date": "2019.04.16", "title": "Арета Франклин получи посмъртно наградата Пулицър "}
{"url": "http://www.cross.bg/subranie-konstitytziya-turnovskata-1601881.html", "text": "/КРОСС/ С тържествено заседание във Велико Търново днес 44-ото Народно събрание ще отбележи 140 години от приемането на Търновската конституция. То ще започне след възстановка на събитията от 1879 г.Предвижда се изказвания да направят председателят на Народното събрание Цвета Караянчева и председателите на парламентарните групи. Народните представители ще приемат Обръщение към българския народ по повод 140-годишнината от Учредителното събрание и приемането на Търновската конституция, съобщиха от пресцентъра на парламента.На тържественото заседание ще присъства и президентът Румен Радев.Тържественото честване на годишнината ще започне с молебен в Катедрален храм \"Рождество на Св. Богородица\". Народните представители ще бъдат посрещнати в музей \"Възраждане и Учредително събрание\", където ще бъде тържествената сесия на 44-то Народно събрание.След това депутатите ще поднесат венци и цветя на паметника \"Майка България\". Те ще наблюдават спектакъла \"Искри\" на Националната гвардейска част и изпълнения на младежите от Детско-юношески фолклорен ансамбъл \"Българче\".Тържествената заря-проверка по повод 140-годишнината от Учредителното събрание и приемането на Търновската конституция ще започне в 20.30 часа на площад \"Цар Асен I\". Присъстващите ще наблюдават и аудио-визуалния спектакъл \"Царевград Търнов - звук и светлина\".", "date": "2019.04.16", "title": "Парламентът ще заседава в старата столица за 140-годишнината от Търновската конституция"}
{"url": "http://www.cross.bg/repyblika-tzentralnoafrikanskata-rysiya-1601883.html", "text": "/КРОСС/ Русия праща сини каски в Централноафриканската република (ЦАР), съобщават руски медии.Те се позовават на указ на президента Владимир Путин. От документа става ясно, че Кремъл ще изпрати до 30 военни в Централноафриканската република като част от мисията на ООН.Руският контингент ще включва военни наблюдатели, офицери и специалисти по комуникациите.Военният контингент ще има за цел да помогне за стабилизиране на страната. През последните години се забелязва засилване на интереса на Русия към Африка.", "date": "2019.04.16", "title": "Русия праща сини каски в Централноафриканската република"}
{"url": "http://www.cross.bg/pino-frantziya-artemis-1601877.html", "text": "/КРОСС/ Едно от най-състоятелните семейства във Франция, Пино, ще деблокира 100 млн евро чрез инвестиционната си компания Artemis, за да покрие щетите от пожара в Нотр Дам, съобщи АФП, цитирайки Франсоа-Анри Пино.„Трагедията ни засяга всички нас, французи, извън хората, които са свързани с духовните ценности. Пред такава драма всеки би желал да върне възможно най-бързо към живот нашето културно-историческо наследство”, написа президентът на семейния холдинг и групата за луксозни продукти Kering.„Баща ми, Франсоа Пино и аз решихме да деблокираме веднага по сметка на Artemis 100 млн евро, за да участваме в усилията, които ще са нужни за възстановяването на Нотр Дам”, написа Пино в съобщение.82-годишният Франсоа Пино е третият най-богат човек във Франция.Artemis, основана през 1992 е управлявана от Франсоа-Анри Пино от 2003.По-рано президентът на Франция Еманюел Макрон съобщи, че ще стартира национална дарителска кампания за построяването отново на катедралата.Фондацията за културно-историческото наследство на Франция също обяви, че от 16 април започва да набира средства за реставрацията.", "date": "2019.04.16", "title": "Семейство Пино ще дари 100 млн евро за Нотр Дам"}
{"url": "http://www.cross.bg/notr-bili-spaseni-1601884.html", "text": "/КРОСС/ Най-ценните артефакти, пазени в катедралата Нотр Дам, са били спасени от избухналия пожар, пише АФП.Короната от тръни и туниката на канонизирания за светец крал на Франция от 13 в. Луи IX са на сигурно място, обяви ректорът на \"Нотр Дам\" Патрик Шове. ", "date": "2019.04.16", "title": "Най-ценните артефакти в Нотр Дам са били спасени"}
{"url": "http://www.cross.bg/pylitzur-zhyrnalistika-beshe-1601886.html", "text": "/КРОСС/ Обявиха наградите за журналистика Пулицър. Най-престижната категория печели вестникът „Сън сентинел“, издаван във Флорида. Той е отличен в категория \"Служба на обществото\". Това е единствената категория, която носи златен медал, в допълнение към паричните награди, давани на другите носители.Тя беше връчена на „Сън сентинел“ за отразяването на масовото убийство на деца от училището в град Паркланд, само на няколко километра от редакцията на вестника. Комисията, връчваща наградите Пулицър, отличи начина, по който вестника е направил обществено достояние отражението на трагедията върху града, което допринесло за дебатите за контрол върху оръжията в национален мащаб.В категорията \"Разследваща журналистика\" наградата Пулицър беше връчена на вестник „Лос Анджелис таймс“. Трима техни журналисти разкрили, че уважаван гинеколог от Университета на Южна Калифорния (USC) е насилвал сексуално десетки млади пациентки. Разследването им довело до оставката на президента на университета.Информационната агенция Ройтерс взе две награди - за журналистическа фотография, връчена им за снимките на общо 11 фотографи за премеждията на мигрантите по пътя им от Латинска Америка до САЩ.Втората награда беше за международна журналистика, която Ройтерс си подели с Асошиейтед прес. За работата им бяха отличени двамата репортери на Ройтерс Ва Лоне и Каяо Со О, които разкриха убийството на 10 мъже от малцинствата в Минама, извършено от службите за сигурност. За публикацията им двамата бяха задържани в азиатската държава и все още са в ареста.Наградите \"Пулицър\" са най-престижните награди за американска журналистика. Връчват се всяка година, като първите са били през 1917 г. Определянето на победителите в различните категории зависи от комисия от 18 души, съставена от бивши носители на \"Пулицър\" и уважавани журналисти и преподаватели. Администрират се от Колумбийския университет в Ню Йорк, който е участвал в учредяването им. ", "date": "2019.04.16", "title": "Обявиха наградите Пулицър"}
{"url": "http://www.cross.bg/subranie-narodno-konstitytziya-1601888.html", "text": "/КРОСС/ Съвременният демократичен български конституционализъм има дълбоки и здрави устои, положени още в епохата на националното Възраждане.На 16 април 1879 г. представителите на българския народ, събрани в старата българска столица, приемат Търновската конституция. Тя е първият български основен закон – възродил България за нов политически живот, проправил пътя ѝ към модерната европейска държавност.Търновската конституция е една от най-демократичните за времето си. Тя е вдъхновяващ израз на идеите на модерната епоха, на патоса и идеалите на Европа и Просвещението.Проектът за Органически устав за държавното устройство на българското княжество е изготвен в канцеларията на Временното руско управление и съгласуван с български общественици и руска имперска комисия. Учредителното събрание, свикано на 23 януари 1879 г. внася големи промени в Проекта, вкл. промяна на наименованието му. При това обсъждане се формират две групи - либерали (младите) и консерватори (старите), като в повечето случаи се налагат схващанията на първите.Търновската конституция цели да закрепи юридически социално-икономическите и политическите изменения в българското общество след Освобождението през 1878 г. Съгласно чл.4 „Българското царство е монархия наследствена и конституционна, с народно представителство”. Конституцията определя функциите и компетентността на централните органи на държавна власт. Предоставят се широки пълномощия на монарха във вътрешния и международния живот на страната. С нея се прокламира министерска отговорност, депутатска неприкосновеност и общинско самоуправление.Новаторска и прогресивна за времето си с либерален характер, Търновската конституция утвърждава принципа на личната неприкосновеност и частната собственост като основа на производствените и обществени отношения. Закрепени са свободата на печата и правото на сдружавания и др.От друга страна, съобразно Конституцията си Българското княжество се определя като конституционна монархия, а не като парламентарна монархия - властта на монарха е вкарана в рамки, но той има водеща роля. Любопитен факт е, че в документа няма глава за съдебната власт (като гаранция за правовата държава), няма и контрол за съответствие на законите с конституцията. Гражданите се именуват като „поданици”.Първата българска конституция установява демократичните начала на обществено-политическия живот, устояли на всички изпитания на времето и еднакво валидни и необходими днес:Народно представителство при всеобщо избирателно право;Политически плурализъм и свобода на сдружаването;Разделение на властите;Парламентарен контрол и министерска отговорност;Децентрализация в общинското управление;Свобода на печата, мисълта и словото.Кой има  да избира и да бъде избиран?Избиратели са всички български граждани, навършили 21 години с политически и граждански права. Не е изрично записано, че право да гласуват имат само мъжете, защото по това време това условие се приема по подразбиране. Първата петиция до Народното събрание да се дадат избирателни права на жените в България е от 1909 г. Чак през 1938 г. получават право да гласуват жените, които са омъжени, вдовици или разведени. Те обаче нямат право да бъдат избирани. Пълни изборни права жените получават през 1944 г.Според Търновската конституция избираемите трябва да са български граждани, навършили 30 години и за тях има изискване да са грамотни. Тук също не се уточнява, че трябва да са мъже, защото авторите са смятали, че и това се подразбира.За обикновено Народно събрание се приема, че трябва да има по един представител на 10 000 души от двата пола. За Велико народно събрание – 2 представители за същия брой граждани.Заседанията са публични;Депутатите се ползват с имунитет;Прокламира се равноправие на всички граждани;Парламентът изработва закони;Приема бюджета на държавата;Утвърждава държавните заеми;Контролира изпълнителната власт чрез въпроси и анкетни комисии;Велико народно събрание се свиква при необходимост от изменение на Конституцията;Въвежда се разделението на властите на законодателна, изпълнителна и съдебна.Търновската конституция въвежда два вида народно представителство – Обикновено и Велико народно събрание. Обикновеното народно събрание е единственият законодателен орган на страната, който поделя законодателната инициатива с държавния глава. То обсъжда, приема, изменя и допълва законите, по които се управлява страната. Парламентът има и широки финансови правомощия. Той приема бюджета на държавата, взема решения за въвеждане, увеличаване, намаляване, опрощаване и разпределяне на данъците, утвърждава чуждите заеми, сключени от правителството, и осъществява общия финансов контрол чрез Върховната сметна палата.Народните представители имат възможност да контролират изпълнителната власт чрез въпроси и писмени запитвания, на които министрите са задължени да отговарят, а също и чрез анкетни комисии. Върховната роля на парламента в управлението на страната намира пряк израз във възможността за бламиране на кабинета и за създаване на особен Държавен съд по негово предложение, който съди министрите при измяна на Отечеството или на държавния глава, за нарушение на конституцията, за предателство или в случай на корупция.Обикновеното народно събрание се свиква на заседания с указ на държавния глава и има една сесия всяка година между 15 октомври и 15 декември. При нужда сесията може да бъде удължена, а при изключителни случаи се свиква извънредна сесия. Държавният глава има право да разпуска Обикновеното народно събрание по своя преценка и да насрочва нови парламентарни избори.Великото народно събрание се свиква от изпълнителната власт при решаване на точно определени и извънредно важни за държавата случаи. То има право да изменя и допълва конституцията, да прави промени в територията на страната, да избира нов държавен глава или да приема клетвата за вярност към Конституцията от новия монарх.Търновската конституция дава и най-обща регламентация на вътрешния ред в парламента. При откриване на първата му сесия под временното председателство на най-възрастния народен представител се избира председател и подпредседатели, които образуват бюрото на парламента, а по-късно се избират и необходимият брой секретари. Бюрото ръководи заседанията на народните представители на базата на приет правилник за вътрешния ред.С промените в основния закон, приети на 9 юли 1911 г., е издадена и т. нар. „Сребърната конституция”, наричана така поради това, че нейната корица е от ковано сребро с позлата. Измененията са насочени към разширяване правата на правителството и на държавния глава, който официално получава титлата „цар на българите”, като израз на стремежа към национално единение. Мандатът на обикновените народни събрания е намален от пет на четири години.", "date": "2019.04.16", "title": "140 г. от Търновската конституция!"}
{"url": "http://www.cross.bg/akademiyata-netfliks-polychi-1601887.html", "text": "/КРОСС/ Компанията Нетфликс продължава да се опитва да получи одобрението на Американската академия за кинематографично изкуство и наука, която ще трябва скоро да преразгледа условията за допускане на нейни филми в надпреварата за \"Оскар\"-ите, след като стрийминг платформата получи изненадваща подкрепа от министерството на правосъдието на САЩ, предаде Франс прес.От академията, която всяка година присъжда престижните награди \"Оскар\", потвърдиха публикувана по-рано във „Варайъти“ информация. В нея се казва, че академията е получила официално писмо, в което се предупреждава за възможно нарушаване на конкурентното право. \"Получихме писмо от министерството на правосъдието и му отговорихме\", отбелязаха от академията, която включва професионалисти в областта на седмото изкуство.Какъв е мотивът за недоволството на американското правосъдие? Той е свързан с планирани от академията промени в допускането на филми до надпреварата за \"Оскар\"-ите, за да се сложи прът в колелата на Нетфликс.Спечелилият няколко награди \"Оскар\" режисьор Стивън Спилбърг предложи продуцираните и разпространявани от Нетфликс филми да не участват в съревнованието за \"Оскар\"-ите, а в това за телевизионните отличия \"Еми\". \"След като сте фокусирали вниманието си върху телевизионен формат, сте се ангажирали със заснемане на телевизионен филм\", заяви Спилбърг, който е сътрудник на новата стрийминг платформа Епъл Ти Ви.В писмото се пояснява, че възможните нови ограничения могат да накърнят конкуренцията. От Нетфликс отказаха коментар.", "date": "2019.04.16", "title": "Нетфликс се опитва да получи признание в областта на седмото изкуство"}
{"url": "http://www.cross.bg/skalite-chernomoretz-putya-1601879.html", "text": "/КРОСС/ Тонове камъни и пръст бяха изсипани незаконно върху защитени скални образувания край Черноморец. Това установи проверка на екоинспекцията в Бургас след сигнал на местни жители. Скалите на брега на морето са част от защитена местност, природна забележителност нос Червенка. За местните хора и туристите, те са любимо място за разходки, ловене на риба, миди и плаж.Нарушителят засипал скалите ще бъде глобен с от 500 до 5000 лева, уточниха от екоинспекцията. Тепърва ще се установява дали има увредени фиорди. Проверка извърши и комисия от община Созопол, която е установила, че прокарването на трасето на водопровода, неправомерно е преминало през скалите.Вчера комисия от общината извърши проверка на място. Протоколът от комисията още не съм го получил, но това, което комисията констатира и което предприе действия спрямо обекта веднага, днес е поръчано на частната фирма „Геос”, която замерва местата в землището на Черноморец, да дойде да трасира пътя, да трасира и пътя на водопровода. Това каза във включване в сутрешния блок на БТВ „Тази сутрин” кметът на Черноморец Добри Добрев. Ще бъде задължена фирмата, всичко което е извън трасето на улицата, да бъде изгребано, изчистено и възстановено, добави той.Опасенията на местните са, че проекта за пътя, който явно общината има, ще мине върху дължината на целите скали и на целия залив, на който се намираме в момента. Ние не сме съгласни инвеститора да му бъде налагана само административна мярка, ние искаме това да се възстановят скалите в първоначалния вид и общината да изготви нов проект, който да запази скалите и същевременно да има свободен достъп на хората до скалите и до морето. Това каза от своя страна Яна Николова от сдружение „Просперитет за нашия град”.", "date": "2019.04.16", "title": "Тонове камъни и пръст бяха изсипани незаконно  край Черноморец"}
{"url": "http://www.cross.bg/riska-izsledvaneto-chasha-1601878.html", "text": "/КРОСС/ Пиененето на чай е свързано с драматично намаляване на риска от влошаване на когнитивната функция при възрастните хора, разкри ново изследване.Една–единствена чаша чай на ден намалява когнитивното влошаване при хората над 55 години с 50 %.При тези, които имат генетично предразположение към болестта на Алцхаймер, намаляването на риска се увеличава до 86%!Това, което е наистина интересно, е, че не е имало значение какъв чай се пие: черен, зелен или друг.Единственият важен фактор, е чаят да е бил сварен от чаени листа.“Въпреки, че изследването е било извършено върху възрастни китайци, резултатите може би важат за всички раси,” коментира Д-р Фенг Лий, водещият автор на изследването.  “Нашите изследвания ще имат важни последствия за предотвратяването на деменцията. Въпреки всичко дори висококачествените медикаменти срещу неврокогнитивни заболявания като деменцията не дават желания резултат, а и настоящите превантивни стратегии за справяне с нея са далеч от задоволителни.”Чаят е една от най-разпространените напитки в света. Данните от изследването предполагат, че една проста и евтина промяна на дневната рутина като въвеждането на ежедневната чаша чай може сериозно да намали опасността от развитието на нервно-когнитивни заболявания в по-късна възраст.Изследването е анализирало данни от 957 китайски граждани, които са били проследени от 2003 година до 2005 година. ", "date": "2019.04.16", "title": "Пиенето на чай намалява риска от Алцхаймер с до 86%"}
{"url": "http://www.cross.bg/chaplin-charli-nyamoto-1601865.html", "text": "/КРОСС/ Чарлс Спенсър Чаплин е роден на 16 април 1889 година в Лондон, а родителите му са певци и актьори от мюзик хола. Сър Чарлс Спенсър Чаплин  е една от най-креативните личности в ерата на нямото кино, Чаплин е най-известният актьор в ранните холивудски филми, а по-късно и забележителен режисьор.Чарли Чаплин  е създателят на един от най-знаменитите образи в нямото кино - на бродягата ЧарлиВ средата на 1910-те Чаплин постепенно изработва своя легендарен кинообраз на \"Малкия човек\".Слава на Чаплин носи нямото кино, и въпреки че звукът се появява във филмите през 1927 г., Чарли остава верен на старата технология още цяло десетилетие.Първият звуков филм на Чаплин е \"Великият диктатор\" — антихитлеристки филм, заснет през 1940 г.Умира в съня си през 1977 г. на Рождество Христово на възраст от 88 години в малкия швейцарски град Веве. Погребан е във Во, Швейцария. На 1 март 1978 година неговият ковчег е изкопан и откраднат от двама емигранти - полякът Роман Вардас и българинът Ганчо Ганев с цел да изнудват семейството му за пари. Замисълът се проваля и крадците са заловени, а ковчегът е открит единадесет седмици по-късно, закопан край Женевското езеро. Тялото след това е препогребано под два метра бетон, за да се предотвратят подобни бъдещи посегателства.Чаплин е женен 4 пъти, и има 11 деца.", "date": "2019.04.16", "title": "16 април 1889 година се ражда Чарли Чаплин"}
{"url": "http://www.cross.bg/petur-april-ivan-1601864.html", "text": "/КРОСС/ На 16 април 1925 г. е извършен най-кървавият терористичен акт в нашата история. Избухва бомбата в катедралата „Света Неделя“ в София. Убити са над 150 души, ранените са повече от 500 по-късно от раните си умират още хора и броят на жертвите надхвърля 200. ", "date": "2019.04.16", "title": " 16 април 1925 г.  Атентатът в църквата „Света Неделя”"}
{"url": "http://www.cross.bg/timermans-problemi-preporukite-1601874.html", "text": "/КРОСС/ Първият заместник-председател на Европейската комисия Франс Тимерманс е обсъдил вчера в Брюксел с главния прокурор Сотир Цацаров скандала с апартаментите на властта в България като част от разговор за изпълнението на препоръките на Комисията по Механизма за сътрудничество и проверка.От думите на Тимерманс стана ясно, че поне според него наблюдението от Брюксел ще продължи още дълго време„Все още има да се свърши много работа. Но българските власти са се заели с нея. Дали виждаме проблеми? Тъкмо обсъждахме въпроса с апартаментите. Значи - да, има проблеми. Но има официални представители, които се разследват. Хора, които са подали оставки от високи длъжности. Разбира се, има основание да следим случая отблизо. Но важното е, че сме в конструктивни дебати с българските власти за прилагането на препоръките на Комисията в рамките на Механизма за сътрудничество и проверка. До какъв резултат ще доведе това - ще видим през следващите месеци и години“, каза заместник-председателят на Европейската комисия Франс Тимерманс.", "date": "2019.04.16", "title": "Еврокомисията следи развитието на \"Апартаментгейт\""}
{"url": "http://www.cross.bg/bivsh-depytat-zemedelieto-1601871.html", "text": "/КРОСС/, зам.-министър на отбраната, зам.-министър на земеделието, храните и горите, председател на Асоциацията на земеделските производители, министър на земеделието в правителството на Иван Костов (1997-2001) депутат (2001-2009) и 2010-2013), музикант, основател на рок група „Фактор\", езиковед, преводач, художник, През 2005 г. е победител в конкурса „Милениум\" в Холандия на тема „1001 причини да обичам Земята\" и е обявен за художник на хилядолетието, финансист, бивш зам.-председател на СОС, бивш подуправител на БНБ, депутат от ГЕРБ в 44-ото НС, бивш зам.-началник на отбраната, депутат от ДПС в 44-ото НС, кмет на Кърджали ", "date": "2019.04.16", "title": "Родени на 16 април"}
{"url": "http://www.cross.bg/leva-rezerv-dyma-1601875.html", "text": "/КРОСС/ 1 500 000 българи са с наднормено тегло, алармира от първа страница, \"Труд\". Данните са на Евпропейската агенция за изследване на затлъстяването. Александровска болница става първият акредитиран център за лечение на проблема. Децата са сред първенците в Евросъюза по затлъстяване.\"Фирма източва Държавния резерв\", съобщава \"Дума\" от първа страница. Подозират, че в схемата за 30 милиона лева са замесени ръководството на агенцията \"Държавен резерв\" и председателят й Станимир Пеев. Изданието се позовава на разследване на сайта \"Гласове\" за добре разработена схема за измами в особено големи размери.\"Пътят за Маказа, където загина бебе, ударено отколата на Лютви Местан, е коварен и опасен\", пише \"24 часа\". През последните десет години убитите на този път са поне десет, допълва вестникът. Лидерът на ДОСТ вече е обвинен за катастрофата, пуснат е под гаранция от 10 хиляди лева.", "date": "2019.04.16", "title": "Преглед на печата за 16 април"}
{"url": "http://www.cross.bg/kaloyan-transtrend-ychastva-1601858.html", "text": "/КРОСС/ Днес лидерът на БСП – София Калоян Паргов, който е и заместник-председател на Комисията по транспорт и туризъм в СОС, ще участва в тържественото откриване на изложението \"Транстренд 2019\" – Иновации, бизнес и образование в транспорта.", "date": "2019.04.16", "title": "Калоян Паргов ще участва в откриването на изложението \"Транстренд 2019\""}
{"url": "http://www.cross.bg/metra-notr-frantziya-1601876.html", "text": "/КРОСС/ Парижката катедрала, построена между 12 и 14 век, е най-посещаваният паметник във Франция. 30 000 души посещават църквата ежедневно, почти 14 милиона са годишните посетители.Стефан Берн, известен във Франция телевизионен водещ, който от години се занимава с опазването на паметниците, описа с треперещ глас и сълзи в очите пожара като „национална драма, тежка загуба“. Андре Фино, говорител на енорията, описва как малко преди 19:00 се е чула алармата и първите около 1500 посетители, които са били в храма, са били евакуирани от църквата.По ирония на съдбата в светската Франция катастрофата с Нотр Дам предизвика истински национален шок. Сякаш „един стар приятел умря“. Тази катедрала оцеля през всички катастрофи и войни в продължение на 900 години, тук Наполеон бе коронован през 1804 година. Катедралата се намира в сърцето на града на остров Île de la Cité, който беше затворен от силите за сигурност заради пожара, както обяви град Париж в Twitter. Отворена е била зала за събития, в която да се настанят жителите.Първият камък на катедралата Нотр Дам (Света Богородица) е поставен през 1163 г. при властването на Луи Седми. Изграждането продължава през по-голямата част от следващия век. Реставрации и допълнения към структурата са правени през 17-и и 18-и век.Доминиращи в катедралата са две кули с камбани, построени през 13-и век. Най-голямата камбана е наречена Еманюел. Над катедралата се издигаше и кула с формата на стрела, рухнала по време на пожара в понеделник. Тя беше висока 93 метра.До двете кули с камбаните пък се стига по 387 стъпала, откъдето туристите могат да виждат града. Катедралата е използвана за декор на романа на Виктор Юго \"Парижката Света Богородица\".Катедралата е един от върховете във френското изкуство с удивителното равновесие на пропорциите си и своята хармонична фасада. Дълга е 130 метра и е широка 50 метра, а 3-етажните квадратни кули са високи цели 69 метра. В южната кула са разположени камбаните, най-голямата от които тежи 15 тона, а само езикът ѝ надвишава 500 кг. Стрелата е с височина 96 метра. През 1804 г. в Нотр Дам за император е коронован Наполеон Първи, а през 1970 г. е извършено опелото на генерал Шарл дьо Гол.Вечерта в понеделник Еманюел Макрон възнамеряваше да изнесе реч за резултатите от едномесечен граждански дебат. Той се отказа от това, а засега Елисейският дворец не назовава нова дата. Макрон стартира „Националния дебат“ през януари в отговор на протестите на „жълтите жилетки“ и сега искаше да направи отстъпки пред тях.", "date": "2019.04.16", "title": "Нотр Дам: Най-посещаваният паметник на Франция"}
{"url": "http://www.cross.bg/notr-katedralata-zayavi-1601873.html", "text": "/КРОСС/ Пожарът, избухнал в катедралата \"Нотр Дам\" в понеделник, е под контрол. Това съобщиха от полицията в Париж, цитирани от CNN. Добрата новина дойде повече от седем часа след разгарянето на пламъците. Битката с тях обаче продължава. Огненият ад изпрати в историята емблематичната кула стрела на църквата, както и част от покрива й.\"На мястото на тавана, където беше кулата, зее дупка, а частите й лежат на пода“, заяви кметът на френската столица Анн Идалго, предава ТАСС. „Като по чудо олтарът и неговият кръст са спасени“, допълни Идалго.„Всичко е по-малко ужасно, отколкото се страхувах“, каза още градоначалникът.По-рано представителят на катедралата Андре Фино заяви, че всички свещени предмети се намират в ризницата и нищо не ги заплашва.Снимки от вътрешността на горящата парижка катедрала „Нотр Дам” показват, че като по чудо, олтарът почти не е засегнат от огромния пожар и интериорът е сравнително запазен, съобщават световните медии.Спасени от пламъците изглеждат редовете с дървени столове, нефът (издължено помещение) и големият кръст на олтара.Около него обаче, около седем часа след избухването на пожара, все още се издигаше дим, допълва Нова тв.„Една малка част от свода е рухнал. Интериорът изглежда относително запазен. Алелуя!”, написаха от управата на катедралата в Twitter. И обявиха, че са запазени безценни съкровища, сред които Трънният венец и мантията на Свети Луи.Ватикана заяви, че \"ужасната новина за пожара, опустошил катедралата Нотр Дам, символ на християнството във Франция и в света, е била посрещната с шок и скръб от Светия престол\".\"Изразяваме нашата солидарност с френските католици и с хората в Париж и се молим за пожарникарите и тези, които правят това, което е възможно за справяне с тази драматична ситуация\", каза говорител на Ватикана.Френският милиардер Франсоа-Анри Пино обеща 100 милиона евро за възстановяването на Нотр Дам, която бе частично разрушена от пожара, предава AFP.В изявление, изпратено до френската агенция, изпълнителният директор на \"Керинг груп\", която притежава модните къщи \"Гучи“ и „Ив Сен Лоран“, заяви, че \"средствата, нужни за цялостното възстановяване на Нотр Дам“, ще бъдат предоставени от инвестиционната компания на семейство Пино \"Артемида“ (Artemis).", "date": "2019.04.16", "title": "Кметът на Париж: Като по чудо олтарът и кръстът в Нотр Дам са спасени "}
{"url": "http://www.cross.bg/notr-zayavi-makron-1601872.html", "text": "/КРОСС/ Френският президент Еманюел Макрон обеща, че парижката катедрала Нотр Дам ще бъде възстановена след опустошителния пожар, предадоха световните агенции.\"Тържествено ви обещавам тази вечер, че ще възстановим катедралата, всички заедно\", заяви Макрон пред журналисти.Той похвали \"извънредната смелост\" на пожарникарите и каза, че Франция трябва да се гордее с \"всички тези, които се бориха, за да не се случи най-лошото\".\"Нотр Дам е нашата история, нашата литература, част от нашата душа, място на всички наши велики събития, нашите епидемии, нашите войни, нашите освобождения, епицентър на нашия живот\", заяви президентът пред катедралата.\"Нотр Дам гори и аз зная тъгата и този трепет, който усещат толкова много французи. Но тази вечер бих искал да говоря и за надежда\", каза той, обявявайки началото на кампания за набиране на средства.\"Нека се гордеем, защото сме построили тази катедрала преди повече от 800 години. Построили сме я и през вековете сме й позволили да расте и сме я подобрявали\", заяви Макрон.Двете кули на парижката катедрала Нотр Дам (Света Богородица) са спасени от пожара, избухнал в храма и причинил ужасяващи щети, предадоха Ройтерс и Асошиейтед прес, като се позоваха на властите.\"Вече смятаме, че двете кули на Нотр Дам са спасени\", каза началникът на пожарната служба във френската столица Жан-Клод Гале.\"Вече смятаме, че основната конструкция на Нотр Дам е спасена и запазена\", заяви той. По думите му все още има опасност от рухване на някои от вътрешните конструкции. Борбата с огъня е продължила през нощта.Засега има информация за един пострадал при пожара - огнеборец, който е получил сериозни наранявания.Парижката прокуратура каза, че за момента пожарът се разглежда като нещастен случай и се изключва вероятността за палеж.", "date": "2019.04.16", "title": "Макрон: Ще възстановим Нотр Дам заедно! "}
{"url": "http://www.cross.bg/tema-zhivo-godini-1601870.html", "text": "/КРОСС/  Обвинения и присъди - как продължава казусът \"Иванчева\"? 140 години по-късно: депутатите заседават отново във Велико Търново. Как се пази Конституцията? На живо от Страсбург: в последните дни на Европарламента - с кои теми ще бъде запомнен? Преди Великден: как да разпознаем качествената храна? В Пловдив: строеж се оказа по средата на тротоар в Стария град; Във Варна: местят сграда паметник на културата, за да мине нов път; Защо участниците в Консултативния съвет за национална сигурност не стигнаха до съгласие по мерките за борба с корупцията? Гост - вицепремиерът Екатерина Захариева. Колко са знаковите дела, завършили с присъди срещу организираната престъпност и корумпирани политици? В студиото - председателят на Апелативния специализираннаказателен съд Георги Ушев. Спира ли държавата окончателно строежа на небостъргача „Златен век\"? Уникална операция на бебе в „Пирогов\"! кои са докторите, спасили новоредно с рядка аномалия? На живо - очакват ли се порои и наводнения в Югозападна България? На живо: Биопроизводители излизат на протест пред Министерството на земеделието! Какви са исканията им? „Ще лежи ли 20 години в затвора бившата кметица на „Младост\" - Десислава Иванчева, както беше отсъдено на първа инстанция?\". В предаването ще видите още: „Нотр Дам\" избухна в пламъци. На живо от Париж за последствията от пожара. 140 години от подписването на Търновската конституция. Гледайте на живо от старата столица. Кой разби и ограби детски лагер край язовир Искър? Румен Бахов на живо. Дупка убиец на пътя. Как няколко души оцеляха по чудо на магистрала „Тракия\"? Фалшиви обяви? Как бъдещи наематели плащат капаро за несъществуващ апартамент? Ще поскъпнат ли цените на храните и стоките от първа необходимост заради тол таксите за камионите? „Златните момичета\" пред NOVA след триумфа им на родна земя Криско и филхармонията. Защо изпълнителят реши да изпее известни български песни с класически аранжимент? ", "date": "2019.04.16", "title": "Теми и гости в сутрешните блокове на телевизиите на 16 април"}
{"url": "http://www.cross.bg/irina-sestrite-vyarata-1601861.html", "text": "/КРОСС/ През времето на император Диоклетиан в Рим живеел благочестив християнин на име Хрисогон. Той бил учител на всички християни, които строго изпълнявали съветите му и безстрашно защитавали вярата си. Мнозина езичници, като слушали проповедите на Хрисогон, ставали християни. Веднъж Диоклетиан го повикал в град Аквилея и го убеждавал да се отрече от вярата си. Като не постигнал целта си, той осъдил християнския учител на смърт. Обезглавеното тяло на Хрисогон лежало няколко дни на морския бряг. Недалеч от това място живеел един стар благочестив свещеник на име Зоил, а близо до него три благочестиви девойки – Агапия, Хиония и Ирина. Свещеникът взел тялото и главата на мъченика и ги погребал в своя двор.След един месец умрелият Хрисогон се явил на свещеник Зоил и му казал:- Ти скоро ще заминеш от този свят, с радост ще отидеш при Христа и ще се успокоиш при светиите. След девет дни трите девойки християнки, които живеят близо до тебе, ще бъдат подложени на мъчения заради вярата им. Ти кажи на божията рабиня Анастасия да се погрижи за тях и да ги подготви за мъченически подвиг.Същото видение имала и Анастасия. Тя побързала и отишла при свещеника, когото дотогава не познавала и узнала от него, къде живеят трите млади християнки. Като ги намерила, тя прекарала заедно с тях цяла нощ в духовна беседа, като ги съветвала да останат твърди във вярата си и без страх да понесат предстоящите им страдания. След това отишла на гроба на своя учител мъченик Хрисогон, където дълго плакала и се молила. После се завърнала у дома си и се предала на всекидневните си трудове.Няколко дни след това благочестивият старец, свещеник Зоил, се поминал, а трите сестри били взети от езичниците и отведени при императора.- Кой ви е научил да презирате нашите богове и да не се подчинявате на нашите закони? – запитал ги императорът. – Като ви съжалявам, аз ви съветвам да се отречете от вашия Христос, да се поклоните на боговете и да им принесете жертва. Като награда аз ще ви избера богати момци, за които ще се омъжите и ще делите с тях слава и почести.Агапия, най-голямата от трите сестри, отговорила на императора:- Ти трябва да се грижиш за държавните работи, за народите, за войската, а вместо това ти само хулиш живия Бог, Който те търпи и чака твоето изправяне.- Тази девойка се е побъркала – извикал императорът и заповядал де я изведат.След това се обърнал към по-малката сестра, Хиония, на която дал същите съвети. Но тя спокойно отговорила:- Сестра ми не е безумна. Тя вече доказва несправедливостта на твоето искане.Тогава императорът извикал най-малката сестра, Ирина, и й казал:-Твоите сестри са заблудени. Поне ти, най-малката, се поклони на боговете, та и сестрите ти да последват твоя пример.- Нека се покланят на идолите ония, които не знаят истинския Бог и упорстват в своето неверие – отговорила младата девойка.Диоклетиан заповядал да затворят сестрите в тъмница. Там отново ги посетила Анастасия, утешила ги със своите беседи, вдъхнала им надежда в Божията помощ и ги уверила в победата им над враговете.След известно време императорът заминал за Македония по държавна работа и заповядал да закарат там всички християни, които се намирали по това време в затвора на град Аквилея. Заедно с другите християни в Македония били закарани и Агапия, Хиония и Ирина. Анастасия също ги последвала. Управителят на областта, на когото императорът предал сестрите, не успял да ги убеди да се откажат от вярата си в Христа и да се поклонят на езическите богове. Тогава те били заведени на съд пред един от главните съдии, Сисиний. Той най-напред се обърнал със съвет към най-малката сестра, Ирина, като мислел, че нея най-лесно ще убеди. Тя обаче твърдо му казала, че е християнка и служи на истинския Бог. Сисиний заповядал да я отведат в тъмницата, а след това извикал и другите две сестри и им казал:- Вие научихте малката Ирина да не изпълнява царските заповеди. Засега аз отложих наказанието й, защото се надявам, че тя ще престане да упорства, когато види вашите мъчения. Вие обаче можете да се спасите, ако принесете жертва на боговете, както и ние принасяме, като изпълняваме заповедта на императора.- Вярата ни е непоколебима – казали сестрите.- Имате ли вие християнски книги – запитал съдията.- Имаме книги, но те са написани в сърцата ни, откъдето не могат да бъдат взети от враговете на Христа – отговорили сестрите.- Кой ви научи да отивате доброволно на страдания? – запитал Сисиний.- Тези бедствия са само временни, но те ще ни осигурят вечна радост.За последен път съдията ги поканил да изпълнят заповедта на императора, като принесат жертва на боговете, но те още по-твърдо отговорили:- Ние принасяме хвалебна жертва само на Бога, но на идолите няма да се поклоним. Не се надявай да ни отклониш от вярата ни в нашия Господ Иисус Христос. Ти изпълнявай това, което ти е заповядал земния цар, както ние изпълняваме повелята на небесния Цар.Като се убедил, че не може да разколебае врярата им, Сисиний осъдил Агапия и Хиония на смърт чрез изгаряне. Като чули присъдата, девойките радостно извикали: - Благодарим Ти, Господи Иисусе Христе, че ни удостои да станем изповедници на Твоето име.Светите мъченици били хвърлени в огнена пещ, и те с молитва на уста предали Богу чистите си души. Света Анастасия взела телата им, които останали неповредени от огъня, и тайно ги погребала.На другия ден съдията повикал Ирина и я заплашил с позор и мъчения. Но девойката смело отговорила:- Нищо няма да ме посрами пред моя небесен Жених. А за страданията ще получа награда на небето.Извели девойката вън от града и там един от войниците я пронизал със стрела. Тя паднала на земята и радосто извикала:- Отивам при моя Господ Иисуса Христа, Който ще ме заведе при моите сестри.Анастасия погребала и нейното тяло близо до телата на сестрите й. С такъв мъченически подвиг завършили живота си светите девици и Църквата ги причислила към сонма на своите светии.", "date": "2019.04.16", "title": "Св. мъченици деви Агапия, Хиония и Ирина Аквилейски"}
{"url": "http://www.cross.bg/voiina-dyshi-zagivat-1601863.html", "text": "/КРОСС/  - С превземането на Бари Италия се освобождава напълно от Византийска власт. - В Скопие Стефан Душан обявява създаването на Сръбско царство, заемащо голяма част от Югоизточна Европа. - За първи път се обменят дипломатически писма между руския цар Василий III и френския крал Франсоа I. - Английската кралица Анна удостоява Исак Нютон с рицарско звание. - Коронацията на руския император Павел I в Катедралата \"Успение Богородично\" в Кремъл. - В Русия е учреден Орденът \"Св. Анна\". - Берлин е провъзгласен за столица на Германската Империя. - Учредителното събрание гласува и приема Търновската конституция - първата конституция на България. - В Одеса е открит паметник на Пушкин. - Публикува се първото издание с произведения на Максим Горки. - Американката Хариет Куимби става първата жена, прелетяла със самолет Ла Манш. - Владимир Ленин се завръща тайно в Санкт Петербург през Финландия.- Съветска Русия и Германия възстановяват дипломатически отношения, с което Германия признават болшевишката държава. - Атентат в църквата „Света Неделя\" (Велики четвъртък): По време на церемонията по погребението на генерал Константин Георгиев български комунисти взривяват купола на църквата „Света Неделя\" в София, при което загиват над 160 мъже, жени и деца, като са осакатени други 500. - В СССР е въведено почетното звание Герой на Съветския съюз. - Втората световна война: Германският товарен кораб, превозващ германски бежанци от Хелския полуостров (дн. Полша) е потопен от съветска подводница, загиват над 7 000 души. - Втората световна война: Червената армия започва Берлинската офанзива. - Сирия обявява национална независимост. - В сената на Южна Каролина американският политик и финансист Бърнард Барух за първи път употребява израза Студена война. - Френски кораб, натоварен с 8500 тона амониев нитрат, избухва на пристанище в Тексас, загиват 581 души, а над 8 500 са ранени.- Създадена e Организацията за европейско икономическо сътрудничество. - Американката Джералдина Мок става първата жена, осъществила околосветски самолетен полет.- Започват преговорите между САЩ и СССР за ограничаване на стратегическото въоръжение. - Виетнамска война: Американски бомбардировачи атакуват Ханой след 4-годишно прекъсване.- Провежда се първият концерт в Англия на групата Electric Light Orchestra. - Кралица Елизабет II провъзгласява новата конституция на Канада, слагаща край на колониалния ѝ статут. - В Гърция е подписан договор за присъединяване на 10 нови страни-членки на ЕС. - В Политехническия институт на Блексбърг, щата Вирджиния, 23-годишният студент от корейски произход Чо Сюн Ху открива огън по присъстващите на територията на колежа. В резултат са убити 32 души и са ранени около 40. - Русия приключва успешно своята контратерористична операция в Чечня, започнала през 1999 г. ", "date": "2019.04.16", "title": "16 април в историята"}
{"url": "http://www.cross.bg/dulgo-otychish-burborish-1601860.html", "text": "/КРОСС/Фридрих Ницше", "date": "2019.04.16", "title": "Ако мълчиш достатъчно дълго, ще се отучиш да бърбориш"}
{"url": "http://www.cross.bg/apolo-nasa-iiung-1601862.html", "text": "/КРОСС/ NASA стартира Аполо 16 - десетият пилотиран космически полет от програмата Аполо и петата мисия за кацане на Луната.По това време мисиите до Луната са вече рутинна за американската космическа агенция операция. Това е причината двата последни пилотирани полета Аполо 16 и Аполо 17 да протекат изключително успешно, без каквито и да било технически или други проблеми.Мисията Аполо 16 продължава до 27 април 1972 г. Тя е осъществена от екипаж в състав: командир - Джон Йънг, ветеран на NASA, участвал в полета на Аполо 10 до Луната; пилот на основния блок - Томас \"Кен\" Матингли; пилот на лунния модул - Чарлс Дюк. За място на прилуняването NASA избира района на кратера Декарт. Това е единственото кацане на планински терен по време на лунните мисии. Кратера Декарт е избран специално от геолозите, за да могат да бъдат сравнени образци от почвите на лунните планински терени с тези от лунните морета, където се извършват останалите кацания. Джон Йънг и Чарлс Дюк извършват успешно кацане в указания район.За три излизания на лунната повърхност (общо 20 часа и 14 минути), двамата събират 95,2 кг. лунни образци и изминават със специален автомобил-луноход 27 км. Недалеч от мястото на прилуняването Йънг монтира камера и пасивни сеизмографи за изучаване на магнитното поле на Луната и извършване на астрономически наблюдения в ултравиолетовия диапазон. Той открива стъклено парче с тъмнозелен цвят и с недокрай изяснен произход, което до момента се съхранява в музея на NASA, в гр. Хюстън, щата Тексас,САЩ. На лунохода е установена дистанционно управляема камера, която предава на живо, за първи път, обратния старт на лунния модул.", "date": "2019.04.16", "title": "16 април 1972 г. - NASA стартира Аполо 16"}
{"url": "http://www.cross.bg/chasa-provede-zala-1601866.html", "text": "/КРОСС/ От 15.30 часа на „Дондуков\" 2 държавният глава Румен Радев ще разговаря с министър-председателя на Грузия Мамука Бахтадзе.От 15.30 часа президентът Румен Радев ще се срещне с министър-председателя на Грузия МамукаБахтадзе на „Дондуков\" 2.Министър-председателят Бойко Борисов ще се срещне с премиера на Грузия Мамука Бахтадзе, койтое на официално посещение в България по покана на българския премиер. След срещата на двамата премиери, около 10.00 часа, са предвидени изявления за медиите.От 08.00 часа в централата на ПП ГЕРБ (пл. „България\" 1, НДК Административна сграда, ет. 17) партията ще подпише политическо партньорство с ПП „Никола Петков\". По-късно представители на двете партии ще дадат пресконференция.От 09.00 часа в хотел „Хилтън\" ще започне форумът „Дигитална трансформация: IT предизвикателства\".От 09.30 часа в зала 6 на НДК ще започне десетото издание на форума „Шумът на парите\".От 09.30 часа 26-и състав на Софийски градски съд ще заседава по делото срещу Валентин Димитрови др., обвинени в длъжностно присвояване в особено големи размери.От 10.00 часа пред Министерството на правосъдието ще се състои протест, на който ще бъдат изгорени неизпълнени съдебни решения.От 10.00 часа 8-и състав на Специализирания наказателен съд ще заседава по делото срещу ЦветанВ., Александър П. и др., на които са повдигнати обвинения за организиране и ръководене наорганизирана престъпна група.От 10.00 часа 12-и състав на Специализирания наказателен съд ще заседава по делото срещу Камен Б., Ивайло Б. и др., на които са повдигнати обвинения за организиране и ръководене на организирана престъпна група.От 10.00 часа в Американския център към Столична библиотека ще се проведе национална конференция с международно участие на тема „Зависимият човек. Фактори на зависимостта\".От 10.00 часа във фоайето на Учебен блок 12 на Техническия университет за осма поредна година щесе проведе изложението на работодатели - „Стажове\".От 10.30 часа Центърът за развитие на човешките ресурси организира семинар за професионално развитие на тема „Принципите на европейската кредитна система за професионално образование и обучение /ECVET/ и обучението на работното място\". Събитието ще се проведе пресконференция на ул. „Граф Игнатиев\" 15, ет. 1.От 10.30 часа в конферентна зала „Тракия\" на Хотел „Рослин Тракия\" ще бъдат представени дейностите по проект „Методическа подкрепа за развитието на „зелените\" обществени поръчки в България\", изпълняван от Агенцията по обществени поръчки.От 10.00 часа в зала „Тържествена\" на УНСС ректорът проф. д.ик.н. Стати Статев и министърът на труда и социалната политика Бисер Петков ще открият третото издание на „Кариери УНСС 2019\". От 11.00 часа във фоайето на УНСС ще се проведе кариерният форум „Кариера УНСС - 2019\".От 11.00 часа 17-и състав на Специализирания наказателен съд ще заседава по делото срещу Петър П., Станислав М. и др., на които са повдигнати обвинения за организиране и ръководене на организирана престъпна група.От 11.00 часа 16-и състав на Специализирания наказателен съд ще заседава по делото срещу Крум К., Мирослав Е. и др., на които са повдигнати обвинения за организиране и ръководене на организирана престъпна група.От 11.00 часа в Националния пресклуб на БТА ще се проведе пресконференция на Минно-геоложкият университет „Св. Иван Рилски\" във връзка с предстоящата инициатива за Ден на отворените врати.От 11.00 часа в зала „Сердика\" на Гранд хотел София ще започне пресконференция по повод предстоящия панаир за металорежещи машини и машини за пластична деформация „ЕМО-Хановер\".От 12.00 часа „Коалиция за България\" ще внесе в ЦИК листата си с кандидати за евродепутати.От 13.30 часа 5-и състав на Специализирания наказателен съд ще заседава по делото срещу Васил А. и Орлин Б., на които са повдигнати обвинения за организиране и ръководене на организирана престъпна група.От 14.00 часа 10-и състав на Специализирания наказателен съд ще заседава по делото срещу Атанас Д., Мартин В. и др., на които са повдигнати обвинения за организиране и ръководене на организирана престъпна група.От 14.00 часа 11-и състав на Специализирания наказателен съд ще заседава за кумулиране на наказанията на Николай Илиев.От 14.00 часа в заседателната зала на ХТМУ в сграда А ще бъде връчен Почетният знак на ХТМУ на проф. дтн инж. Цоло Вутов председател на НТС по минно дело, геология и металургия.От 18.00 часа в Големия салон на БАН ще се състои премиерата на книгата на член-кор. ВладкоПанайотов „Срещата на две хилядолетия през моя поглед\".От 18.00 часа в Софийската градска художествена галерия ще бъде открита изложбата „Портрет на приятел\" от проекта на галерията „Другото око\".От 18.30 часа македонският лауреат на Наградата за литература на Европейския съюз Ненад Йолдески ще представи лично българското издание на наградената си книга „Всеки със своето езеро\" в Македонския културно-информационен център на ул. Оборище № 7.От 18.30 часа в ателие-книжарница „Къща за птици\" ще се проведе дискусия на тема „Има ли християнски модел на възпитание?\" от поредицата „Православие и съвремие\".От 18.30 часа в Дома на архитекта ще се състои награждаването на победителите в архитектурнияконкурс на Токуда Банк АД „Намерете своя първи клиент\".От 09.00 часа в Университетския център „Бачиново\" ще се проведе юбилейната 20-а студентска конференция на факултета „Обществено здраве, здравни грижи и спорт\" към ЮЗУ „Неофит Рилски\".От 11.00 часа в спортна зала „Скаптопара\" ще се проведе спортно мероприятие, организирано от ОДМВР-Благоевград и ГД „Национална полиция\" под мотото „Спортът е по-добрия начин децата да пораснат\".От 11.00 часа на улица „Марица\" № 2 ще се проведе официална церемония по откриването на обект„Благоустрояване на улица „Марица\" в участъка от бул. „Св. Димитър Солунски\" до ул. „Иван Михайлов\".От 11.45 часа на бул. „Св. св. Кирил и Методий\", при блок № 20 ще се проведе официална церемония по откриването на обект „Изграждане на велосипедна алея, свързваща бул. „Св. Димитър Солунски\" с ул. „Даме Груев\", бул. „Васил Левски\", бул. „Св. св. Кирил и Методий\" - до хотел Ален Мак и от ул. „Марица\" до ул. „Иван Михайлов\".От 10.00 часа в зала \"Георги Баев\" на Културен център \"Морско казино\" ученици от V-ти до VII-ми клас от бургаските училища ще вземат участие в областна викторина \"Да запазим децата на пътя\".От 11.00 часа в зала 311 на Бургаски Свободен Университет на пресконференция ще бъде представена Фондация „Евгений Мосинов\".От 18.00 часа на сцената в НХК ще се играе постановката БЛАГУНИТЕ на живо - \"Още един прекрасен ден\".От 18.00 часа в Културен център \"Морско казино\", зала \"Георги Баев\", Издателска къща \"Знаци\", Община Бургас, Регионална библиотека \"Пейо Яворов\" и Народно читалище \"Фар\" представят книга със събраните стихотворения на Николай Искъров - един от най-талантливите български поети, загинал през 2001 година при автомобилна катастрофа на 50-годишна възраст.От 10.30 часа на борда на ескадрения миноносец „USS ROSS\" от състава на ВМС на САЩ ще се проведе пресконференция. Корабът е на неофициално посещение във Варна до 18 април.От 13.00 часа до 15.00 часа в Съдебната палата на пл. „Тракия\" ще има Ден на отворените врати.От 13.30 часа в наказателна зала 1, ет. 1 на Варненския окръжен съд ще се проведе симулиран наказателен процес с ученици от 11-те класове на Средно училище с езиково обучение „Ал. С. Пушкин\" с ментор съдия Яна Панева.От 14.00 до 16.00 часа в офиса на ПП ГЕРБ на ул. „Георги Бенковски\" №1 Славчо Славов, председател на постоянната комисия „Наука и образование\" към ОбС - Варна, ще приема граждани.От 09.00 часа с молебен в Катедрален храм „Рождество на Св. Богородица\" ще започне тържественото честване на 140-ата годишнина от приемането на Търновската конституция. Народните представители ще бъдат посрещнати в 10.00 часа в музей „Възраждане и Учредително събрание\", където ще бъде тържествената сесия на 44-то Народно събрание.От 10.30 часа в залата на Учредителното събрание ще започне възстановка на събитията от 1879 г. От10.50 часа ще започне Тържествената сесия на Народното събрание по повод 140 години от приемането на Търновската конституция. На събитието ще присъства и президентът Румен Радев. Изказване ще направи председателят на Народното събрание Цвета Караянчева.От 12.30 часа народните представители ще поднесат венци и цветя на паметника „Майка България\".Те ще наблюдават спектакъла „Искри\" на Националната гвардейска част и изпълнения на младежитеот Детско-юношески фолклорен ансамбъл „Българче\".От 20.30 часа ще започне тържествената заря-проверка на площад „Цар Асен I\". Присъстващите щенаблюдават и аудио-визуалния спектакъл „Царевград Търнов - звук и светлина\".От 18.00 часа в читалище „Искра\" ще започне благотворително представление на пиесата„Криворазбраната цивилизация\" - оригинален прочит на българската класическа комедия на Добри Войников. Спектакълът е съвместен проект на ВЕСЕЛ и театралната студия с участието на младите актьори от Езикова гимназия „Проф. д-р Асен Златаров\". Приходът от спектакъла ще бъде дарен за лечението на Никол Владкова.От 11.00 часа кметът Огнян Ценков ще присъства на открит урок по история на тема „Приемането наТърновската конституция - фундаменталното начало на модерната правова държава\" в Административния съд по повод 140-ата годишнина от събитието.От 14.00 часа на 6 етаж в сградата на Община Видин ще се проведат консултации за определяне поименния състав на СИК във връзка с произвеждането на изборите за членове на Европейския парламент от Република България.От 10.00 часа на площад „Македония\" ще се проведе поредното издание на Панаир на образованието.Музеят на хумора и сатирата ще отбележи 130 години от рождението на Чарли Чаплин. От 09.00 до 18.00 часа във фоайето на третия етаж ще могат да се видят едни от знаковите късометражни филми на Чаплин.От 16.00 часа в Залата на жирафите Цветомир Цанков ще проведе кинолектория, след която публикатаще се наслади на филма „Светлините на града\", оценен от Британския филмов институт като найдоброто постижение на великия комик.От 11.00 часа в Общинската библиотека ще бъде представено творчеството за деца на автора Пламен Цонев.От 17.00 часа в Клуба на пенсионера „Асен Разцветников\" ще бъде представена книгата на краеведа инж. Илия Гогев „Из миналото на Драганово\".В Общината започва традиционното пролетно почистване, което ще продължи до 23 април.От 13.00 часа в Художествената галерия ще бъдат представени абсолвентите от „Випуск 2019\" наДобруджански технологичен колеж.От 18.00 часа в Регионална библиотека „Дора Габе\" ще бъде представена книгата „Патриотични уроци\" от доц. д-р Александър Йорданов с участието на кап. I ранг о.з. Васил Данов.От 18.30 часа в Концертна зала „Добрич\" ще започне Великденски концерт на Български камерен оркестър - Добрич с диригент Алексей Измирлиев.От 13.00 часа, в съдебна зала № 1 в сградата на съда, Районен съд -и Районна прокуратура - Дуловоорганизират Ден на отворените врати с основна тема:„140 години от приемането на Търновската конституция\".От 15.00 часа в залата на Младежкия дом ще се проведе семинар по програмата за младежки обмен „Еразъм+\".От 17.00 часа в Художествена галерия „Кирил Петров\" ще бъде открита изложба живопис на Петьо Начев от Видин.От 10.00 часа в Регионална библиотека „Светослав Минков\" ще бъде открита витрина по повод 100 години от създаването на ФК „Миньор\" - Перник.От 11.00 часа пред Двореца на културата ще започне концерт на Духовия оркестър към ОК Дворец накултурата с диригент Трифон Трифонов.От 11.00 часа в НЧ „Искра - 1960 г.\" ще се проведе среща-разговор с етнолог за пролетните празници в България.От 18.00 часа в Двореца на културата ще започне концерт на Народния оркестър при ОК Дворец на културата с ръководител Венцислав Андонов „Фолклорът - настояще и бъдеще\".От 11.00 часа с панихида за загиналите ще бъде отбелязана тържествено 103-годишнината от освещаването на Военния паметник-чешма в село Дрангово. След това в 11.10 часа започва патриотична програма, подготвена от възпитаниците на Общински детски комплекс-Петрич. В 11.30 часа ще започне и ритуал по полагане на цветя и венци пред Военния паметник-чешма.От 09.30 ч. в 5 зала на Окръжен съд ще се гледа делото срещу Илия Ст., обвинен в това, че на 2.07.2018 г. в гр. Пловдив умишлено е умъртвил другиго - С. Н. /71 г./, пенсионер, работил като научен сътрудник в Институт по растителни генетични ресурси гр. Садово.От 10.00 часа, в зала 1 на Апелативен съд ще се проведе тържествено събрание по повод 16 априлДеня на конституцията и Деня на юриста.От 13.00 часа в хотел „Санкт Петербург\" ще се проведе регионална дискусия за бъдещето на местнотосамоуправление в България под надслов „ОБЩИНИ БГ 2030\", организирана от Националното сдружение на общините в Република България.От 16.00 до 19.00 часа в СКЛАД, в рамките на програмата на Европейска столица на културата Фотоколажно ателие \"Сподели историята\" ще срещне пловдивчани с българи променили историята. Събитието е с вход свободенОт 18.30 ч. в РЕМ ще се проведе Вечер на мароканската култура.От 10.30 часа в зала 105 ще се проведе среща на ръководството на община Сливен с европейскияшампион по вдигане на тежести Божидар Андреев, на която той ще получи награда за спортното сипостижение.От 16.00 часа до 18.00 часа в офиса на ПП ГЕРБ на бул. „България\" 14 общинските съветници отпартията ще се срещнат с граждани.От 11.00 часа в Районния съд ще се проведе „Ден на отворените врати\" под надслов „140 години отприемането на Търновската конституция. Празник на юридическата общност\".От 14.00 часа в зала „Славейков\" ще се проведе открит „Урок по Конституция\". На него ще присъстват кметът Живко Тодоров, зам.-кметът Иванка Сотирова, представители на Областна управа - Стара Загора, председателят на ОбС - Стара Загора Таньо Брайков, Старозагорският омбудсманНадежда Чакъров и др.От 14.00 часа ПП „Възраждане\" ще даде пресконференция в Регионалния пресклуб на БТА, с която ще даде началото на ежегодната си инициатива „Възраждане на семейните ценности\".От 19.00 часа в Кукления театър ще започне благотворителният концерт-спектакъл „Българско да е\",част от инициативата „Възраждане на семейните ценности\".От 11.00 часа в зала №205 в сградата на Община Хасково ще се състои пресконференция по повод предстоящото Държавно първенство по спортна аеробика.От 09.00 часа Административния съд организира „Ден на отворените врати\".От 09.30 часа в зала 203 на общината ще се проведат консултации за сформиране съставите на СИКна територията на Община Шумен за избори за членове на Европейския парламент от Република България.От 10.30 часа в Окръжния съд ще се проведе „Час по Конституция\" по повод 140 години от приемането на Търновската Конституция и професионалния празник на юристите.От 14.00 часа заместник-началникът на отбраната генерал-лейтенант Димитър Илиев ще даде пресконференция по повод провеждането на националната информационна кампания наМинистерството на отбраната „Бъди войник\" във Военен клуб - Ямбол. В нея ще участват и началникът на гарнизон Ямбол и командир на Авиобаза Безмер подполковник Милен Димитров, както и командирът на 42-ри механизиран батальон - Ямбол и старши на войскови район „Кабиле\"подполковник Ивайло Иванов.Oт 17.00 часа в Културно-информационен център „Безистена\" ще се състои серия от граждански диалози „Европа в нашия дом\". В дискусията ще участва министърът на регионалното развитие и благоустройството Петя Аврамова. ", "date": "2019.04.16", "title": "Предстоящи събития в страната за 16 април"}
