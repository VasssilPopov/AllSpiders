{"url": "http://www.cross.bg/aleko-izdirvane-obyavena-1622533.html", "text": "/КРОСС/ Тялото на жена е намерено в планината Витоша в района на хижа \"Алеко\", съобщиха от пресцентъра на МВР. Тялото е намерено около обяд днес.Самоличността е установена. Жената е обявена за издирване на 31 декември.По първоначални данни става дума за самоубийство. На място се извършва оглед.От МВР не уточняват името й, но данните съвпадат с издирваната 33-годишната Калина Петрова от София, която бе обявена за издирване от нейните близки.Младата жена изчезна безследно на 31 декември в София, оставяйки 12-месечното си бебе при близки. За последно тя е била видяна около 13:30 часа в столичния жк \"Яворов\".Преди два дни беше открита колата й, паркирана във витошкия квартал \"Драгалевци\", откъдето има пътека за \"Алеко\".", "date": "2020.01.12", "title": " Откриха мъртва 33-годишната Калина край хижа \"Алеко\" на Витоша"}
{"url": "http://www.cross.bg/chyma-pasev-tereni-1622539.html", "text": "/КРОСС/ Открито е ново огнище на чума по свинете в област Варна край Шкорпиловци. Пробата е взета от диво прасе, каза областният управител Стоян Пасев.Междувременно нови терени за загробване на прасетата от свинекомплекса в село Брестак, община Вълчи дол, където беше открита африканска чума, са предложени от кмета на общината, след като при започване на изкопаването на ямата за загробване на 80 сантиметра е открита скала - това съобщи Стоян Пасев.Въпреки това загробването на близо 40 000 прасета може да започне в понеделник, ако до края на деня бъде получено разрешение за използване на терените от Басейновата дирекция в Плевен.\"Възможно беше да се взриви скалата, но в близост има газопровод, така че тази опция отпадна поради забрана. Кметът на вълчи дол предложи два други терена. Такива терени се търсеха в близост до огнището и населеното място, за да няма разнасяне на заразено место. Единият терен е 300 дка горски фонд, част от него, около 20 дка са ни предостатъчни, основното е Басейнова дирекция да каже дали няма подпочвени води. Откъм РЗИ и РИОСВ нямаме проблеми с този терен\", каза още Пасев.", "date": "2020.01.12", "title": "Ново огнище на чума по свинете - до Шкорпиловци"}
{"url": "http://www.cross.bg/samolet-teheran-vrag-1622536.html", "text": "/КРОСС/ Втори пореден ден в Иран е организиран протест срещу правителството след признанието на военните, че са свалили украинския пътнически самолет, информира \"Ройтерс\", позовавайки се на съобщения в Туитър.Осведомителната агенция отбелязва, че не може да потвърди достоверността на съобщенията в социалната мрежа. Но вчера държавна медия информира, че е имало антиправителствени демонстрации след признанието и извинението на правителството.\"Те лъжат, че нашият враг е Америка, нашият враг е точно тук\", скандираха протестиращи, събрали се пред университет в Техеран. Демонстрации имаше и в други градове.По-рано посланикът на Великобритания в Техеран отрече да е вземал участие в демонстрация срещу иранското правителство във връзка със сваления украински пътнически самолет. Иранските власти за кратко задържаха Роб Макеър, което предизвика гневна реакция от страна на Лондон.Вчера в Техеран се надигнаха протести, след като властите признаха, че иранските военни са поразили с ракета украинския самолет, който се разби в сряда край столицата на страната. Протестиращите поискаха оставката на аятолах Али Хаменеи, както и да бъдат наказани виновните за катастрофата. ", "date": "2020.01.12", "title": "Иранци: Врагът е тук, не в Америка "}
{"url": "http://www.cross.bg/taksite-sredstva-analiz-1622534.html", "text": "/КРОСС/ България се нуждае от задължителен мониторинг на прилагането на тол системата и таксите, които се събират. За това настоява Политическа партия МИР в позиция, разпространена днес.Според партията таксите трябва да се актуализират само след анализ на състоянието на пътищата, след съгласуване с превозвачите и  задължително да отговарят на българската действителност.Оттам искат всички събрани средства от тол таксите да се изразходват целево за подобряването на транспортната инфраструкрура и изграждането на нова. ПП МИР предлага всяка година да бъдат публично обсъждани кои конкретни пътни участъци ще бъдат изградени и ремонтирани от събраните средства от таксите и винетките.„Приходите от тол ситемата ще са в размер на 450 млн. лв. годишно, а по предварителен анализ са необходими два пъти повече за поддържането на пътната инфраструктура и изграждането на нова такава”, заявипредседателят на партията инж.Симеон Славчев. Той обясни, че това е причината от ПП МИР да държат да има пълна публичност на целия процес икак и къде точно се изразходват средствата. „Налага се инвестирането на тези средства дасе приотизира”, каза Славчев. „България остава най-бедната държава в Европа и всяка политика, в това число и въвеждането на тол таксите и техните размери, трябва да бъде направена в един балансиран и устойчив модел на тол системата, така че тя да изпълни своята основна цел – да се поддържа и изгради транспортната инфраструкрура в страната”, беше категоричен лидерът на ПП МИР.Партията предлага да се направи сравнителен анализ за лицензите, таксите и други средства, които се заплащат при автомобилни и железопътни превози. Понижените тол такси и обхват на таксуването са пореден шамар в лицето на железопътния сектор, който продължава да заплаща изключително високи такси, смятат от ПП МИР. Оттам настояват да се намалят таксите за достъп и ползване на железопътната инфраструктура. Така ще се избегне различно третиране на шосейния спрямо железопътния транспорт в България от страна на правителството и ще се стимулира ползването на железопътния транспорт, който е и екологичен.", "date": "2020.01.12", "title": "ПП МИР: Проблемите с тол таксите далеч не са приключили"}
{"url": "http://www.cross.bg/vodata-zayavi-kmetut-1622540.html", "text": "/КРОСС/ \"Няма никаква логика, „Стомана“ да получи достъп до водата от  „Студена“ при това критично ниво на язовира\", заяви кметът на Перник Станислав Владимиров при Беновка по канал 3. Така той коментира писмото на синдикатите, което те пратиха до премиера с молба да пусне вода за предприятието, ако алтернативните източници замръзнат, защото иначе то ще спре и проблемите на града ще се увеличат.Промишлеността трябва да търси алтернативи, а не да иска водата, която и без това едва стига за битови нужди, каза кметът и припомни, че за това предприятие е изграден язовир Пчелина. Част от съоръжението е откраднато и аз приковавам вниманието върху този факт на главния прокурор Иван Гешев, заяви още градоначалникът. ", "date": "2020.01.12", "title": "Кметът на Перник: Вода за „Стомана“? Абсурд! "}
{"url": "http://www.cross.bg/priroden-dolara-miliarda-1622524.html", "text": "/КРОСС/  Втечненият природен газ се появи на световните енергийни пазари преди десетина години. Лансиран в истеричния маниер на съвременния маркетинг и реклама, той веднага бе обявен за световна енергийна панацея и убиец на тръбопроводния газ.Днес, десет години след старта му, може да се направи обективна оценка относно успешното внедряване на LNG и переспективите му за световно господство.Технологията за производство на LNG отдавна е известна.Още през 1915 г. американския индустриалец Годфри Кабот патентова метода за съхраняване на природен газ при много ниска температура в течно състояние.Първият завод по метода на Кабот бе построен в САЩ три години след патентоването на му.При това главната задача на предприятието въобще не беше втечняването на природен газ, а отделянето на хелия от него.По това време никой и не мечтае за международна търговия с втечнен газ, а се решаваше задачата за продължителен срок на съхранение на големи обеми от това гориво.Впоследствие, почти половин век след това, втечняването се разглеждаше само като една от технологиите в нефтохимическия сектор, а на пазара на енергоносители властваха безспорно въглищата, които покъсно започнаха да се конкурират с нефта и едва след това с природния газ.Масовият добив на природен газ започва да се развива в средата на 70-те години. Най-големи обеми по това време добиват САЩ, Канада, Холандия и Великобритания.След разпадането на СССР, в десетката на световните производители попадат и Русия, Туркменистан и Узбекистан, като Русия много бързо се придвижва на едно от челните места по добив на природен газ.С течение на времето, нарастват стабилно и обемите на добивания газ.През 2000 г. например Русия е произвела 573 млрд. куб. м. природен газ, САЩ – 544 милиарда и Канада – 182 милиарда. През 2010 г. Русия произвежда вече 657 милиарда, САЩ – 604 милиарда и Канада – 160 милиарда.През 2018 г. САЩ рязко увеличават добива до 864 милиарда, Русия – 741 милиарда и Иран – 232 милиарда. Количествения скок в САЩ е обусловен именно от започналото производство на LNG, макар че Америка се включва в състезанието много късно в сравнение с други страни. Така например, когато американците откриват първия си завод за втечняване на природен газ на терминала Sabinе Pass през 2016 г., Катар вече има изградени 14 аналогични обекта.Дори Австралия по това време вече е имала изградени три такива завода, работещи на пълна мощност.Втечненият газ, както и обикновеният такъв, са представяни като вълшебното хапче на екологията. Акулите в този бизнес успяват да убедят целия свят, че мръсните въглища могат и трябва да бъдат заменени със синьото гориво.Това трябваше критично да намали замърсяването на въздуха в големите градове и да забави глобалното затопляне на атмосферата.Въпреки усилията им, нещата не стават така, както те искат. Страните, които зависят от въглищата, като Китай, Полша или Индия, не бързат да преструктурират енергетиката и икономиката си. Все пак въглищата са по-евтини от втечнения газ, има огромни залежи от тях и то почти на повърхността на земята. Що се отнася до емисиите на парникови газове, то и в тази посока употребата на втечнен природен газ не решава проблема. Работата е там, че при изгарянето на газа емисиите от въглероден диоксид в атмосферата са само с една трета по-малко, отколкото при изгарянето на въглища. Но има и друг критичен фактор – използването на втечнен природен газ предполага отделяне на метан, който загравя атмосферата 50 пъти по-силно.Когато LNG започва да се търгува на пазарите на енергия, мениджърите и компаниите, налагащи новия тип гориво, твърдят, че развитието на отрасъла ще създаде „стотици хиляди нови работни места“. В действителност не се получава точно така. Съвременните заводи за LNG са високотехнологични предприятия и за обезпечаване на производствения процес на най-голямото от тях са необходими приблизително 2500 души. Но тук има и друг проблем.Кадрите за такива заводи са много тясно специализирани и изискват продължителна и скъпоструваща първоначална подготовка. Тоест разширяването на отрасъла няма да „опразни“ трудовите борси, предлагащи най-често кадри със средно и ниско ниво на подготовка.Като пример може да послужи канадската провинция Британска Колумбия, където още преди пет години започнаха да втечняват природен газ. Тогава, компаниите обещаха, че отрасъла на LNG ще намали безработицата с над 10 процента. Но към днеша дата по цялата верига от добива до втечняване на природния газ са заети едва 1 процент от населението на провинцията. За сравнение, в сферата на здравеопазването е зает всеки пети жител на Британска Колумбия.Всички производители и търговци искат да работят на пазара в Източна Азия, защото този пазар се счита за премиален, тоест с най-голямо търсене и ниво на цените. По-голямата част от втечнения природен газ (80 на сто), който постъпва в Източна Азия, се изкупува от четири страни: Япония, Китай, Южна Корея и Тайван. Но през последните години обемите на продажби в този регион падат.Това се дължи на възстановяване работата на всички атомни електроцентрали в Япония, които бяха спрени след аварията във Фукушима.Подобна е тенденцията и в Корея. За разлика от тях, Китай залага на едновременното развитие на всички видове енергийни източници. В близките месеци ще заработи и руският газопровод „Силата на Сибир“, като вече е съгласувано и строителството на втора тръба, което за Китай означава поевтин природен газ в бъдеще. Освен това Пекин мащабно увеличава мощностите на въглищния си сектор. Днесобщият капацинен на въглищните инсталации в Китай надвишава 970 гигавата.Динамиката показва, че само за последните 20 години този показател е нараснал четири пъти. Основната причина обаче, поради която Китай постоянно намалява вноса на втечнен природен газ е развитието на собствения добив. Ако през 1995 г. китайците са добивали 18 млрд. куб. м. природен газ, то през 2015 г. този показател вече надвишава 115 млрд. куб. м. природен газ. Пиковият обем на внесен втечнен природе газ в Китай е през 2017 г., когато са закупени 48 млрд. куб. м.През 2018 г. вносът пада до 29 млрд. куб. м., а за цялата 2019 г. е 17 млрд. куб. м. Аналитичната агенция Global Platts прогнозира намаляване на вноса на втечнен природе газ в Китай, който към 2024 г. няма да надхвърля 3-4 млрд. кубически метра.Ако някой има желание да разбере структурата на газовия пазар, доходността по договорите и всички останали детайли, той вероятно ще се откаже буквално на първата крачка в своето изследване. Данните по договорите обичайно са секретни, а в допълнение, в различните региони на света и различните страни се използват различни метрични системи, което обърква до крайност анализите.Ще направим опит, максимално елементарно, да се ориентираме в стойността на единица обем LNG, а така също каква печалба е възможно той да донесе на производителя. За разчета ще ползваме данните на днешните лидери на американския пазар.Стойността на 1 BTU (British Thermal Unit) към 30.12. 2019 г. е 2.46 долара. Това е един от найниските показатели за последните 20 години. За да превърнем тази цена в съответствие с метричната система, прилагаме коефициент 38.3 и получаваме стойността за хиляда м.3. природен газ, която излиза 94. 21 долара. Това е цена от мястото на добива.По нататък природния газ трябва да се достави до завода за преработка.Приета е стандартната стойност на доставката да възлиза на 13 долара. Разходите по втечняването също са известни, и се определят на около 90 долара.Още 5 долара струва претоварната операция в резервоарите за съхранение, плюс 3% надценка за загуби от изпаряване. Получава се сума от 208.27 долара за 1000 м.3. втечнен газ. Но това не е цената за продажба на потребителя, а само производствената себестойност.Ако говорим конкретно за спотовия пазар, то по-нататък ситуацията става още по-интересна. Обичайно на пазара готовия продукт се предлага от трейдъри, които също искат да имат печалба. Средния марж за този пазар е прието да бъде 10%..Що се отнася до транспортирането на LNG, то световния флот от газовози не е голям. Още по-малко са съдовете, които може да наемеш веднага за да изпълниш спотов договор. През миналата година условията по спотов договор предвиждаха стандартен фрахт на газовоз от терминала Sabine Pass в щата Тексас до британския Саутхемптън за не по-малко от 15 дни.Преди една година навлото за транспорт на 1000 м.3. втечнен газ беше 5 долара, а през 2019 г. поради голямото търсене на LNG и недостиг на газовози тази цена значително нарасна.При цената, която се получава от тази калкулация не е чудно, че през четвъртото тримесечие на 2019 г., в сравнение със същия период от 2018 г. обем на транспортирания през газопреносната мрежа на Украйна природен газ е нараснал с 41%.При тази ситуация възниква логичния въпрос, защо считат основно американския LNG за най-търсения и ценово изгоден вид енергия, след като цената му превишава 230 долара в отправното пристанище, а на световния пазар през 2019 г. LNG се търгуваше средно по 170 долара с доставка до клиента?Отговор на този въпрос и досега няма.По-точно, сигурно отговора го знаят съответните ръководители, но по този въпрос пазят гробно мълчание. А, и финансовите отчети на американските LNG компании са засекретени.Единственото, което може да се предполага е, че в глобалната геополитическа война са добри всички средства и за да подхлъзнеш конкурента може да работиш известно време на загуба.Но, все пак е ясно едно, втечнения природен газ въобще не може да бъде панацея и в бъдеще едва ли ще стане такава.", "date": "2020.01.12", "title": "Втечненият газ, както и обикновеният такъв, са представяни като вълшебното хапче на екологията"}
{"url": "http://www.cross.bg/kyrorta-tzeni-pamporovo-1622523.html", "text": "/КРОСС/ Пампорово работи с по-ниски цени на лифт картите този месец. От 13 до 17 включително всички скиори и сноубордисти в Пампорово ще могат да се възползват от специалните по-ниски цени за лифтовете и различни услуги в курорта, като дневната карта е 52 лева за възрастни, 31 лева за деца.Снощи започна зимната културна програма в курорта с представлението „Една нощ с хитовете на Бродуей“ на Музикален Театър София. Всяка събота през януари и февруари гостите на Пампорово и местните жители ще могат да гледат на живо специално подбрани постановки и изпълнители, сред които Камен Донев и неговата лекция за народното творчество, Тони Димитрова, групата „Акага“ и театрални постановки „Аз досадникът“, „Мъжът на жена ми“ и други.Всички актуални цени и промоции, както и информация за работещите писти и съоръжения може да се намерят в онлайн платформата на курорта. ", "date": "2020.01.12", "title": "Пампорово с по-евтини лифт карти"}
{"url": "http://www.cross.bg/pochit-za-prins-na-nagradite-grami-1622525.html", "text": "/КРОСС/ Тазгодишните награди „Грами“ ще почетат покойната легенда Принс по специален начин. Непосредствено след церемонията за раздаването на статуетките, която ще е на 27 януари, някои от най-големите звезди от музикалната индустрия ще се съюзят за концерт, посветен на култовия артист.Алиша Кийс, Джон Леджън, фронтменът на „Колдплей“ Крис Мартин, Ъшър, „Фу файтърс“ и Хуанес са сред носителите на „Грами“, които ще се качат на сцената за честването на Принс с „Let's Go Crazy: The GRAMMY Salute to Prince“. Очаква се още изпълнители да се включат в събитието.„Той беше един от най-великите музикални виртуози на всички времена. Премахна границите на жанровете и създаде наелектризирващ стил, който бликаше от живот. Винаги ще бъде икона и ще служи за вдъхновение на артисти по целия свят. За нас е чест да отдадем почит на Принс на тазгодишната церемония“, заяви главната изпълнителка директорка на шоуто Дебора Дюга. ", "date": "2020.01.12", "title": "Почит за Принс на наградите „Грами“ "}
{"url": "http://www.cross.bg/dobrev-partiyata-natzionalni-1622526.html", "text": "/КРОСС/ „Основната цел на вътрешнопартийната кампания не е просто да изберем един човек, а във всички разговори, които ни предстоят, да постигнем обединение на партията, мотивация на членовете и увереност, че БСП е силна и може да управлява страната разумно и предвидимо. Трябва да бъдем единни, но не в името на лични прищявки и амбиции, а в името на една голяма цел – победа на национални избори и реализиране на така необходимата лява политика”, каза на среща с общинските съветници на БСП в Хасково заместник-председателят на партията Кирил Добрев.Според него само общите действия между националното ръководство и структурите по места и екипната работа, могат да направят победата на БСП възможна и в национални, и в местни избори.“Вие сте лицето на партията по места и в този смисъл вече сте заложници на собствените си действия. Нито Националното ръководство на БСП може да спечели изборите в Тополовград, нито Кера може да спечели национален избор. Но общите действия, екипната ни работа, могат да ни помогнат да спечелим и национални, и местни избори”, категоричен бе Добрев.Той продължи, че това е не е цел, а средство към нещо много по-съществено, а именно ляво управление.“От години все констатираме, че изчезваме като народ, че се увеличава бедността и неравенствата - както между хората, така и между регионите. Решението на тези проблеми е само в лявата политика, дясната дори не “засича” тези проблеми”, завърши Добрев.", "date": "2020.01.12", "title": "Кирил Добрев: Вътрешнопартийната кампания е възможност БСП да стане поединна и силна"}
{"url": "http://www.cross.bg/dnes-popov-purviya-1622527.html", "text": "/КРОСС/ Алберт Попов се записа в историята на българските ски днес. Той зае 13-о място в слалома за Световната купа и стана първия ни алпиец спечелил точки в тази дисциплина на пистата \"Куонингсбергли\". Аби беше 27-и след първия манш, но със страхотен втори се изстреля до 13-ото място. Само във второто спускане той даде трето време, като дори победителя Даниел Юл (Швейц) и следващите 4 не успяха да дадат по-добро време от това на Попов. Със спечелените днес точки Аби вече има 55 и е 24-и в класирането за малката световна купа в слалома. Сега му предстои участие на слалома във Венген на 19-и януари. Другият ни алпиец днес Камен Златков зае 46-о място в първия манш на 1,07 сек от влизане във втория. Той обаче показа, че вече навлиза във формата, която всички очакваме от него. ", "date": "2020.01.12", "title": "Алберт Попов с историческо класиране в Аделбоден"}
{"url": "http://www.cross.bg/svine-divi-probi-1622529.html", "text": "/КРОСС/ Спряно е транспортирането на животни около свинекомплекса в село Брестак, община Вълчи дол, където утре ще започне умъртвяването на 40-те хиляди животни заради африканската чума. Всеки ден се вземат проби от животните в другите три свинекомплекса във Варненска област, проверяват се и частните стопанства, обяви във Варна директорът на Агенцията по храните Паскал Желязков.Той призова ловците да не крият информация за мъртви диви свине:\"Всеки ден се увеличават все повече и повече случаите на положителни проби от диви свине. Ловците и други хора, които намират умрели свине, те ни ги докладват заради това да не им се спре ловът, но тъй като се дават 150 лева на намерена умряла свиня или част от нея, сега ще завалят вероятно проби от намерени в природата диви свине\".", "date": "2020.01.12", "title": "БАБХ призова ловците да не крият информация за мъртви диви свине"}
{"url": "http://www.cross.bg/yilyams-pozharite-avstraliya-1622528.html", "text": "/КРОСС/ Серина Уилямс ще дари паричната си премия, получена за спечелването на турнира от WTA International в Оукланд (Нова Зеландия), за да помогне в борбата с пожарите в Австралия. Това тя сподели след края на състезанието.За победата Серина заработи 43 хиляди долара. Точно тази сума тя ще преведе в полза на онези, които страдат от природно бедствие.На финала на престижния турнир американката победи сънародничката си Джесика Пегула с 6-3, 6-4 и спечели 73-ата си титла в кариерата.", "date": "2020.01.12", "title": "Серина Уилямс ще дари премията си от Окланд за жертвите на пожарите в Австралия"}
{"url": "http://www.cross.bg/gnezda-gnezdo-orli-1622530.html", "text": "/КРОСС/ В края на изминалата година екип на Българското дружество за защита на птиците (БДЗП) приключи с инсталирането на всички 40 изкуствени гнезда, предвидени в рамките на проекта „Земя за царския орел“.Всички те са разположени в или в близост до защитени зони, част от Натура 2000, които са ключови за опазването на вида - „Сакар”, „Дервентски възвишения“, „Западна Странджа“, „Адата – Тунджа“, „Каменски баир“ и „Сините камъни – Гребенец“.Целта на поставянето им е да насърчи млади двойки орли да загнездят в незаети, но подходящи за размножаване територии, или да помогне на вече размножаващи се двойки да изберат безопасно гнездо, съобщават от Българското дружество за защита на птиците.Близо 20% от изкуствените гнезда стават дом на царските орли. Това е една от най-ефективните мерки за опазване на вида, тъй като строежът на ново гнездо е трудна и отнемаща много енергия задача, особено за младите двойки царски орли, които пристъпват за пръв път към размножаване.През март нова двойка избра именно такова гнездо за свой дом. Така общо 4 изкуствени гнезда, построени в рамките на проекта, са заети досега от нови двойки царски орли.При инсталирането на изкуственото гнездо първата стъпка е внимателното подбиране на подходящо дърво и територия. Мястото трябва да е отдалечено от територия на друга двойка, от опасни електропроводи и източници на безпокойство като пътища, и в близост до хранителни ресурси.В идеалния случай в територията ще са наблюдавани млади скитащи птици. Дървото трябва да е високо и стабилно, за да може двойката спокойно да наблюдава околността, да излита с лекота и да набира височина.Инсталирането на едно гнездо отнема около ден, като предварително се изготвя основата от клони във формата на колело, което с помощта на алпийска техника се качва на дървото. Там се вплитат още клони, за да стане масивно и здраво. Достига диаметър от 1,5 до 2 метра, дебелина до 2 м и понякога тежи около 200 кг. То се използва от орлите понякога десетки години.Най-подходящото време за поставянето на гнездата е краят на есента и началото на зимата, за да може през зимата или началото на пролетта орлите да ги заемат и достроят.Поставянето на изкуствени гнезда е важна част от природозащитните дейности, извършвани по проекта, за подобряване на гнездовите и хранителните местообитания на царския орел. Припомняме, че при предишния проект на БДЗП „Опазване на царския орел и ловния сокол в ключовите за тях места от мрежата Натура 2000 в България” бяха поставени също 40 изкуствени гнезда, като 10 от тях са заемани от царски орли през годините, като в някои от тях те продължават да отглеждат поколение.", "date": "2020.01.12", "title": "Поставиха 40 изкуствени гнезда за застрашения царски орел"}
{"url": "http://www.cross.bg/dzhokovich-specheli-ispaniya-1622531.html", "text": "/КРОСС/ Сърбия се наложи над Испания с 2:1 победи и спечели първото издание на отборния тенис турнир за мъже АТП Къп.Вторият в световната ранглиста Новак Джокович беше в основата на успеха на “Плавите“, след като се наложи в мача в игрите по единично над водача в класацията на АТП Рафаел Надал с 6:2, 7:6, а след това с Виктор Троицки триумфираха срещу Фелисиано Лопес и Пабло Кареньо-Буста в решаващия двубой на двойки с 6:3, 6:4.Испанците, които са действащи шампиони в Купа \"Дейвис\", започнаха силно финала след успеха на Роберто Баутиста Агут срещу Душан Лайович със 7:5, 6:1.Джокович изравни в мача срещу Надал, в който доминираше в първия сет, а във втория двамата показаха страхотен тенис, но белградчанинът все пак спечели със 7:4 точки в тайбрека.Двубоят на двойки започна добре за Испания, след като Лопес и Кареньо-Буста поведоха с 3:1, но след това Джокович и Троицки спечелиха седем поредни гейма, с което взеха първия сет и поведоха с брейк за 2:0 във втория. До края сервиращите печелеха подаванията си и това се оказа достатъчно за триумфа на Сърбия.", "date": "2020.01.12", "title": "Сърбия победи Испания и спечели първия отборен турнир за мъже АТП Къп"}
{"url": "http://www.cross.bg/pravi-bili-etap-1622513.html", "text": "/КРОСС/ Установено е, че мъжете се влюбват по-бързо от жените и са по-склонни първи да кажат \"Обичам те\". Е, нещата не започват точно така, но след като и двамата партньори вече са се влюбили, те следват една и съща пътека, а именно - да си изгубят ума за известно време.Професор от Лайденския университет казва, че влюбените хора имат по-малък контрол върху действията си и провежда изследване, за да види дали това е така.Първият етап на връзката е наречен \"страстната любов\" и този етап е решаващ за привличането между двама души. Учените твърдят, че докато се влюбват, хората са подложени на интензивни промени в емоционалното им състояние. Това ни прави пълни с еуфория и радост, което кара и човек да се чувства по-щастлив.Учените са убедени, че влюбването вреди на интелекта. За да го докажат, те провели експеримент с 43 млади хора, които били влюбени през последните от един до шест месеца. те били помолени да направят няколко теста преди и след да бъдат доведени до специално състояние и настроение чрез мисли за любимия човек и слушане на романтична музика. Докато били изпаднали в романтично настроение, те показали по-лоши резултати на тестовете.Интересно, но факт - ефектът бил един и същ и за мъжете, и за жените, като засяга и поведението им при изпълнение на различни видове задачи. Изследователите посочват, че това е важен аспект на началната фаза на романтичната връзка - ставаме обсесивно внимателни към обекта на любовта си, но концентрацията ни при изпълнението на ежедневни задачи, работа или учене, намалява. Това определено обяснява защо се държим странно, когато сме влюбени.С течение на времето страстта намалява и се превръща в любов, свързана с отдаденост и изграждане на дълготрайна връзка. След като премине на този етап, човек започва да се контролира много по-добре и да мисли трезво, както и съзнателно да работи върху връзката с човека до себе си.", "date": "2020.01.12", "title": "Влюбването ни прави по-щастливи, но не толкова интелигентни"}
{"url": "http://www.cross.bg/dypnitza-maiior-godini-1622532.html", "text": "/КРОСС/ С възстановка, подготвена за трети пореден път, в Дупница отбелязаха 142 години от Освобождението на града.Повече от 300 човека  - самодейни и театрални групи от читалищата, състави и от съседната Сапарева баня, възпроизведоха събитията и хронологията по влизането на руските войски, командвали от майор Иван Орлински.Въпреки лошото време и дъжда стотици излязоха по улиците, за да усетят отново вълнението от обявената преди 142 години свобода.В ролята на майор Орлински се превъплъти 21-годишният Ивайло Йорданов, който е бивш възпитаник на СУ „Акад. С. П. Корольов“ и танцьор във фолклорен танцов ансамбъл „Актавис“.Придружен от своите войници, той бе посрещнат с виковете от децата „Идат, идат“, след което се спряха при местния свещеник, където предадоха автентичните думи от диалога през 1878 год. С мощно „Ура“, шествието на свободата тръгна през града.Венец бе поднесен на паметната плоча на майор Орлински.Директорът на градския  музей в Дупница Анелия Геренска разказа за Деня на Освобожденето на Дупница, за възстановката и интереса към нея:“Много се радвам, че имаше млади хора. Те са тези, които трябва да помнят тази дата, да предадем на тях – това е радостното“.", "date": "2020.01.12", "title": " Възстановка за 142 години от Освобождението на Дупница"}
{"url": "http://www.cross.bg/evpoto-evpopa-pez-1622537.html", "text": "/КРОСС/ Eвpoтo мoжe дa ce пoĸaчи дo $1,16 пpeз 2020 г. блaгoдapeниe нa иĸoнoмичecĸoтo възcтaнoвявaнe в Eвpoпa, oтcлaбвaщитe пoлитичecĸи pиcĸoвe и пpoгнoзaтa зa зaпaзвaнe нa нacтoящaтa пoлитиĸa нa Eвpoпeйcĸaтa цeнтpaлнa бaнĸa, пpoгнoзиpa Nоmurа, цитиpaнa oт СNВС пише Money. bg. Eвpoтo, изпoлзвaнo в 19 eвpoпeйcĸи дъpжaви, ce тъpгyвaшe пpи нивa oт $1,11 в пeтъĸ. Πpeз 2019 г. oбщaтa вaлyтa зaгyби cтoйнocт cpeщy щaтcĸия дoлap зapaди зaбaвянeтo нa мeждyнapoднaтa тъpгoвия, paзoчapoвaщитe иĸoнoмичecĸи дaнни и пoлитичecĸитe pиcĸoвe. Πpeз ceптeмвpи eвpoтo дopи пoeвтиня дo $1,09, cлeд ĸaтo инвecтитopитe зaпoчнaxa дa ce пpитecнявaт зa иĸoнoмичecĸaтa cитyaция в Гepмaния, пpoмeнитe в итaлиaнcĸoтo пpaвитeлcтвo и бъдeщитe xoдoвe нa EЦБ. C нaчaлoтo нa нoвaтa гoдинa cтpaтeзитe нa бaнĸaтa вяpвaт, чe eвpoтo щe възcтaнoви зaгyбитe oт пpeдxoднaтa. Nоmurа пocoчвa, чe иĸoнoмичecĸитe дaнни зa Eвpoпa щe бъдaт пo-пoлoжитeлни, a нe ce oчaĸвa EЦБ дa пpoмeни нacтoящaтa cи пoлитиĸa. \"Дo ĸpaя нa 2020 г. oчaĸвaмe ЕUR/UЅD дa дocтигнe 1,16, a мoжe дopи и пoвeчe, aĸo пpeзидeнтcĸитe избopи дoвeдaт дo лoшa изнeнaдa\", пocoчвaт тe.Eĸcпepтитe в Ваnk оf Аmеrіса Меrrіll Lуnсh cъщo oчaĸвaт eвpoтo дa пocĸъпнe cпpямo дoлapa. Πpoгнoзa зa $1,16 зa eвpo дaдe и Poбepтo Mиaлич, cтpaтeг в UnіСrеdіt Rеѕеаrсh.", "date": "2020.01.12", "title": "Eĸcпepти: Eвpoтo щe пocĸъпнe cпpямo дoлapa дo ĸpaя нa 2020 г."}
{"url": "http://www.cross.bg/zelenski-ykraiina-ykrainskiya-1622514.html", "text": "/КРОСС/ Президентът на Украйна Володимир Зеленски определи като стъпка в правилната посока признанието на Техеран, че ирански военнослужещи са свалили с ракета украинския пътнически самолет със 176 души на борда. Зеленски обаче добави, че е нужно на онези, които са отговорни за случилото се, да бъде потърсена сметка.Зеленски написа това в Туитър, след като по-рано проведе телефонен разговор с президента на Иран Хасан Рохани.\"Настоявам незабавно да приключи идентификацията на телата и тяхното връщане в Украйна\", посочи още Зеленски.В изявление, излъчено по телевизията, украинският държавен глава заяви още, че благодарение на професионализма на украинските експерти, които работят на мястото на катастрофата, няма да се допусне укриването на истината за трагедията:\"Уважаеми украинци! В тези тежки времена за всеки от нас искам да кажа следното: Ще върна всички починали при техните семейства, за да могат да се сбогуват с тях. Ние почитаме тяхната памет. Всички извършители ще бъдат наказани. Ще върнем на украинците не само чувството за сигурност и справедливост, но и увереността, че Украйна винаги ще ги защитава от всеки край на Земята.\"Зеленски е постигнал съгласие с иранския президент за започване на съвместна работа по дешифриране на данните от черните кутии на украинския самолет, допълва Ройтерс.Украйна ще предостави финансова помощ на семействата на загиналите в самолета, предаде ТАСС.", "date": "2020.01.12", "title": "Зеленски: Признанието на Техеран е стъпка в правилната посока"}
{"url": "http://www.cross.bg/voda-stomana-predpriyatieto-1622538.html", "text": "/КРОСС/ Двете основни синдикални организации в областта на металургията искат от премиера Бойко Борсов стоманодобивното предприятие \"Стомана Индъстри\" да получава вода от изпразнения яз. \"Студена\", пише Медиапул.Припомняме, че обвинението за безстопанственост срещу бившия вече министър Нено Димов е именно, защото е позволявал водоподаване към „Стомана“ и „Топлофикация“, въпреки намаления обем на язовира. Вчера Димов бе оставен за постоянно в ареста по искане на прокуратурата. Обвинението е категорично, че ако вода не е била подавана към двете дружества за индустриални цели, сега в яз. „Студена“ щеше да има достатъчно дебит да нуждите на перничани.Доставките от \"Студена\" за \"Стомана\" бяха спрени при избухването на кризата с липсата на вода. В доклад на \"Софийска вода\" дори беше посочено, че предприятието консумира огромни количества вода. Заради тези констатации от \"Стомана\" обявиха, че ще седят ВиК дружеството, което обслужва столицата.  Малко по-късно властта с изненада откри огромни течове по тръбите, които преминават през територията на завода.Сега синдикалните организации \"Металици\" към КНСБ и \"Металургия\" към КТ \"Подкрепа\"  излизат с искане „Стомана“ да продължи да ползва между 5 и 6 хиляди кубични метра вода от „Студена“. Въпреки че Перник все още е в бедствено положение, а бруталният воден режим може да продължи и след месец април. Обяснението на синдикатите е, че алтернативните водоизточници, които предприятието ползва в момента, може да замръзнат при по-ниски температури.Това е изключително опасно, защото ще доведе до тежки последици върху металургичното оборудване и в крайна сметка до трайно спиране на дейността на предприятието\", пише в писмото на синдикатите до премиера. В него се припомня още, че в \"Стомана\" работят 1500 души от Перник. В същото време предприятието е единственото стоманодобивно предприятие в България.", "date": "2020.01.12", "title": "Синдикатите искат „Стомана“ да продължи да ползва вода от „Студена“"}
{"url": "http://www.cross.bg/sistemata-asenov-prof-1622541.html", "text": "/КРОСС/ \"Превозвачите са наши партньори и в последните разговори те поеха ангажимент, че ще направят всичко необходимо от 1 март успешно да стартираме системата. Смятам, че този диалог и поетите ангажименти ни дават основания да вярваме в успеха на реформата\", заяви шефът на Агенция „Пътна инфраструктура“ проф. Олег Асенов в интервю за БНР.На срещата в петък с представители на транспортния бранш при премиера Бойко Борисов беше решено тол системата да бъде пусната в търговска експлоатация за превозните средства над 3,5 тона от 1 март 2020 г. Тя ще стартира с такси, които превозвачите предложат и с намален наполовина обхват – само върху автомагистрали и първи клас пътища (около 3 100 км).След три месеца търговска експлоатация на тол системата, анализите заедно с превозвачите ще покажат дали с по-ниски тарифи и редуциран обхват, приходите, които държавата очаква от тол такси ще бъдат същите като вече заложените в бюджета.Очакват се приходи от около 40-60 млн. лв. месечно от тол такси, което на годишна база прави около 450 млн. лв. „Това са около 50% от нужните средства за финансиране на пътната инфраструктура. Ако тези резултати бъдат постигнати, ще се поздравим с успешна първа крачка в тази реформа“, каза проф. Асенов. Според него „само реалната търговска експлоатация на тол системата би потвърдила или отхвърлила твърденията на превозвачите и държавата за постъпленията от пътни такси.“До влизането в сила на пътното таксуване на база на изминато разстояние – тол, камионите и автобусите ще плащат за ползването на републиканската пътна мрежа както досега – на база на изминато време – е-винетка. За 2019 г. от близо 392 млн. лв. постъпления от винетки, около 270 млн. лв. са от леки автомобили, а 122 млн. лв. – от тежкия трафик.Целта на въвеждането на тол системата е да се постигне справедлив модел – пътните превозни средства, които рушат повече, да осигуряват средства за изграждането и поддържането на пътната инфраструктура, напомни проф. Асенов. Очаква се съотношението в приходите от такси да се промени.Той обясни, че Световната банка, консултант на Агенция “Пътна инфраструктура” по въвеждането на тол системата, е използвала световно призната и утвърдена методика, за да предложи варианти на размера на таксите и обхвата, въз основа на официални статистически данни от отчетите на транспортния бранш. Така например изходните данни от Националния статистически институт са за 64 км среднодневен локален трафик, докато транспортният бранш твърди, че той е в рамките на 400 км дневно.На въпрос за евентуални преференциални условия за българските превозвачи, на база на изминато определено разстояние, проф. Асенов припомни, че европейска директива забранява държавите да дискриминират превозвачите по националност. В същото време новият обхват на тол системата, от който ще отпаднат пътищата втори клас, ще осигури алтернативни маршрути на вътрешния тежкотоварен трафик.Електронната система за събиране на пътни такси, изградена в България, ще бъде с една от най-икономичните издръжки в европейски мащаб, каза още проф. Асенов. Около 15% от годишните постъпления ще са нужни за нейното обслужване, докато във Франция и Германия за това се отделят 24-26%. ", "date": "2020.01.12", "title": "Проф. Олег Асенов: Приветствам диалога с превозвачите "}
{"url": "http://www.cross.bg/bebeta-spokoiini-detzata-1622535.html", "text": "/КРОСС/ Папа Франциск кръсти днес 32 бебета, включително две двойки близнаци, в Сикстинската капела във Ватикана, предаде Асошиейтед прес.Той се изненада от това, че бебетата са останали спокойни, докато изчакват да им дойде редът да бъдат кръстени тази сутрин под прочутите фрески на Микеланджело на тавана.Кръщенетата, извършвани от папата веднъж годишно в капелата, където се избират папите, обикновено са шумни.Подготвяйки се за хор от ревящи бебета, папа Франциск се пошегува в кратката си проповед: \"Концертът все още не е започнал\". Но дори когато папата поливаше децата с вода, като символ на пречистването от грехове, и изчиташе имената им, децата останаха напълно спокойни, както и любопитните им по-големи братя и сестри. \n\t\t\t\t\t", "date": "2020.01.12", "title": "Папата кръсти 32 бебета в Сикстинската капела (Видео)"}
{"url": "http://www.cross.bg/abela-roburt-partiya-1622518.html", "text": "/КРОСС/ Робърт Абела ще е следващият министър-председател на Малта. Той беше избран за лидер на управляващата Лейбъристка партия, което автоматично го направи и следващ премиер.Абела ще замени Джоузеф Мускат, който беше принуден да подаде оставка, след като разследването на убийството на журналистката Дафне Каруана Галиция уличи най-близкия му съветник.Юрист по професия, Абела спечели 57.9% от гласовете, изпреварвайки категорично съперника си и сегашен вицепремиер Крис Ферне. Мускат поздрави Абела и каза, че ще му предаде поста в понеделник.В кратко изявление Абела каза, че се чувства смирен и очаква съвместната си работа с Ферне. В следобедните часове Абела ще произнесе първата си реч като партиен лидер на закриването на конгреса на Лейбъристката партия.", "date": "2020.01.12", "title": "Робърт Абела е новият премиер на Малта"}
{"url": "http://www.cross.bg/sheiik-braka-chovek-1622519.html", "text": "/КРОСС/ Ирина Шейк е от поколението модели, свикнали с интереса към себе си. Тя не спира да се появява в новите рекламни кампании на едни от най-популярните дизайнерски брандове и успоредно с това отглежда малката си дъщеря Леа, която има от брака си с Брадли Купър.Супермоделът и актьорът от „Роди се звезда\" се разделиха през юни миналата година, а към момента, източници, близки до тях разкриват, че двамата не предпочитат компанията на другия и запазват добрия тон помежду си заради Леа. Съвсем наскоро Шейк се пошегува в социалните мрежи със своя добра приятелка, че е готова да се ожени за нея, като въпреки това не отрича вярата си в брака и споделя, че отново би поела пътя към олтара стига да открие правилния човек, с когото да го извърви. „Не съм този тип модел, който просто стои на едно място и иска да изглежда перфектно. Не съм перфектна. Имам дни, в които косата ми е зле, кожата също. Понякога не изглеждам като модел. Аз съм просто нормален човек\", споделя рускинята, която само преди броени дни отбеляза 34-ия си рожден ден и се появи в новата рекламна кампания на MaxMara.", "date": "2020.01.12", "title": "Ирина Шейк избягва Брадли Купър, фокусирана е върху семейството и кариерата си"}
{"url": "http://www.cross.bg/grip-zabavya-yslozhneniya-1622522.html", "text": "/КРОСС/ Мъж и жена от Смолянско са последните двама заболели от свински грип у нас. Така градовете, в които има грип, стават пет. От началото на годината са регистрирани няколко случая София, Бургас, Русе, Сливен и Смолян.Специалистите са категорични грипната епидемия се забавя. За първата седмица от 2020 година има по-малко заболели в сравнение със същия период на миналата година. Грипна вълна обаче ще има.Въпреки че епидемията се забавя, вече има регистрирани случаи на усложнения от грипа. В София три деца са получили такива. Усложнения има и при боледували в още 4 града от страната. И макар все още грипът да не е почукал на врата ни важно е да знаем как да се предпазим. Според специалистите един от най-сигурните начини е ваксината. Важно е болните да ограничат контактите си с други хора. Лекарите предупреждават пациентите да не се самолекуват, защото това може да доведе до усложнения. ", "date": "2020.01.12", "title": "Грип в 5 града в страната: Регистрираха нови случаи в Смолянско"}
{"url": "http://www.cross.bg/ochite-kozhata-minyti-1622520.html", "text": "/КРОСС/ Де да можеше 8-часовият сън и 8 чаши вода на ден да са достатъчни за красотата ни! Уви, рано или късно тъмните кръгове под очите ни се настаняват там трайно, а задачата да ги заличим се оказва нелека и постоянно провокира въображението ни. Имаме няколко решения на този проблем, които обаче работят при едно условие: постоянство.Известна е с нейните изсветляващи и стягащи свойства, но краставицата има и успокояващ ефект за кожата. Освен това освежава организма отвън и отвътре.Какво да правите: нарежете я на тънки кръгчета, оставете ги в хладилника за няколко часа, след което ги поставете върху очите си за около 10 минути. След което измийте очите си с вода и НЕ яжте резенчетата, а ги изхвърлете.Този зеленчук също се слави с успокояващите си свойства, затова отлично се справя с тъмните кръгове под очите.Какво да правите: нарежете картофите на кръгове и ги поставете върху проблемните области. Махнете ги след 10 минути.Полезните микроелементи в доматите и витамин С в лимона също действат отлично за изсветляване на кожата. Тези два зеленчука може да се използвае в дует или поотделно.Какво да правите: смесете една чаена лъжичка доматен сок и половин чаена лъжичка лимонов сок. Потопете в тази смес два памучни тампона и ги оставете за 10 минути, след което измийте очите си.То помага за изглаждане на текстурата на кожата и предотвратява появата на бръчици и фини линии.Какво да правите: нанесете под очите няколко капки масло и с масажни движения втрийте в кожата.Кофеинът и антиоксидантите в състава на зеления чай помагат за изсветляване на тъмните кръгове, за намаляване на отоците под очите и извеждане на течностите от кожата.Какво да правите: намокрете пакетчета чай с вода, оставете ги в хладилника за около 30 минути. След това ги поставете върху очите си за около 10-15 минути. Измийте кожата след като ги махнете.И все пак комбинираната грижа (домашна и с козметика) за кожата около очите и постоянството е това, което ще ви изведе към завидни резултати.Затова задължително след всяка от тези процедури нанесете околоочен крем с насочено действие към специфичните ви нужди. ", "date": "2020.01.12", "title": "Махнете тъмните кръгове под очите"}
{"url": "http://www.cross.bg/katastrofa-kraii-vladaya-1622515.html", "text": "/КРОСС/ Катастрофа в района на Владая блокира трафика от и към столицата. По информация на NOVA се е преобърнала кола.Произшествието силно затруднява движението в района.", "date": "2020.01.12", "title": "Катастрофа край Владая"}
{"url": "http://www.cross.bg/dzhokovich-nadal-surbinut-1622516.html", "text": "/КРОСС/ Новак Джокович победи Рафаел Надал с 7-2, 7-6(4) след почти два часа игра и изравни резултата във финала на ATP Cup в Сидни (Австралия). Така първият отборен световен шампион в новата версия ще стане известен след битката при двойките.Джокера започна с пробив с първия гейм от срещата. В петата партия сърбинът имаше две възможности за брейк, но ги пропиля. \"Матадора\" допусна нов пробив за 2-5, като в двата сервис гейма на Ноле не можа да вземе точка и предаде сета след 2-6.Втората част беше много по-оспорвана и продължи 1 час и 17 минути. Ключов се оказа шестия гейм, единственият, в който Ндал можеше да пробие. Джокович се спаси пет пъти и показа, че иска да приключи битката в два сета.В гейм №11 сърбинът на два пъти можеше окончателно да реши нещата, но Рафа успя да стигне до тайбрек.В дългата партия Надал стигна до мини брейк за 2-1, но Джокович изравни за 2-2. В деветата точка сърбинът дръпна с 5-4 и трябваше да вземе два свои сервиса, за да победи. Така и стана, въпреки опитите на испанеца да завърши тези разигравания.Новак Джокович за пореден път доказа, че пределната концентрация и упоритост могат да му донесат успех във всеки мач.И Джокович, и Надал са заявени за сблъсъка на двойки.", "date": "2020.01.12", "title": "Новак Джокович спечели шоуто срещу Рафаел Надал в Сидни"}
{"url": "http://www.cross.bg/lift-samo-vitosha-1622517.html", "text": "/КРОСС/ Макар да е на един хвърлей от града, Витоша е престъпно недостъпна. През зимата до Алеко има лифт – Симеоновският, който струва 17 лв. за възрастен, 12 лв. за дете и 6 лв. за куче, или 40 лв. за семейство с две деца под 7 години, и 35 лв., ако детето е едно. Да не говорим за състоянието на самия лифт, който всяка зима успява да блесне с някоя авария – да спре за час в студа, да замръзне или от него да падне дете.Има и градски транспорт, но той също работи само в почивни дни, нарядко (през половин час в час пик) и до 16.50 ч. в посока София. Ако човек наистина иска да стигне до планината, трябва да хване рейса от първите му две спирки, защото на следващите не е сигурно, че ще успее да влезе.На слизане пък следва да прояви характер при конкуренцията с останалите желаещи да ползват автобуса, иначе рискува да чака поне половин час до следващия курс. До Златните мостове положението е почти същото, но без лифт. През лятото нещата стоят по същия начин, само лифтът работи единствено през уикенда.Затова и трябва да си доста упорит и мотивиран, а също и леко перде, за да ползваш обществения транспорт, особено ако носиш и надуваем дюшек. А в работни дни направо нямаш избор, ако нямаш и пари за лифт. Затова се качваш с колата, дори да не се водиш от принципа, че не си инвестирал в автомобил, за да се возиш с бабите в рейса. А и нали има отворен път до там.И така е от години. Затова и Алеко и Златните мостове представляват чисто и просто кочина.На фона на това общината: Удължи забраната за влизане с кола в парка от 11 до 15 ч. в почивни дни – преди това беше от 11 до 14 ч. – почти безсмислена мярка; пусна автобус през лятото и само в почивни дни до Витошко лале, където пък собственикът \"Витоша ски\" пусна седалковия лифт; позволи на частна компания да пусне безплатен автобус през лятото (пак само в почивни дни) до Златните мостове за пешеходци и до Алеко за велосипедисти; пусна 15 електрически велосипеда, които срещу 15-20 лв. могат да качат всеки до Тихия кът или Златните мостове( \"това е още една стъпка към по-чист въздух в нашия град, към по-чиста и зелена София\", обяви кметът Йорданка Фандъкова, без да дава вид, че вижда разликата между 15 колелета и 30-те хиляди коли в планината месечно).Освен че единствена общината не знае кога са ваканциите на учениците, явно само на \"Московска\" 33 са пропуснали да забележат, че светът, а покрай него и България, отдавна не работи от понеделник до петък и не почива единствено в събота и неделя.За сметка на това обещанията на общината и на кмета Фандъкова са щедри. Като се почне от безкрайния и не стигащ до никъде спор със собственика на ски съоръженията и лифтовете \"Витоша ски\" да се пуснат редица неработещи лифтове, мине се през информационна кампания, която да напомни на софиянци, че и Бистрица и Железница са Витоша, а до там има транспорт и в работни дни (но нищо друго.В нормалния свят администрацията взема мерки за организация на определено място, след като установи, че потокът хора е насочен натам, вместо да се опитва да им обясни, че не трябва да ходят там, а другаде, където е благоворила да вземе мерки), през идеята за буферни паркинги, включително и под Алеко, и се стигне до предизборната програма на Фандъкова, превдиждаща възстановяване на Княжевския и Драгалевския лифт и...повече градски транспорт, по някое време през четвъртия й мандат. *Източник и снимка: ", "date": "2020.01.12", "title": "В четвъртия мандат: На Витоша всичко си е същото"}
{"url": "http://www.cross.bg/hari-megan-opra-1622504.html", "text": "/КРОСС/ Опра Уинфри ще подкрепи „каквито и решения да вземат“ Меган Маркъл и принц Хари.65-годишната актриса и водеща на предаване, която бе гост на сватбата на двойката през май 2018 година, е близка приятелка на принц Хари и Меган и публично заяви своята подкрепа към тях.Това се случва няколко дни, след като двамата съобщиха, че искат да се оттеглят като членове на кралското семейство и да бъдат финансово независими.„Грижа ме е за тях двамата и подкрепям каквито и решения да вземат за своето семейство“, сподели Опра.В изненадващо изявление, Хари и Меган, които имат син – Арчи, заявиха плановете си да споделят време между Англия и Северна Америка, но Опра твърди, че самата тя няма пръст в тяхното решение.„Меган и Хари нямат нужда от моята помощ, за да открият какво е най-добро за тях“, сподели ТВ водещата през „People“.", "date": "2020.01.12", "title": "Опра Уинфри: Подкрепям Меган Маркъл и принц Хари!"}
{"url": "http://www.cross.bg/kalorii-kilogram-nyama-1622505.html", "text": "/КРОСС/ Когато имате мисия да отслабнете, следите внимателно какво хапвате и се стараете да е нискокалорично и здравословно. Но постоянните ограничения оказват влияние на психиката ви и има дни, в които му отпускате края и прекалявате с всичко, което сте си отказали. Хора сте в крайна сметка.Това може да се случи по време на семейни празници или когато сте на почивка и сте решили да си угодите по всички начини. Колкото и да се опитвате задръжките падат и след първото парче пица например, опустошавате цяла тава.Пак казваме, случва се на всеки. Проблемът е, че после вероятно ще ви обземат угризения, ще започнете да се терзаете, че сте нарушили режима си и да се побърквате колко ли сте наддали след като сте си позволили всички тези неща.Истината е, че няма за какво да се тревожите. Един ден извън режима ви няма да нанесе трайни последици. Трябва да изядете доста храна, за да качите дори едно кило.За да намалите теглото си с 1 килограм, трябва да изгорите 7700 калории. Същото важи и за качването. За да увеличите теглото си с 500 г вие трябва да погълнете 3500 калории повече от обичайния си прием. Казано по друг начин, ако обичайно консумирате 2000 калории, за да качите половин килограм трябва да изядете още 3500 калории. Това са 5500 калории в рамките на деня, което си е адски много храна и почти непосилна за поемане.Изследвания твърдят, че е много трудно човек да качи килограм след преяждане. Някои хора твърдят, че след едномесечна почивка са наддали 4-5 килограма, но проучване, публикувано в сп. New England Journal of Medicine обяснява, че на практика те не са качили повече от килограм.Преяждането в рамките на един ден, няма да се отрази на теглото ви. Проблемът е, че може да доведе до колики, болки в стомаха и подуване. Няма проблем да хапнете едно допълнително парче торта, когато сте решили, че имате „чийт дей“, но не прекалявайте с количеството, тъй като то ще доведе до проблеми със стомаха.", "date": "2020.01.12", "title": "Колко наддавате, когато преядете?"}
{"url": "http://www.cross.bg/aksel-olekov-prestuplenie-1622507.html", "text": "/КРОСС/ Първа снимка на убиеца Аксел Олеков, който закла Андреа в Галиче, показа агенция Булнюз.За тежкото престъпление бяха задържани двамата братя Аксел и Десислав Олекови. Докато криминалисти разпитвали двете момчета подозренията се засилили към първия, а Десислав бил освободен.Така след дълги часове разпити 18-годишният Аксел Олеков не издържал и направил пълни самопризнания в полицията в Бяла Слатина. През цялото време обаче се държал „железно“ и правел всичко възможно да заблуди разследващите. Веднага след като се сринал и признал за стореното, той завел полицаите и им показал къде е скрил ножа, с който извършил престъплението. На място разказал с подробности и как е заклал красивата Андрея.Убиецът е съсед на своята жертва и се ползва с лошо име в селото.Тази сутрин извършителят на кървавото престъпление Аксел Олеков е бил преместен в ареста във Враца. Очаква се той да бъде оставен за постоянно зад решетките. ", "date": "2020.01.12", "title": "Първа снимка на убиеца Аксел Олеков, който закла Андреа в Галиче"}
{"url": "http://www.cross.bg/oblastite-obrabotvane-ysloviya-1622506.html", "text": "/КРОСС/ В момента слаб сняг вали в областите Перник, София и по високите места в областите Благоевград, Кюстендил, Пазарджик, Смолян и на Твърдишки проход в област Велико Търново, което увеличава предпоставките за поледици.В тази връзка Агенция „Пътна инфраструктура“ призовава шофьорите да тръгват на път с автомобили, подготвени за зимни условия, да карат със скорост, съобразена с пътните условия и да не предприемат рискови изпреварвания и маневри.Всички машини на пътноподдържащите фирми са в пълна мобилизация за почистване и обработване на републиканските пътища. За повишаване безопасността на движение е възможно затваряне на определени участъци за обработване на настилките с химически вещества и инертни материали.Гражданите и транспортни фирми могат да получават информация за актуалната пътна обстановка в страната от интернет страницата на АПИ –api.bg, както и по всяко време на денонощието на телефон 0700 130 20 в АПИ. ", "date": "2020.01.12", "title": "АПИ: Шофирайте разумно в районите със снеговалеж "}
{"url": "http://www.cross.bg/myasto-dnes-vuzdyhut-1622508.html", "text": "/КРОСС/ И днес въздухът над София е замърсен. Според данните на световния сайт airvisual.com в днешния ден София е на 15-о място по замърсяване на въздуха в света. Най-замърсен е въздухът днес в районите на „Младост”, „Надежда”, „Павлово” и „Хиподрума”, където праховите частици са в оранжевия сектор на опасно мръсен въздух.Днес градът с най-мръсен въздух в световен мащаб е Сараево в Босна и Херцеговина, следван от Дака в Бангладеш, на трето място е столицата на Австралия – Канбера, където седмици наред горят огромни пожари и затова въздухът е толкова мръсен и запрашен.На четвърто място по замърсяване днес е Красноярск в Русия, следван от Шанхай, Китай, Делхи в Индия, Бишкек в Казахстан, Мумбай – Индия, Уланбатор – Монголия, Колката - Индия. Белград в Сърбия е на 12-о място. ", "date": "2020.01.12", "title": "15-и сме по мръсен въздух в света"}
{"url": "http://www.cross.bg/godina-plovdiv-samo-1622509.html", "text": "/КРОСС/ Всички очакваха ефект \"​уау\", а се получи само \"ауу\", при това със силно негативно звучене. Така хотелиери и ресторантьори обобщават шеговито ключовата 2019 година, когато Пловдив бе Столица на културата. Парадоксалното е, че бизнесът определя като по-успешна предходната 2018 година, твърди в анализ „Марица“Причините са много и различни, но основната е летището,  обобщава ресторантьорът и шеф готвач Николай Боруков. През 2019 г. на аеропорта се изпълняваше само една редовна линия ​- до Лондон, година по-рано идваха туристи и от Италия и Белгия. Те бяха „качествени“ клиенти и идваха целенасочено до Пловдив с цел културно-исторически туризъм, категоризира ги той.Проблемът с Летище Пловдив продължава да стои нерешен. Министерство на транспорта направи анонс, че до края на 2019 година концесията ще бъде пусната, но това не се случи. Към днешна дата е ясно само, че концесионният анализ за аеропорта е готов, но все още не е публичен.Недобра година отчитат и от емблематичния хотел на пъпа на града \"Рамада Пловдив Тримонциум\". Нито сме регистрирали ръст в нощувките, нито пък в оборотите, категорични са оттам. 4-звездният хотел бе под обсада на багери, шум и прах почти девет месеца от 2019 година, докато течеше реконструкцията на площад \"Централен\". Навсякъде по света се правят ремонти, но вероятно пловдивските са уникални, щом предизвикаха такива гневни реакции дори сред немците, известни със сдържаността си, разказва пиарът на хотела Ертен Късова.Цените и през 2018 г., и през 2019 г. при нас бяха непроменени, но финансово през по-предишната година се представихме по-добре, обяснява Венцислава Тафкова, която участва в управлението на три семейни хотела - \"Даун таун\", \"Венис хаус\" и \"Челси\", по думите й от „среден клас“. Ние по нищо не разбрахме, че градът е Столица на културата, въпреки че бяха вложени доста инвестиции в базите преди ключовата година. Хотелите се пълнеха предимно за уикенда, и то от българи, обяснява Тафкова. Единственото събитие, което хотелиерите всяка година очакват с нетърпение, е \"Хилс ъв рок\". Рок фестивалът на Гребната през лятото пълни не само базите в Пловдив, но и в околните общини. Рокаджиите нощуват в Асеновград, Бачково, Перущица, Марково и т.н. Отсега имаме резервации за тазгодишното издание, потвърждава тенденцията Венцислава Тафкова. ", "date": "2020.01.12", "title": "Спечели ли бизнесът от евростолицата на културата?"}
{"url": "http://www.cross.bg/godini-dioksid-voda-1622521.html", "text": "/КРОСС/ Учени от университета в Кардиф, Уелс, откриха причината за необяснима досега климатична катастрофа на Земята преди повече от 14 милиона години, съобщи Физ.орг.Бил анализиран химичният състав на вкаменелости в седименти на дъното на Атлантическия, Тихия и Индийския океан, за да се установи какви са били температурата и нивото на въглеродния диоксид в морската вода в средата на миоцена, преди 23-5 милиона години.Оказало се, че масивни вулканични изригвания в долината на река Колумбия в Северна Америка са изхвърлили голямо количество въглероден газ в атмосферата и са предизвикали окисляване на водата в океаните.Вследствие на повишаването на глобалните температури се покачило морското ниво и това довело до заливане на обширни територии суша с вода. В резултат се създали идеални условия за складиране на големи количества въглероден диоксид под формата на скупчване на морски организми в седименти и за пренасянето му от атмосферата в океаните в разстояние на десетки хиляди години.При това наличието на ледена покривка в Антарктика и относително бавното отделяне на въглеродния газ намалили мащабите на промените в околната среда и негативните последствия за морския живот.По време на климатичния оптимум през средния миоцен глобалните температури са били с 3-4 градуса Целзий по-високи от днешните и съответстват на прогнозните за 2100 г.", "date": "2020.01.12", "title": " Учени разкриха причината за необяснима досега климатична катастрофа на Земята"}
{"url": "http://www.cross.bg/yanyari-dnes-tzeni-1622503.html", "text": "/КРОСС/ Български игрални, документални и анимационни филми ще бъдат прожектирани днес и утре на преференциални цени от 5 лева в София. Поводът е Денят на българското кино - 13 януари.В пет софийски киносалона - „Одеон“, Дом на киното, „Люмиер“, „Г8“ и „Евросинема“, ще бъдат показани „Ирина“, „Доза щастие“, „Снимка с Юки“, „В кръг“, „Ага“, „Да ходиш по вода“.Ключовото в киноисторията ни събитие е на 13 януари 1915 г. , когато е  първата публична прожекция на филма на Васил Гендов „Българан е галант“.", "date": "2020.01.12", "title": "Български филми на преференциални цени днес и утре"}
{"url": "http://www.cross.bg/asad-bazata-bili-1622511.html", "text": "/КРОСС/ Американските военни от базата Айн ал Асад в Ирак са били информирани предварително, че Иран ще нанесе удар по нея и мнозина от тях се укрили два часа и половина преди атаката, съобщи вчера американският телевизионен канал Си Ен Ен.Журналисти от медията посетили обекта и получили тази информация от военните там. В материала на телевизията се твърди, че американската страна била уведомена, че Иран смята да атакува базата, но не се знаело как точно ще действа.Събеседниците на журналистите не казали откъде точно са били получени тези сведения.Според материала на Си Ен Ен, ударите били нанесени по тази част от Айн ал Асад, където обикновено се намират военните на САЩ. Това представлявало около една четвърт от територията на обекта. По данни на Си Ен Ен някои ирански ракети паднали на неколкостотин метра от убежищата а американците.В сряда американската телевизия съобщи, че иракските власти предварително уведомили американски официални лица по кои военни бази ще бъдат нанесени ирански удари.Според Си Ен ЕН, тази информация иракчаните получили от Иран.След ликвидирането на иранския генерал Касем Солеймани на 3 януари в Багдад, на 8 януари Техеран нанесе удари по два обекта в Ирак, използвани от американски военни - базата Айн ал Асад и летището в Ербил. Пострадали нямаше.", "date": "2020.01.12", "title": "US военните били предупредени 2,5 ч. преди ударите срещу базата \"Айн ал Асад\""}
{"url": "http://www.cross.bg/avstraliya-hora-pozhar-1622510.html", "text": "/КРОСС/ \"Територията, която е изгоряла досега е 50 хиляди квадратни километра. Или горе-долу половината от територията на България. Но пропорционално за територията на Австралия, която е около 7 милиона и 600 хиляди квадратни километра, е около 1%. Виждаме преувеличени картинки, виждаме и маймуни, които горят, а в Австралия няма маймуни. Имаше снимки с тигри, които горят. Очевидно в Австралия няма тигри. Днес с официално становище излезе Австралийската академия на науките и те самите заявиха, че има много дезинформация в интернет\", каза пред Нова тв Явор Константинов - български и автралийски гражданин, IT специалист, който от 19 години живее в Мелбърн.Без да омаловажава проблема, той обясни, че обикновено на летния период в Австралия - между месеците декември и март, се гледа като на сезона на пожарите. Напълно фалшива била и 3D визуализацията на континента, потънал в пламъци.\"Кадрите на деца с маски и хора, извозвани с камиони на фона на аленочервен плаж, са всъщност туристи и къмпингари, които дни наред пренебрегваха предупрежденията, че трябва да напуснат района\", пише жена в социалните мрежи.\"Категорично не е вярно. Много бързо едни такива твърдения могат да се превърнат от нещо лично в новина. Страшно много хора споделиха въпросния пост със заглавието \"Истината за Австралия\". За мен това остава едно изключително непопулярно и алтернативно лично мнение. Радвам се, че има хора, които подхождат с хумор и са добре, но искрено се надявам, че в България не са останали с впечатление, че това нещо е така наречената истина\", каза българката, живееща в Австралия Полина Хаджимитова.Полина казва, че дори най-близкият пожар да е локализиран на повече от 200 километра от града, в продължение на няколко дни дишали свръх замърсен въздух.Огромният пожар в Австралия, който бушува от над 10 седмици, е овладян, съобщиха днес пожарникари от щата Нов Южен Уелс, цитирани от ДПА.Пожарът в планината Госпърс, предизвикан от светкавица, опустоши повече от половин милион хектара северозападно от Сидни.Без да омаловажава проблема, той обясни, че обикновено на летния период в Австралия - между месеците декември и март, се гледа като на сезона на пожарите. Напълно фалшива била и 3D визуализацията на континента, потънал в пламъци.\"Кадрите на деца с маски и хора, извозвани с камиони на фона на аленочервен плаж, са всъщност туристи и къмпингари, които дни наред пренебрегваха предупрежденията, че трябва да напуснат района\", пише жена в социалните мрежи.\"Категорично не е вярно. Много бързо едни такива твърдения могат да се превърнат от нещо лично в новина. Страшно много хора споделиха въпросния пост със заглавието \"Истината за Австралия\". За мен това остава едно изключително непопулярно и алтернативно лично мнение. Радвам се, че има хора, които подхождат с хумор и са добре, но искрено се надявам, че в България не са останали с впечатление, че това нещо е така наречената истина\", каза българката, живееща в Австралия Полина Хаджимитова.Полина казва, че дори най-близкият пожар да е локализиран на повече от 200 километра от града, в продължение на няколко дни дишали свръх замърсен въздух.Огромният пожар в Австралия, който бушува от над 10 седмици, е овладян, съобщиха днес пожарникари от щата Нов Южен Уелс, цитирани от ДПА.Пожарът в планината Госпърс, предизвикан от светкавица, опустоши повече от половин милион хектара северозападно от Сидни.", "date": "2020.01.12", "title": " Българин в Австралия: Виждаме преувеличени кадри - тук маймуни и тигри няма"}
{"url": "http://www.cross.bg/kriza-manolova-pernik-1622502.html", "text": "/КРОСС/ Кризата в Перник скоро ще се превърне в национална криза, предупреди пред БНР Мая Манолова от \"Изправи се.БГ\".„Следват Шумен, Търговище, Ловеч, Габрово, Плевен, Сливен, състоянието на язовир „Камчия“ за Варна и Бургас. Тази криза тепърва ще става и хуманитарна, и социална. Заради липса на вода се разбра, че ще затварят предприятия в Перник“, добави тя в интервю за предаването „Неделя 150“ на програма „Хоризонт“.За съжаление обаче тази криза не е единствено и само в този сектор, смята Манолова и подчерта:„Тя показва, че държавата е на автопилот или че направо сме изправени пред разпад на държавността“.Хората се питат „как е възможно да изчезне водата на един цял язовир като „Студена“ и никоя от десетките институции, които следят ВиК сектора, да не забележи това“, посочи тя.Според нея сега премиерът Бойко Борисов трябва да отговори на този въпрос.„Всички тези министри и институции, които отговарят за ВиК сектора – местни, регионални, национални, са под неговата шапка. Става дума за политически назначения. Тази криза си е политическа“.От състоянието на язовирите се вижда, че за 10 години нищо не е направено, смята Мая Манолова. Тя обясни:„Действа се на принципа – появява се проблем, загиват хора, както беше в Бисер или в Своге, 100 хил. души остават без вода, както е в Перник, изгаря един бушон – един министър и след това нещата продължават по същия начин… Рано или късно ще се наложи политическите лица, отговорните институции да дадат ясни отговори на гражданите на Перник – как се стигна до тази огромна криза“.Изводът ѝ след местните избори е, че управлението се е опитало да се задържи на власт на всяка цена, включително с цената на водна криза.„Този въпрос няма как да не бъде политически. Кризата в Перник, а и в цялата страна в последствие ще се види, че не е резултат от природно бедствие. В случая става дума за бездействие на отговорни институции“, коментира тя.Манолова е категорична, че причината за всички кризи във всички сектори е или политическо безхаберие, или политическа корупция:„Ако „калинки“ продължават да ни управляват, това е проблем и на самата власт. Ако изискването за всеки министър или лице на висока позиция е да е верен на началника на държавата, то толкова по-жалко. Проблемите ще се мултиплицират и криза след криза, бомба след бомба, бушон след бушон… В крайна сметка ел. таблото от министри-бушони в един момент ще свърши и ще се стигне до главния бушон“.", "date": "2020.01.12", "title": "Мая Манолова: Кризата в Перник скоро ще се превърне в национална"}
{"url": "http://www.cross.bg/kostadinov-vuzdyha-atanas-1622501.html", "text": "/КРОСС/ „На 20 януари БСП ще внесе вот на недоверие срещу политиките на правителството. Нужен е спешен план за действие, за да се осигури вода за населението на Перник, защото в момента има ресурс само за 20 дни. Но са нужни и отговори на големите въпроси – как се е стигнало до тази ситуация и как проблемът да се реши изцяло, а не на парче”. Това заяви народният представител от ПГ на „БСП за България” Атанас Костадинов пред БНР. Той подчерта, че действията и бездействията на управляващите в последните 10 години са причината в страната да има криза с водата, отпадъците и въздуха.„След 10 години и над 3 млрд. лв. инвестиции България продължава да губи 61% от водата си. По официални данни 315 хиляди българи са засегнати от воден режим. Случващото се не е в резултат на природно действие, а от некомпетентността на това управление”, каза Костадинов.Социалистът обяви, че вотът на недоверие към правителството ще бъде конструиран в три части – ще бъдат изложени факти за кризата с водите и боклуците, ще се покажат пропуските и порочните механизми на управление на водите, отпадъците и въздуха, но левицата ще предложи и мерки за решаване на тези ситуации.„България не управлява водите си. Приоритет на управляващите беше и е не да се осигури чиста питейна вода за населението, а кой ще управлява този огромен ресурс. След всичко това е редно да обявим краят на т.нар.”водна реформа”, заяви Костадинов.Той припомни, че вследствие на нея усвояването на европейските пари за води е едва няколко процента. „Кризата и проблемите във водния сектор са резултат от дългогодишно провеждане на десни политики, съчетани с некомпетентност, безхаберие и силен корупционен натиск ”, завърши Атанас Костадинов.", "date": "2020.01.12", "title": "Атанас Костадинов : Случващото се с водата и въздуха ни е заради некомпетентността на това управление"}
{"url": "http://www.cross.bg/stefanov-proekta-otnoshenie-1622497.html", "text": "/КРОСС/ Посещението на руския президент Владимир Путин, което е планирано за началото на лятото, ще е едно от най-важните събития през 2020 г. за България. То със сигурност ще предложи интересни моменти. Това каза Любомир Стефанов, политолог, в предаването „Клуб Investor“ с водещ Ивайло Лаков.Стефанов очаква рокадите в „кабинета Борисов 3“ да продължат през 2020 г. на фона на множеството проблеми.По думите на политолога обаче предсрочните избори все още не са заплаха за правителството и такива няма да има поне в следващата една година.„Ключов момент през 2020 г. ще е изпълнението на този и следващия бюджет - на доста места в страната се увеличават местните данъци и такси, важно е да се проследят отношенията между централната и местна власт – т.нар. децентрализация, значението на Сдружението на българските общини и пр.“, отбеляза Стефанов.Според експерта България може да очаква известни отстъпки от Европейската комисия за присъединяването ѝ към Шенгенското пространство, но по отношение на ERM II страната има още какво да докаже.По отношение на проекта „Турски поток“ Стефанов заяви, че мнението на зам.-държавния секретар по политическите въпроси на САЩ Дейвид Хейл, че Вашингтон е против проекта, е отдавна ясен.„България не желае да се конфронтира с Москва по начина, по който го прави Вашингтон, въпреки подкрепата към САЩ и членството в НАТО“, изтъкна Стефанов. Той добави, че в крайна сметка Европейският съюз има достатъчно компетентност и опит в боравенето с природни ресурси от Русия и в работата със самата страна.По мнението на експерта реализацията на българската част от проекта „Турски поток“ съвпада с националния интерес.", "date": "2020.01.12", "title": "Политолог: Визитата на Путин ще е сред най-важните събития у нас през 2020 г."}
{"url": "http://www.cross.bg/tatyana-doncheva-zhivota-1622496.html", "text": "/КРОСС/ „Като се гледаме по-нормално, мисля че няма опасност да се позоваваме на сатурнови дупки”. Така започна личният разговор в предаването „Тази неделя” по БТВ с лидера на „Движение 21” Татяна Дончева, която гостува малко преди юбилея си и навръх имения си ден. Името й – Татяна, означава устроителка. Ето как Дончева обясни как е устроила живота си за изминатите от нея близо 60 години: „Сравнителна устойчивост в критични ситуации, които не могат да ме извадят от равновесие, мисля, и с хладнокръвие човек може да ги преодолее по-лесно и да върви напред”. „Видяла съм много неща в живота си – възходи, победи, загуби. За някои хора, може би моят живот е синоним на успех, за мен – не. Защото не съм постигнала нещо, което намирам за истински значимо и сериозно и трайно. Ако времето след смъртта ми опровергае това и се окаже, че съм можела да пръсна идеи, които да бъдат разбрани, макар и след години и използвани полезно, ще бъде много хубаво. Но, правя това, което мога, мисля, че го правя добросъвестно, от сърце, с пълни сили. Старая се да имам реално отношение. Това означава и амбициозните цели да се поставят по начин, да не рухнеш след тях, нито при победа, нито при загуба, да имаш нормално отношение към хората, да знаеш какво те радва и какво ти доставя удоволствие. Мисля, че аз живяла интересен живот”, искрено сподели Татяна Дончева.", "date": "2020.01.12", "title": "Татяна Дончева: Видяла съм много неща в живота си – възходи, победи, загуби"}
{"url": "http://www.cross.bg/rali-legendarnoto-zagybil-1622512.html", "text": "/КРОСС/ Огромна трагедия сполетя седмия етап на легендарното рали състезание Дакар 2020. Португалският мотоциклетист Пауло Гонсалвеш е загубил живота си, пише 40-годишният състезател е претърпял катастрофа на 276-ия километър и е загубил съзнание.Веднага на мястото е пристигнал медицински хеликоптер, който го е откарал до най-близката болница. Организаторите на състезанието обаче съобщиха лошата новина, че лекарите са констатирали смъртта на Гонзалвеш веднага след хоспитализирането му.Португалецът завърши втори през 2015 година и беше един от ветераните на легендарното рали.", "date": "2020.01.12", "title": "Трагедия беляза тазгодишното издание на рали „Дакар“"}
{"url": "http://www.cross.bg/zashtoto-ogranichenieto-zaradi-1622491.html", "text": "/КРОСС/ Шофьор заведе съдебен иск заради ограничението на скоростта в 40-километровото трасе от АМ „Тракия“ между Стара Загора и Чирпан, съобщи bTV.Там само през миналата година 8442 водачи са получили глоба с електронен фиш. В участъка ограничението е 90 км/ч, защото асфалтът е на вълни. Цялата 40-километровата отсечка е в експлоатация от 2007 г. През 2018 г. е въведено ограничението и започват солените глоби.Един от глобените е адвокат Атанас Костов, платил е 650 лв. за движение със 140 км/ч във въпросния участък. За разлика от останалите санкционирани обаче той завежда дело - първото съдебно производство срещу Агенция \"Пътна инфраструктура\". Юристът често пътува по магистрала \"Тракия\", за да се явява по дела в София и Пловдив, а в конкретния случай е имал дело в Стара Загора.\"\", заявява адвокат Костов, който е разбрал за него едва след като е получил фиш. Но според него този знак е незаконен, защото по закон такова ограничение може да се въведе само при ремонт, но такъв не е започнал, нито е планиран. Що се отнася до становището на АПИ, че не могат да ремонтират въпросния участък на магистралата, Атанас Костов е категоричен, че \"няма как виновното поведение на българската администрация да ни бъде вменено на нас, след като сме платили данъци и винетки\".По закон, АПИ са длъжни да осигуряват \"скоростно и безопасно\" движение по пътната мрежа. Въпросът е принципен, казва юристът и отбелязва, че е завел дело не заради глобата, а за състоянието на пътищата. Публикувал е иска на уебстраницата на кантората си, за да окуражи и други да си търсят правата, защото според него това е начинът да се променят нещата, защото \"ние сме коректив на държавата\" и не трябва да се отказваме.Инициативата му получава голям отзвук онлайн. Според Костов искът му е доста добре мотивиран юридически и може да спечели делото в съда.40-километровият участък от автомагистрала \"Тракия\" е изпитание за шофьорите. И за техните портфейли. Трасето в района между Стара Загора и Чирпан е трудно да преминете без риск от морска болест, заради вълните по асфалта. Затова участъкът е с ограничение на скоростта от 90 км, въведено от АПИ през 2018 г. Направено е пълно обследване и са набелязани всички необходими мерки, за да бъдат отстранени дефектите в компрометираната отсечка, казват от пътната агенция.Ремонтът на участъка от Стара Загора до Чирпан по автомагистрала \"Тракия\" не е започнал и слабо вероятно да започне тази година, защото не са налични необходимите пари. \"\"Стойността на ремонта се оценява на около 60 милиона лева. Бюджетът ни за поддръжка на цялата републиканска пътна мрежа за 2020 г. е в размер на 137 млн. лв. Сами разбирате, че той е крайно недостатъчен, за да се насочи към един определен участък и за ремонта на него са необходими допълнителни средства\", обяснява инж. Иван Досев- член на управителния съвет на АПИ.", "date": "2020.01.12", "title": "Шофьор съди АПИ заради ограничението от 90 км/ч на АМ „Тракия“"}
{"url": "http://www.cross.bg/evropa-bulgariya-rashev-1622498.html", "text": "/КРОСС/ Невъзможно е в следващите 10 години да се постигне с 50% по-нисък въглероден отпечатък. Зелената сделка представлява документ, който не е резултат от проведено обществено обсъждане в Източна, а в Западна Европа. На глобално ниво тя е безсмислена. Това мнение изрази Боян Рашев, управляващ партньор в denkstatt България, в предаването \"Клуб Investor\" с водещ Ивайло Лаков.\"В САЩ цената на енергията е ужасно евтина. Намалението на въглеродните емисии в САЩ в последните 10 години се случва заради голямото количество газ и неговата евтина цена. Но в Европа не разполагаме с толкова газ\", изтъкна гостът.Според Рашев, ако искаме да запазим енергийна независимост донякъде, трябва да разчитаме на лингнитните въглища в голям процент от енергопроизводството.По думите му Европа продължава да става все по-енергийнозависима от внос въпреки всичките огромни инвестиции.\"Ако говорим за качеството на въздуха, трябва да подменим отоплението на твърди горива с нещо друго. Но от твърдите горива - дървесината например, се води въглеродно неутрална, а газът има емисии. Приоритет трябва да е чистият въздух\", смята Рашев.Гостът взе отношение и по темата за Топлофикациите у нас, които според него не се развиват добре с изключение на тези в Пловдив и Варна. \"Ако преминем към повече отопление на електричество, ще създадем огромен дисбаланс в енергийната система, ще се завържем към ТЕЦ-овете. Оперативните разходи са доста по-високи, както и инвестицията. Електричеството не е добро решение за България\", уточни той.", "date": "2020.01.12", "title": "За България не е добро решение да расте отоплението на електричество"}
{"url": "http://www.cross.bg/ychastieto-rashidov-bienale-1622500.html", "text": "/КРОСС/ Скандал се развихря около участието и представянето на България на Венецианското биенале, което се състоя в края на миналата година, на 13 ноември.Председателят на парламентарната комисия по култура и депутат от ГЕРБ Вежди Рашидов коментира участието на България пред БНТ като \"резил\" и като \"едни хора, които са хапнали добре за половин милион лева\".\"За първи път видях като художник такова чудо, това е един провал и ме е срам. Изхарчиха едни пари по един тотално неправилен начин - 500 000 лв.\", обясни Рашидов.От сдружение \"Зограф\" искат обяснение за какво са изхарчени 500 000 лв. за участието на страната на Венецианското биенале.\"Ужасни неща - обикновени чаши, купени от Виетнам, един-двама участника, за един таван\", обясни още Рашидов.От думите му стана ясно, че страната е платила яка сума за едно таванско помещение.\"Там беше битката кой да се набута в това старо биенале. Няма ни дори в каталога. Някои просто добре са си хапнали. Резил\", каза още Вежди Рашидов.Той отново наблегна на факта, че държавата е купила павилион на един таван за половин милион, за да представя българската култура.Председателят на комисията по култура в парламента добави, че всички разчети ги има в комисията и тепърва ще се анализират.", "date": "2020.01.12", "title": "Сдружение \"Зограф\": За какво са изхарчени 500 000 лв. за участието на България на Венецианското биенале?"}
{"url": "http://www.cross.bg/balov-tehnologii-telefoni-1622499.html", "text": "/КРОСС/ Изминалата година беше динамична и интересна за технологичния сектор. През 2019 г. видяхме много нови технологии, които излязоха за първи път на пазара. Предстои да наблюдаваме как ще се развият. Това каза Никола Балов, технологичен блогър, в интервю за предаването „UpDate” с водещ Елена Кирилова.„Нови технологии са 5G мрежите, които се появиха за първи път на много места по света. Първите 5G смартфони имат дял от едва 1%, но през 2020 г. се очаква той да скочи до 18%“, допълни още той.Балов обясни, че през 2020 г. тепърва ще излизат ключови модели смартфони.Той спомена също, че е интересно дали Huawei ще въведе собствена операционна системаСпоред Балов като най-голям провал за изминалата година са били сгаваемите телефони.По думи на госта едва след няколко години телефоните със сгаваем дисплей биха могли да се превърнат в масов продукт.", "date": "2020.01.12", "title": "5G смартфоните ще бъдат хитът в технологиите през 2020 г."}
{"url": "http://www.cross.bg/matera-grad-kyltyrata-1622490.html", "text": "/КРОСС/ Малкият град Матера, където вече сме ви водили, защото оттам идват смятаните от нас за български продукти като луканката и кашкавала, до не толкова отдавна беше наричан „срамът на Италия”. Като европейска столица на културата обаче, за разлика от Пловдив, той успя да стане сензация. И да предизвика истински туристически бум не само за себе си, но и за целия свой изостанал и непопулярен южен регион на Апенините, наричан Базиликата.На 19 януари 2019 г., седмица след нашия Пловдив, Матера официално пое титлата на Европейска столица на културата. На финала преди дни председателят на Европарламента Давид Сасоли определи изминалата година като „само” началото на пътя.Когато италианският министър на културата през октомври 2014 г. пръв съобщи, че това е културната столица на ЕС за 2019 г. мнозина бяха изненадани, защото селището, буквално вкопано в скалите, изглеждаше по-скоро аутсайдер в надпреварата.Днес Градът на камъните, както беше брандиран, е световноизвестен, благодарение на изключително умела рекламна и пиар кампания в последната петилетка. Не може да се отърве не само от кинопродукции, които се снимат там – тази година заснеха 5 само от Холивуд, независимо от супер натоварената програма от артсъбития – общо 1228 на доста малката му  територия.Но не може да се отърве и от туристи. Ръстът на нощувките на чужденци в него е 44% до 865 000 за първите 10 месеца на годината. Очаква се да закръгли милион. Отделно са италианските туристи. Както и хората, които идват просто за ден, без да нощуват, привлечени от събитията или от внезапната слава на това причудливо място.Което е фантастика за забутан провинциален 60-хиляден град, какъвто е Матера. В сравнение с нашия Пловдив с неговите 670 000 души според Евростат. Вторият град на България, ако беше направил нещата като Матера, щеше да има над 10 милиона нощувки според разликата в мащаба между двете селища. Българският град има и свое собствено летище, за разлика от италианския, чиято затруднена транспортна достъпност би трябвало да е препятствие за интернационалните туристи.", "date": "2020.01.12", "title": "Матера с 44% скок на туристите като евростолица на културата"}
{"url": "http://www.cross.bg/siti-livurpyl-zapisa-1622473.html", "text": "/КРОСС/ Ливърпул записа 12-та поредна победа във Висшата лига, след като надигра Тотнъм като гост с 1:0. Единственото попадение отбеляза Роберто Фирмино в 37-та минута. Бразилецът се възползва от асистенция на Мохамед Салах.Така авансът на лидера в класирането пред втория Лестър Сити нарасна на 16 точки. По-рано днес Лестър падна с 1:2 от Саутхемптън. А освен това тимът на Юрген Клоп има мач по-малко. А и записа шести пореден мач със суха мрежа.През първата част мърсисайдци имаха по-добрите положения, а Садио Мане уцели гредата. Към средата на второто полувреме шпорите показаха по-добра игра, а най-чистият им шанс дойде в 82-та минута. Тогава Ло Селсо се размина с гол след отлично центриране на Орие. Малко преди това Сон също пропиля добра възможност.Тимът на Юрген Клоп регистрира няколко рекорда с днешния си успех. Червените записаха най-добрия си старт на сезон в историята.Овен това подобриха постижението на Манчестър Сити от сезон 2017/18 – тогава Сити спечели 59 точки от първите 21 мача. Мърсисайдци имат 61 в момента.Освен това Ливърпул записа и 38-ми пореден двубой без поражение във Висшата лига.За последно те паднаха от Манчестър Сити на 3 януари миналата година.Червените станаха и първият отбор в петте големи първенства на Европа, спечелил 20 от първите си 21 мача.", "date": "2020.01.12", "title": "Ливърпул чупи рекорди след 1:0 над Тотнъм"}
{"url": "http://www.cross.bg/penti-tupceneto-tova-1622472.html", "text": "/КРОСС/ Eдин oт фyндaмeнтaлнитe въпpocи нa иĸoнoмиĸaтa нa paзвитиeтo e ĸaĸ cтoпaнcтвoтo pacтe, пишe Xoce Opeлaнa в нoвa cтaтия. Kaĸтo мнoгo читaтeли знaят, тoвa ce пocтигa cъc cвoбoдни пaзapи, нepeгyлиpaни цeни и пpaвo нa coбcтвeнocт. Ho дaли тoвa e дocтaтъчнo, зa дa pacтe eднa cтpaнa?Oтгoвopът e \"нe\". Дoĸaтo имa дъpжaвa - пpaвитeлcтвo - тpябвa дa cъщecтвyвaт и мepĸи, ĸoитo oгpaничaвaт дeйcтвиятa нa пoлитицитe. Toecт тpябвa дa имa пpaвилa в игpaтa и пo-тoчнo в пoлитичecĸия пpoцec. Koгaтo имa възмoжнocт тe дa ce нapyшaвaт ce cъздaвaт мoтиви зa личнocтнo oблaгoдeтeлcтвaнe, ĸoитo пpaвят eднa нaция пo-бeднa.Toзи пpoцec в иĸoнoмиĸaтa ce нapичa \"тъpceнe нa peнти\" (rеnt ѕееkіng). Toй нaпoдoбявa пpeдпpиeмaчecтвoтo пo тoвa, чe oпpeдeлeни aгeнти ce oпитвaт дa пocтигнaт пeчaлбa. Ho в cлyчaя нa чacтния бизнec пeчaлбaтa пoĸaзвa, чe eднa ĸoмпaния e cъздaлa дoбaвeнa cтoйнocт. B cлyчaя нa тъpceнeтo нa peнти пpeдпpиeмaчecтвoтo e caмo пoлитичecĸo, зaтoвa тoчeн, мaĸap и paзгoвopeн, нaчин дa ce пpeвeдe пoнятиeтo e и \"шypoбaджaнaщинa\".Ho тъpceнeтo нa peнти cъздaвa и oгpoмни coциaлни зaгyби. Haпpимep в ĸнигaтa cи Тhе Wеlfаrе Соѕtѕ оf Таrіffѕ, Моnороlіеѕ, аnd Тhеft, eдин oт aвтopитe нa тepминa Гopдън Tълъĸ oтбeлязвa, чe цeнaтa нa eднo митo, ĸoeтo e нaчин зa пocтигaнe нa peнтa (в иĸoнoмичecĸия cмиcъл нa дyмaтa), e мнoгo пo-виcoĸa, oтĸoлĸoтo ce e cмятaлo.Зa дa paзбepeм пo-дoбpe нeгoвaтa пoзиция, нeĸa cи пpeдcтaвим, чe aмepиĸaнcĸитe пpoизвoдитeли нa aвтoмoбили лoбиpaт зa въвeждaнeтo нa митa нa внocнитe ĸoли. Oт eднa cтpaнa, тe изпoлзвaт ocĸъдни cpeдcтвa, зa дa пocтигнaт митoтo, a oт дpyгa ce пoлyчaвa изĸpивявaнe нa пaзapa, зaщoтo пoтpeбитeлитe ce нacoчвaт ĸъм пo-нeeфeĸтивнитe мecтни ĸoли (aĸo бeшe oбpaтнoтo, нямaшe дa имa нyждa изoбщo дa ce нaлaгa митo).Ocвeн тoвa caмитe пoлитици нe нaлaгaт пpoизвoлнo зaĸoнoдaтeлcтвo, a тaĸoвa, ĸoeтo oблaгoдeтeлcтвa тeзи, ĸoитo cи плaщaт зa лoбиpaнeтo. Taĸa тe cъздaвaт peнти зa ĸoмпaниитe и нe e yчyдвaщo, чe бизнecът e cĸлoнeн дa cи плaщa зa ocигypявaнeтo нa тaĸивa.Eдин oт фyндaмeнтaлнитe въпpocи в иĸoнoмиĸaтa, ĸaĸтo cтaнa яcнo пo-гope, e ĸaĸ дa ce paзвиe cтoпaнcтвoтo. Дoĸaтo cъщecтвyвaт дъpжaвни aгeнции, чиитo пpeдcтaвитeли дeйcтвaт в имeтo нa coбcтвeния cи интepec - ĸoeтo e нeизбeжнo - тe щe cъздaвaт peнти и фиpмитe щe ce oпитвaт дa извлeĸaт изгoди oт тяx.Зaтoвa cъщecтвyвa тeндeнция тe дa пилeят oгpaничeнитe pecypcи, зa дa пoлyчaт peнтитe, пpeдлaгaни oт пoлитицитe. B ĸpaйнa cмeтĸa пpoдължaвaщият циĸъл нa тъpceнeтo нa peнти, ĸaĸтo пocoчвa и Tълъĸ, нe вoди дo cъздaвaнe нa cтoйнocт зa ĸpaйнитe пoтpeбитeли, a дo yнищoжaвaнeтo ѝ. Taĸa тъpceнeтo нa peнти вcъщнocт e yнищoжитeлнo пpeдпpиeмaчecтвo, cъздaдeнo oт дъpжaвaтa. ", "date": "2020.01.12", "title": "Как шуробаджанащината убива икономическия растеж?"}
{"url": "http://www.cross.bg/riba-ribi-artrit-1622474.html", "text": "/КРОСС/ Артритът е често срещано заболяване, от което страдат не само милиони възрастни, но и млади хора. Най-честите му форми са ревматоиден артрит и остеоартрит. Сред характерните симптоми са ставните болки и възпаления. И докато за болестта няма лечение, съществуват редица средства за облекчаване на състоянието. Сред тях е консумацията на определени храни, сред които мазни риби, пише в. \"Дейли експрес\", позовавайки се на международни проучвания.Консумацията на мазни риби - сьомга, скумрия, сардина, пъстърва, се свързва с мощен противовъзпалителен ефект.За целите на изследване, обхванало 33-ма души, участниците трябвало да консумират тлъста риба, крехка риба или крехко месо. След осем седмици сред изследваните лица, които хапвали тлъста риба, било отчетено понижение на нивата на специфични съединения, свързани с възпаление.Анализ на 17 проучвания показва, че приемът на омега 3-мастни киселини, богат източник на който са рибите, понижава съществено интензитета на ставната болка, сутрешната скованост, броя на болезнените стави и необходимостта от използване на болкоуспокояващи при пациенти с ревматоиден артрит.Резултатите от друго изследване сочат, че приемът на омега-3 мастни киселини понижава няколко възпалителни маркера, свързани с остеоартрит.", "date": "2020.01.12", "title": "Мазните риби помагат за облекчаване на артрит"}
{"url": "http://www.cross.bg/printz-hari-markul-1622485.html", "text": "/КРОСС/ Кралица Елизабет Втора е насрочила за понеделник съвещание, посветено на намерението на принц Хари и съпругата му Меган Маркъл да се откажат от изпълнение на кралските си задължения и да станат финансово независими, съобщи телевизионният канал \"Скайнюз\".Това ще е първата семейна среща с участието на принц Хари от избухването на кризата в кралското семейство заради неговото решение. Заедно с него във фамилното имение Сандрингам, графство Норфолк, ще бъдат баба му, кралица Елизабет, баща му - престолонаследникът принц Чарлз, и по-големият му брат принц Уилям.На 8 януари принц Хари и Маркъл обявиха чрез \"Инстаграм\" за намерението си да направят безпрецедентна крачка като се откажат от статута на старши членове на кралското семейство и си гарантират финансова независимост.На практика това означава отказ от значителна част от церемониалните задължения и привилегии на херцога и херцогинята на Съсекс, които обаче може да запазят сегашните си титли.Предстои да бъде решено какъв ще е новият им статут, с какво ще им бъде позволено да се занимават, за да се издържат и как ще се осигурява охраната им.Британски медии съобщават още, че Меган Маркъл ще се включи по телефона в обсъжданията, ако часовата разлика го позволява. ", "date": "2020.01.12", "title": "Семеен съвет в понеделник решава за Хари и Меган"}
{"url": "http://www.cross.bg/palmira-grada-model-1622475.html", "text": "/КРОСС/ Възстановяването на Триумфалната арка в сирийския град Палмира, която беше взривена от джихадисти от Ислямска държава през 2015 г., ще струва около един милион долара, съобщи за ТАСС Дмитрий Медянцев, президент на Асоциацията на предприятията от каменния отрасъл в Русия, която ще участва в възстановяването на разрушения музеен комплекс.Двадесетметровата Триумфална арка е построена от базалт, гранит и мрамор по времето на римския император Септимий Север в края на II век. Тя краси главната улица на Палмира. От двете страни на арката имаше десетметрови колони, но джихадистите ги взривиха заедно с арката.\"Подготвили сме тригодишен меморандум, който да подпишем заедно със сирийската страна. Той предвижда за три години да възстановим арката и колоните.Прогнозната стойност на възстановителните работи е около 1 милион долара, а само подготвителната работа ще отнеме около година\", допълва Медянцев.По време на възстановителните работи експертите ще проучат историческите кариери на варовик и други скали от естествени камъни, от които в древността е бил добиван камък за изграждането на града, включително и на Арката. След това ще се организира добивът на суровини, производството на части за колоните, и тяхното поставяне. Повърхността на частите ще бъде специално състарена. Работата по възстановяването на Арката ще се финансира от фонд, който събира средства от дарители.Възстановяването на Палмира в бъдеще ще бъде подпомогнато от 3D модел на текущото състояние на паметника, който беше направен и представен пред експертите през декември 2019 г. от учени от Института по история на материалната култура на Руската академия на науките към ЮНЕСКО в Париж.Работата по създаването на триизмерния модел е започнала още през 2016 г., като повечето кадри са заснети от дрон. Общата площ на заснемане е около 13 квадратни километра на три различни височини. Направени са повече от 20 хиляди изображения, изграден е триизмерен модел, от който е направена геоортофотографския модел на паметника.През септември 2019 г. учените извършиха нова фотосесия, за да допълнят и актуализират 3D модела. Данните, събрани от последната експедиция до Арката, съдържат информация за разрушенията, които паметниците на Палмира, вписани в ЮНЕСКО, претърпяха при второто превземане на града от джихадистите от Ислямска държава през декември 2016 г.„Първо създадохме подробен 3D модел на текущото състояние на цялото световно наследство в града, включващ всички архитектурни елементи и околния пейзаж, 3D модели на унищожените архитектурни обекти на Палмира, подробни ортофотографии, подробна цифрова топографска карта с висока надморска височина на цялата територия на паметника. Използвайки нашите 3D модели можете, без да посещавате паметника, да оцените степента му на унищожаване, както и можете да планирате реставрационните дейности, научните изследвания\", съобщава заместник-директора на Института по история на материалната култура на Руската академия на науките към ЮНЕСКО в Париж Наталия Соловьова.Създадените високотехнологични продукти ще бъдат дарени на музея в Палмира.Палмира е един от най-богатите градове от късната античност в сирийската пустиня между Дамаск и Ефрат, намира се на 240 км североизточно от сирийската столица Дамаск. Руините на Палмира са обект на световното наследство на ЮНЕСКО. Джихадистите от Ислямска държава на два пъти превземаха града - през май 2015 г., и през декември 2016 г. През това време те успяваха да унищожат редица паметници, включително Триумфалната арка, централната част на амфитеатъра, статуята на Лео Алат, храмовете на Бел и Баалшамин. В града са разположени между 1000 и 2000 колони от I - II век, и над 500 антични гробници.", "date": "2020.01.12", "title": "Възстановяването на Триумфалната арка в Палмира ще струва над 1 млн. долара"}
{"url": "http://www.cross.bg/reforma-myarkata-pravitelstvoto-1622487.html", "text": "/КРОСС/ Нестихващите протести във Франция накараха правителството да отстъпи. Премиерът Едуард Филип обяви, че управляващите са готови да оттеглят временно спорната пенсионна реформа. Той изпрати писмо до синдикатите и организациите на френските работодатели. В него се казва, че правителството е склонно да оттегли  от проекта за пенсионна реформа мярката, която предизвика най-бурно недоволство. Става въпрос за текстовете, според които французите ще трябва да работят до 64 години, за да се пенсионират при пълна пенсия. Точно тази промяна бе отхвърлена единодушно от френските синдикати.Протестите и стачките, парализирали цяла Франция, продължават вече пета седмица.В писмото си Филип допълва, че социалните партньори трябва да постигнат съгласие относно мерките, които трябва да бъдат приложени, за да се осигури баланс на пенсионната система през 2027 г., допълва Франс прес. Ако това не се случи, то мярката за повишаване на възрастта за пенсиониране при пълна пенсия от 62 на 64 години, може да бъде върната отново. Най-големият френски синдикат - Френска демократична конфедерация на трудещите – приветства решението на правителството. Друг синдикат - Националният съюз на автономните синдикати - също приветства мярката и определи това като добра новина, което ще позволи да се обсъжда в една по разведрена обстановка въпросът за баланса на пенсионната система.Все още не е ясно дали отстъпките на управляващите ще сложат край на протестите. Синдикатите на транспортните работници, които са най-активни в протестите, искат изтегляне на целия проект на пенсионната реформа. ", "date": "2020.01.12", "title": "Френското правителство отстъпи пред протестиращите"}
{"url": "http://www.cross.bg/grad-strelbata-split-1622486.html", "text": "/КРОСС/ Хърватската полиция задържа двама мъже, след като в центъра на Сплит бяха убити трима души. Местните медии съобщиха, че стрелецът е отмъстил на наркодилъри, които са тормозели брат му, въпреки че няма официално потвърждение на тази информация.Полицейски сили бяха разположени в центъра на втория по големина град на Хърватия - Сплит, след стрелбата.Очевидец в популярния пристанищен град съобщи, че е чул стрелба. Впоследствие онлайн се появи видеоклип, показващ мъж, който се разхожда, носейки автомат.Кметът на Сплит Андро Кръстулович Опара потвърди, че извършителят е в ареста. „Такъв акт не е наблюдаван от десетилетия“, написа Опара във Фейсбук.По-късно полицията заяви, че са задържани двама души. \"Единият от тях е свързан с престъплението, докато вторият човек е свидетел\", се казва в изявление на полицията, цитирано от хърватския обществен оператор HRT.Макар че официалните власти не са публикували веднага подробности за стрелбата, няколко хърватски медии съобщават, че стрелецът е 26-годишен професионален моряк и че жертвите му са свързани с търговията с наркотици.Според сплитския всекидневник „Slobodna Dalmacija”, един от братята на стрелеца е имал дългове към хора, участващи в организирана престъпност, като членове на престъпни кланове впоследствие са заплашвали както задлъжнелия брат, така и предполагаемия стрелец.Една от жертвите на стрелбата е лежала три години в затвора за това, че през 2004 година ранява осемгодишно момиче с мотоциклета си и бяга от местопроизшествието. ", "date": "2020.01.12", "title": "Наркоотмъщение окървави хърватски град "}
{"url": "http://www.cross.bg/lazarov-beshe-andreev-1622488.html", "text": "/КРОСС/ Тенисистите ни Димитър Кузманов, Александър Лазаров и Адриан Андреев успяха да се приберат в София малко след полунощ след истинска въздушна одисея. Тримата се завърнаха след участието си в турнира ATP Cup. Те трябваше да се приберат у нас в ранния следобед от Дубай, но самолетът им не е излетял. В крайна сметка те успяха да се качат на полет на нискотарифната авиокомпания до София и вече са у дома. Андреев и Лазаров имаха сериозни премеждия и на отиване към Сидни в края на 2019 година като отново проблемите бяха на летището в Дубай и забяването им беше повече от 24 часа.“Радваме се, че сме вече в България и вече може спокойно да се насладим на емоцията”, започна Мико Кузманов.“Беше много вълнуващо. След първата победа над Великобритания почти не спахме, аз лично не успях. Това беше невероятно преживяване. Само 24 държави участваха и ние да бъдем част от тях - това е нещо уникално”, добави Александър Лазаров.“Няма тъга. След злополучното развитие в групата си казахме, че трябва да бъдем и малко реалисти. Съжаляваме, че не прескочихме групата, но все пак сме девети в света в един от най-конкурентните спортове. С времето ще си дадем сметка какво постигнахме. Радваме се, че за две седмици успяхме да допринесем за повдигането на българския дух. Разбрахме, че хората са следили и са се вълнували от нас”, каза още Мико, който специално благодари на капитана на България за купа “Дейвис” Тодор Енев.“Изводът е, че можем. Никой от нас не е достигнал лимита на възможностите си. Сплотихме се и занапред ще си помагаме много”, добави Лазаров.“Такива емоции не е имало никога. Да видиш твоите съотборници да печелят срещу такива отбори е нещо невероятно”, каза от своя страна Адриан Андреев.“Не бях играл двойки с Григор и като разбрах, че ще играем първата ми мисъл беше да не се изложа. Гледал съм Джейми Мъри и съм му се възхищавал. Случи се, никой не е очаквал да спечелим. Мачът ни беше определен като един от най-добрите. Това е признание, което няма да забравя”, коментира Лазаров.“Научихме много от Григор. Той е изключителен професионалист. Минал е по този път. Даваше ни ценни съвети, които всеки от нас може да използва в собствената си кариера. С такъв човек до теб израстваш бързо и на тренировки, и на мачовете”, обясни Лазаров, а Андреев обобщи - “начина по който работи, концентрацията, увереността на корта”.Беше засегната и темата за анонимния текст срещу федерацията по тенис, който стана хит в интернет, след като беше споделен десетки хиляди пъти.“Ако не се беше появило това, все едно не сме българи. Цял живот ще ни съпътстват такива неща. Не разбирам защо някои хора се фиксират върху това кой какво е поел, платил, изкарал, а не се отчита факта, че сме девети в света. Вместо да се правят интриги, по-важното е, че сега сме тук и си говорим и за по-приятни неща. С какво е по-добре да бъде запомнен престоят ни там? Вариантите са два - с успехите ни или с обсъждане на финансовите аспекти. Всеки си преценява сам”, каза по темата Лазаров.“Да играеш с националната фланелка е най-уникалното чувство. Тенисът е индивидуален спорт и сме малко лишени от това усещане, но е несравнимо. Много съм щастлив и от подкрепата на българите в Австралия. Оставихме сърцето и душата си на корта и сме удовлетворени. Всеки от нас израсна и като личност, не просто като тенисисти. Аз лично изживях мечтата си. Надявам се това да е едно ново начало. Тепърва ще си даваме сметка какво постигнахме”, допълни Кузманов.“Със сигурност това участие ще ни даде тласък в индивидуалните кариери. Показахме от много висока трибуна, че имаме качествата. В тениса всичко е индивидуално. Понякога пътят до първите 200 или 100 е много тежък. Може да играеш добър тенис и без да си толкова нагоре в ранглистата”, каза още Мико, който ще има нужда от малко спокойствие, за да осъзнае постигнатото в Австралия”, завърши Кузманов.За финал тримата споделиха и какво им предстои. Мико има три седмици за подготовка в София и Барселона, след което в началото на март ще участва в два или три турнира, които ще са подготвителни за двубоя с Коста Рика от купа “Дейвис”. Андреев ще вземе участие в няколко турнира в САЩ преди мача с централноамериканците, а Лазаров все още няма яснота. ", "date": "2020.01.12", "title": "Тенисистите ни: Остава това което направихме на ATP Cup "}
{"url": "http://www.cross.bg/potok-severen-pytin-1622489.html", "text": "/КРОСС/ Руската федерация ще завърши газопровода \"Северен поток 2\" дори ако се наложи и сама, съобщи президентът Владимир Путин сред срещата си с германския канцлер Ангела Меркел. Меркел е в Москва на еднодневно посещение по покана на Путин, предава ТАСС. „Да, със сигурност ще можем да го завършим самостоятелно, без да се налага да участват чужди партньори. Времето е единственият въпрос, който възниква в това отношение\", съобщи Путин на съвместна пресконференция с Меркел.Президентът на Руската федерация все пак призна, че е възможно да се наложи завършването на строителните работи по газопровода да се забавят с няколко месеца. „Надявам се до края на тази година или през първото тримесечие на следващата година работата да бъде завършена и газопроводът да заработи“, уточни Путин.Русия оценява позицията на Германия в подкрепа на проекта \"Северен поток 2\", добави той. \"Отношенията между Русия и Германия включват редица големи съвместни проекти в областта на енергетиката. Ние високо оценяваме отговорната позиция на правителството на Германия в подкрепа на \"Северен поток 2 \", завърши Путин.Проектът \"Северен поток 2\" трябва да бъде реализиран въпреки санкциите, наложени от САЩ, заяви германският канцлер Ангела Меркел по време на съвместната пресконференция с руския президент.\"Това е преди всичко икономически проект. Вярваме, че \"Северен поток 2\" все още може да бъде завършен въпреки санкциите от САЩ. Искам да повторя, че за всички политически конфликти със САЩ не считаме санкциите за правилни и затова подкрепяме този проект както преди\", допълни германският канцлер.", "date": "2020.01.12", "title": "Путин: Русия може и сама да построи \"Северен поток 2\""}
{"url": "http://www.cross.bg/vodeshti-chasa-telegraf-1622469.html", "text": "/КРОСС/ - Прокурор: Ще има още обвинени за водата; - Борисов: Безработицата падна до 3,7%, най-ниска е от 2000 г.; - Ученичка от Галиче с прерязано гърло, пребита и изнасилена; - Яворов още чака да го оправдаят; - Съдът остави Нено Димов в ареста. Той: Съвестно си изпълнявах задълженията; - Заместник държавният секретар на САЩ Дейвид Хейл: Силата на България зависи от нейната демокрация; - Попфолк изпълнителката Глория: Баба и дядо ме научиха да не се отказвам; - Лекарите се пазят взаимно; ", "date": "2020.01.12", "title": "Преглед на печата за 12 януари"}
{"url": "http://www.cross.bg/razgovor-iran-rohani-1622471.html", "text": "/КРОСС/ Президентът на Иран Хасан Рохани заяви по време на телефонен разговор с украинския си колега Владимир Зеленски, че отговорните за свалянето на самолета ще бъдат изправени пред правосъдието, обяви украинското президентство, предаде АФП.Рохани е обещал на Зеленски, че \"всички замесени хора в тази въздушна катастрофа ще бъдат изправени пред правосъдието\". Държавният глава на Ислямската република \"напълно е признал трагедията, която се случи заради грешки на войници на тази страна\" и поднесе извинение.Зеленски е поискал от Техеран телата на 11-те украински жертви да бъдат върнати до 19 януари. Той каза още, че украинските дипломати са подготвили списък със стъпки за разрешаване на въпроса с компенсациите.Иранската страна се съгласи с Украйна по този въпрос, се казва още в съобщението.След като в продължение на три дни отрича, вчера Иран призна, че по погрешка е свалил пътническия самолет, след като го е помислил за крилата ракета.Сигурността в Близкия изток достигна опасно ниво заради мерки на САЩ, предупреди Рохани в телефонен разговор с канадския премиер Джъстин Трюдо.Иранският лидер е изразил най-дълбоки съжаления заради инцидента, довел до смъртта на 176 души.След телефонния разговор канадският премиер даде брифинг. Той подчерта, че признанието на Иран е важна крачка към предоставяне на отговори на семействата, но трябва да бъде сторено повече.", "date": "2020.01.12", "title": "Иран се извини на Украйна и Канада, обеща присъди и компенсация"}
{"url": "http://www.cross.bg/taka-zashtoto-lekarstva-1622468.html", "text": "/КРОСС/ България оглави европейската класация по доплащане за здраве - както за лекарства, така и в болниците. Животът на 55-годишният Валери Маринов се стича така, че два пъти е трябвало да доплаща при операции. Преди седем години за имплант в глезена, а днес - за платно за херния. Готов е да си плати, независимо от цената, която в случая е около 200 лева.Професията на Валери изисква усилия, затова е решен да не жали пари за лечението си. Мъжът е здравно осигурен. Не заплаща нищо друго в болницата, където е опериран. Но е на мнение, че пациентите е добре да избират имплантите специално, за да са сигурни в качеството им. Най-често пък за лекарства в аптеките всеки месец доплащат кардиологично болните, хората на които им се налага да приемат антикагуланти,диабетиците,„Те са задължени да доплащат много от лекарствата си и съответно прекратяват сами част от лечението си. Случва се така, защото нямат възможност”, посочи д-р Мария Цонева.Това е нещо, което лекарите сами не могат да променят, защото здравната система не поема разходите на болниците.В студиото на „Събуди се” доплащането за здраве коментираха Николай Костов от Асоциацията на собствениците на аптеки и д-р Стойчо Кацаров от ЦЗПЗ.  „Парите за лекарства изобщо не са много. Възможно е да са относително много в зависимост от общите разходи за здраве, но това в абсолютна стойност не е така. Освен това, тези средства се харчат нерационално. Отдавна говорим за т.нар. прогенерина политика, която така и не се случва. Това означава да се предписват и плащат от Здравната каса основно генерични продукти, когато това е възможно, а не скъпи оригинални продукти. Голяма част от бюджета на НЗОК се изяжда от иновативните терапии, които в много случаи, далеч не са такива. Но пък са винаги са скъпи”, посочи Николай Костов от Асоциацията на собствениците на аптеки.„Стига се дотам да доплащаме за лечение, защото публичните средства, които плащаме са малко, а и, защото тези средства се разпределят неефективно. Голям проблем на доплащането е не само размерът, а и крайно неравномерното разпределение. Има хора, които доплащат по няколко хиляди лева, но има и такива, които не доплащат нищо. Ето това е несправедливо, защото са здравно осигурени. Ако системата е справедлива, би трябвало всички хора да заплащат равномерно”, коментира д-р Стойчо Кацаров от ЦЗПЗ.„Нормалното доплащане в ЕС за лекарства е до 15%. В Германия, например, се доплаща такса на опаковка. Скъпите лекарства изразходват голяма част от бюджета на Касата, а не винаги си заслужава да се плащат толкова пари”, допълни Николай Костов.", "date": "2020.01.12", "title": "България е на първо място по доплащане за здраве"}
{"url": "http://www.cross.bg/omyrtag-grada-vodata-1622470.html", "text": "/КРОСС/ У нас пресъхналите чешми предизвикаха сътресения по най-високите етажи в държавата. Жителите на Омуртаг вече 30 години са на воден режим, при това много по-строг, отколкото в Перник.Дневният разход на семейството на Петър Бончев е около 20 литра. Те живеят във високата част на града, където водата идва последно и спира първо.  „На обяд никога не пускат вода. Сутрин и вечер имаме само по 2 часа”, разказа Петър.Затова в къщата му винаги има подготвени туби с вода.„Имам бойлер на дърва. Палим го и чакам да загрее водата. Пускам дрехи за пране, когато знам, че ще има вода и няма да спре скоро”, каза още жителят на Омуртаг.Проблемът в града е от десетилетия. Омуртаг се захранва от извор в Сливенско, а водата идва по 45 километра тръби.„От юли месец не е валяло дъжд. Дебита на водоизточника, който нормално при влажна година е над 50 литра в секунда, в момента е 23. И тръгвайки 23 литра от Кипилово в град Омуртаг пристигат около 16. Има загуби по трасето. Проблемът е, че когато спрем трасето за отстраняване на авария, водата после пътува 11 часа”, заяви Явор Миланов, управител на ВиК-Търговище.Най-големите загуби не са по водопровода от Сливенско до Омуртаг, а по тръбите вътре в града. „При население около 6 000 човека и норма 120 литра – това са 700 кубика на ден. В момента в града влизат около 1 400 кубика на ден и тя не достига”, поясни Миланов.Решението да има постоянно вода в града е в нова ВиК мрежа, която да намали загубите. „Има изготвен проект за подмяна на вътрешната водопроводна мрежа и се чака финансиране”, каза още Миланов.Според управителят на ВиК реализацията на този проект ще отнеме около 2 години, а стойността му е около 12 милиона лева. Докато чакат това да стане, гражданите на Омуртаг поне няма да имат увеличение на водата и тя ще остане 2,20 лв. за кубик.   ", "date": "2020.01.12", "title": "В Омуртаг живеят на воден режим от 30 години"}
{"url": "http://www.cross.bg/momicheta-poslanik-konkyrsa-1622462.html", "text": "/КРОСС/ Днес е последен ден, в който се приемат материали за участие в третия конкурс „Посланик за един ден“ под патронажа на вицепрезидента Илияна Йотова. Кандидатстването е .В конкурса могат да участват момичета между 14 и 18 години, които трябва да напишат есе или да направят видеоклип на тема „Ако бях посланик за един ден, как щях да представя България на световната сцена“.Избраните момичета ще имат възможност да работят с жена посланик. Тази година 17 държави се включват в инициативата. Победителките ще посетят Виена за два дни, за да видят как работят базираните там международни институции.", "date": "2020.01.12", "title": "Изтича срокът за конкурса „Посланик за един ден“"}
{"url": "http://www.cross.bg/zhivotnite-lanka-slonovete-1622467.html", "text": "/КРОСС/ Независимо, че в Шри Ланка слоновете са почитани и там живеят над 7500, все повече хора гледат на тях като на вредители. Затова и през 2019 година рекорден брой слонове са загинали в страната, като това е най-високата цифра за смъртност откакто държавата обявява независимостта си през 1948 г., казват еколозите. Повечето животни са убити от хора.Независимо, че това е незаконно, животните често влизат в конфликт с местните селски общности и намират смъртта си. Наскоро слон уби турист в палатката му, а група животни изненадоха семейсво, излязло на пикник, като ометоха за секунди храната.Селяните са се настроили скрещу слоновете и ги убиват по три начина. Едни слагат електрически огради около селата, втори крият експлозиви в храната. А трети сеят растения, които унищожават тревните площи, с които се хранят животните.Редакторът на Би Би Си за Югоизточна Адия Анбарасан Етираджан казва, че разширяването на селата и фермите в Шри Ланка е допринесло за намаляването на запасите от храна и вода за животните и настоя длъжностните лица да поставят масивни огради между слоновите местообитания и селските общности.Природозащитници настояват да се намали броя на слоновете, които се държат в плен, за да носят приходи от туризъм. Много от животните са принудени да дефилират на местни фестивали. ", "date": "2020.01.12", "title": "Шри Ланка убива слонове по три начина "}
{"url": "http://www.cross.bg/plovdiv-rieka-kyltyrata-1622463.html", "text": "/КРОСС/ С тържествена церемония днес Пловдив ще предаде титлата \"Европейска столица на културата\" на градовете, които ще я носят тази година - хърватския град Риека и ирландския Голуей.Спектакълът под режисурата на директора на Държавна опера Пловдив Нина Найденова ще се състои в Дома на културата „Борис Христов“.Програмата е обединена от четирите годишни времена на Вивалди, които символизират и четирите основни платформи на Пловдив 2019: Сливане, Трансформиране, Възраждане и Релаксиране.В церемонията ще се включат и пловдивски деца-лауреати на музикални конкурси, както и Камерният оркестър към операта с гост-солист виртуозната Лия Петрова. Специално за случая от фондация „Пловдив 2019“ са подготвили послание към Риека и Голуей, което ще бъде предадено на техни представители.Церемонията по предаване на щафетата ще се излъчва на живо в ефира на Радио Пловдив от 19 ч.", "date": "2020.01.12", "title": "Пловдив предава титлата \"Европейска столица на културата\" на Риека и Голуей"}
{"url": "http://www.cross.bg/laiien-prisuedinyavane-razshiryavane-1622464.html", "text": "/КРОСС/ Председателят на Европейската комисия заяви, че е „дълбоко убедена“, че блокът трябва да продължи с процеса на разширяване. Урсула фон дер Лайен избра Хърватия - най-новата държава членка на ЕС, за да отправи послание към Балканите: ЕС трябва да спази обещанията си за разширяване.\"Помолихме ги да направят много. Те изпълниха критериите, така че сега и ние трябва да изпълним обещанията си\", заяви президентът на Европейската комисия, визирайки Северна Македония и Албания. И двете страни получиха зелена светлина за започване на преговори за присъединяване към ЕС, но видяха, че това пътуване е спряно поради нежелание в Европейския съвет, особено от страна на Франция, която има опасения от въздействието на по-нататъшното разширяване върху процеса на вземане на решения в ЕС.Фон дер Лайен говори заедно с Андрей Пленкович, министър-председател на Хърватия, отбелязвайки началото на първия път, в който страната оглавява ротационното председателство на Съвета на ЕС, откакто се присъедини към блока през 2013 г.\"Следващите месеци, разбира се, ще бъдат особено важни за отношенията с Балканите\", каза тя, имайки предвид предложенията как да се подобри процесът на разширяване, който се очаква да предложи Комисията. През ноември Париж представи свои собствени предложения за промяна на правилата за присъединяване към ЕС.На среща на лидерите на ЕС през октомври те решиха „да се върнат към въпроса за разширяването преди срещата на върха ЕС - Западни Балкани в Загреб през май 2020 г.“ Очаква се лидерите да обсъдят проблема отново през март.Срещата на върха в Загреб \"ще бъде потенциален етап в този процес\", каза фон дер Лайен, предупреждавайки, че \"все още трябва да свършим много работа\".Тя каза, че ЕС ще \"помисли как можем да подобрим процеса на присъединяване\", но добави: \"Аз съм дълбоко убедена, че това не бива да ни пречи да водим преговорите за присъединяване със Северна Македония и Албания.\"Фон дер Лайен заяви, че ще има донорска конференция на 17 февруари за земетресението в Албания през ноември, при което загинаха около 50 души.", "date": "2020.01.12", "title": "Урсула фон дер Лайен: ЕС трябва да спази обещанието си към Северна Македония и Албания"}
{"url": "http://www.cross.bg/galiche-zadurzhan-ybiiistvo-1622465.html", "text": "/КРОСС/ За един задържан за жестокото убийство на 18-годишното момиче в Галиче съобщава БНТ, като се позовава на Окръжната прокуратура във Враца. Става дума за Ангел О., който е непълнолетен и е направил самопризнания, след дълги часове разпити в полицията в Бяла Слатина.Ангел е съсед на жертвата. След самопризнанията, той дори е показал ножа, с който е извършил бруталното убийство. Момчето е задържано за 24 часа.Кметът на града Страхил Стоянов обаче заяви, че не знае дали наистина има задържан. Съсед на момичето поясни, че такъв има. „Имам информация, че има задържан и е от Галиче. Мислим да направим подписка и да изгоним цялото му семейство. Надяваме се да не е така и да не сме живели с такова чудовище”, каза пред Нова телевизия Касъм Касъмов.18-годишното момиче Андреа беше открито мъртво в дома си вчера. Сигналът за жестокото престъпление е подал роднина на момичето след като не могъл да се свърже с нея. Жителите на ромската махала в село Галиче са в шок от случилото се. ", "date": "2020.01.12", "title": "Непълнолетен признал за ужасното убийство в Галиче "}
{"url": "http://www.cross.bg/soleiimani-trump-irak-1622492.html", "text": "/КРОСС/ Иракският премиер Абдул-Мехди направил гневен коментар за това как американците съсипали държавата, а сега отказвали да довършат работата по инфраструктурата и електрическата мрежа, ако Ирак не им обещаел 50 процента от петролните си приходи, което Абдул-Мехди отказал.Това е превод на речта на Абдул-Махди в иракския парламент:Едно нещо е ясно: успехът на удара срещу Солеймани нямаше нищо общо с разузнавателните служби на САЩ или Израел. Всички знаеха, че Солеймани отива в Багдад в качеството си на дипломат, като признание за усилията на Ирак да бъде посредник в намирането на изход от регионалната криза със Саудитска Арабия.Дни след убийството на генерал Касем Солеймани, на бял свят излезе важна информация от реч на иракския премиер. Историята около покушението над Солеймани изглежда е много по-заплетена, отколкото твърдяха медиите, и в нея са замесени Саудитска Арабия, Китай, както и ролята на американския долар като световна резервна валута.В реч пред иракския парламент, министър-председателят Адил Абдул-Махди разкри подробности от комуникацията си с президента Тръмп в седмиците преди покушението над Солеймани. Той се опита да обясни няколко пъти на живо в ефир как Вашингтон e принудил него и група иракски депутати да се примирят с американския план за действие и дори са ги заплашвали с операции под фалшив флаг, в които снайперисти да стрелят както по протестиращите, така и по органите на реда, за да ескалира напрежението - похват, вече използван от американците в Кайро през 2009 г., в Либия през 2011 г. и в Киев през 2014 г. Целта на това цинично отношение била да хвърли Ирак в хаос.Ето как се развили събитията:Председателят на иракския парламент Халбуси присъствал на парламентарното заседание, а повечето депутати сунити не били там. Така станало, защото американците разбрали, че Абдул-Мехди възнамерява да разкрие важни тайни на това заседание и затова изпратили Халбуси да му попречи. Халбуси прекъснал Абдул-Мехди още в началото на речта му и помолил заседанието да не бъде излъчвано на живо. След това Халбуси и още няколко депутати седнали до Абдул-Мехди и провели с него открит разговор, който обаче не бил записан.Ето какво станало на заседанието зад кадър:Абдул-Мехди направил гневен коментар за това как американците съсипали държавата, а сега отказвали да довършат работата по инфраструктурата и електрическата мрежа, ако Ирак не им обещаел 50 процента от петролните си приходи, което Абдул-Мехди отказал.Това е превод на речта на Абдул-Махди в иракския парламент:\"Точно по тази причина ходих в Китай и с тях подписахме важно споразумение да довършат работата вместо американците. Когато се върнах, Тръмп ми се обади да ме инструктира да се откажа от споразумението. Когато не се съгласих, той заплаши да организира масови протести в страната, които да сложат край на кариерата ми като премиер.Масовите протести срещу мен не закъсняха, а Тръмп се обади пак и заплаши, че ако не приема исканията му, ще разположи снайперисти от морската пехота по високите сгради, които да стрелят както по протестиращите, така и по полицията, за да ме притисне.Аз отказах отново и подадох оставка. И до днес американците продължават да настояват да се откажем от сделката с Китай.След това, когато нашият министър на отбраната съобщи, че трета страна е започнала да обстрелва както протестиращите, така и органите на реда (точно както Тръмп бе казал), американският президент ми се обади отново и заплаши да ликвидира мен и министъра на отбраната, ако продължаваме да говорим за тази \"трета страна\".Никой не предполагаше, че тази заплаха може да се отнася до генерал Солеймани, но за премиера Адил Абдул-Махди бе много трудно да разкрие проточилата се седмици предистория на атентата.Трябваше да се срещнем с генерал Солеймани по-късно през деня, в който го убиха. Той бе дошъл да ми предаде послание от Иран в отговор на посланието, което ние предадохме на Иран от името на саудитците.\"Съдейки по реакцията на Саудитска Арабия, може да се предположи, че Техеран и Рияд са водели някакви преговори:Становището на кралството относно събитията в Ирак изразява мнението на Саудитска Арабия, че деескалацията на този проблем е единственият начин да се опазят хората и държавите в региона от по-нататъшни усложнения.Саудитското кралско семейство веднага излезе с изявление, че никой не ги е информирал за американската операция:Кралство Саудитска Арабия не е било предупредено за американското нападение. Предвид светкавичния развой на събитията, кралството апелира за сдържаност, за да се избегне ескалиране на проблема с катастрофални последици. И за да докаже нежеланието си за война, Мохамад бин Салман изпрати делегация в САЩ. Лиз Слай, шеф на бейрутското бюро на \"Вашингтон Пост\", написа в Туитър:\"Саудитска Арабия изпраща делегация във Вашингтон, която да помоли за сдържаност към Иран от името на целия Персийски залив. Посланието им е: \"Моля ви, не ни карайте да преживяваме ужасите на още една война!\"Едно нещо е ясно: успехът на удара срещу Солеймани нямаше нищо общо с разузнавателните служби на САЩ или Израел. Всички знаеха, че Солеймани отива в Багдад в качеството си на дипломат, като признание за усилията на Ирак да бъде посредник в намирането на изход от регионалната криза със Саудитска Арабия.Изглежда саудитците, иранците и иракчаните са били на път да избегнат регионален конфликт с участието на Сирия, Ирак и Йемен. В реакцията на Рияд след атентата нямаше радост или тържествуване. Катар, въпреки многобройните си разногласия с Рияд, също веднага прояви солидарност с Техеран и покани на среща иранския външен министър Мохамад Зариф Джариф. Дори Турция и Египет призоваха към сдържаност след покушението.Това може и да е признак на страх от ответната реакция на Иран. Катар, откъдето бе изстрелян дронът, убил Солеймани, се намира на един хвърлей от Иран, от другата страна на Ормузкия проток. Рияд и Тел Авив, местните врагове на Техеран, си дават сметка, че евентуален конфликт с Иран би сложил край на саудитското кралско семейство.Ако свържем думите на иракския премиер с геополитическите и енергийните споразумения в региона, започва да се очертава тревожната картина на една отчаяна Америка, озлобена срещу света, който иска да обърне гръб на еднополярния световен ред и да го замени с вече установяващия се мултиполярен ред.САЩ, които сега се смятат за нетен износител на енергия след революцията на шистовия петрол (все още с неясен резултат), вече нямат нужда да внасят петрол от Близкия изток. Това обаче не означава, че петролът може да се купува с други валути, освен с американски долари.Нефтодоларът е това, което гарантира статута на американския долар като световна резервна валута и осигурява монополната позиция, от която САЩ извлича огромни печалби, играейки ролята на регионален хегемон.Привилегированата позиция на САЩ като пазител на световната резервна валута позволява на тази страна да финансира военната си машина, благодарение на факта, че по-голямата част от света е длъжна да купува американските съкровищни облигации, които САЩ произвежда от нищото. Всяка заплаха за това крехко равновесие, е заплаха за глобалната власт на САЩ.Въпреки това, геополитическите и икономическите тенденции неоспоримо сочат към мултиполярен световен ред, в който Китай играе все по-голяма роля, особено в Близкия изток и Южна Америка.Венецуела, Русия, Иран, Ирак, Катар и Саудитска Арабия държат огромна част от нефтените и газовите находища на света. Първите три държави от списъка са в близки отношения с Пекин и се причисляват към лагера на мултиполярния световен ред, за който работят и Русия и Китай, с цел да осигурят бъдещото развитие на суперконтинента Евразия без войни и конфликти.Саудитска Арабия, от друга страна, е благонастроена към САЩ, но може и да се присъедини към лагера на Русия и Китай по въпросите за отбраната и енергетиката. Възможно е Ирак и Катар да преминат през същия процес, благодарение на стратегическите грешки на Вашингтон в региона: в Ирак през 2003 г., в Либия през 2011 г. и в Сирия и Йемен през последните години.Споразумението между Ирак и Китай е отличен пример за това как Пекин възнамерява да използва тройката Ирак-Иран-Сирия, за да съживи Близкия изток и да го свърже с националната кауза на Китай \"Един пояс - един път\".Докато Доха и Рияд биха пострадали икономически от подобно споразумение, с икономическата мощ на Пекин и стремежа към взаимна изгода, ще се намери място за всички.Саудитска Арабия е основният източник на петрол за Китай, а Катар и Русия - на втечнен газ, който е необходим, за да се осъществи планът на президента Си Дзинпин да намали осезаемо замърсяването на въздуха до 2030 г.САЩ не фигурират в тази картина, те нямат и възможност да повлияят на събитията или да предложат икономически привлекателни алтернативи.Вашингтон иска да възпрепятства интеграцията на Евразия, подлагайки региона на хаос и разруха, и убийството на Солеймани послужи на тази кауза. САЩ дори не могат да си представят доларът да загуби статута си на световна резервна валута и Тръмп поема отчаяни рискове, които могат да имат съкрушителни последици.В най-лошия случай, регионът може да навлезе в разрушителна война между няколко държави. Петролните рафинерии ще бъдат унищожени, една трета от световния трафик на петрол ще бъде блокирана, цените на петрола ще скочат драстично (200-300 долара за барел) и десетки държави ще потънат във финансова криза. Цялата вина ще падне върху Тръмп, а това ще елиминира шансовете му за втори мандат.В стремежа си да държи всички под контрол, Вашингтон прибягва към тероризъм, лъжи и неясни заплахи срещу свои и чужди.Тръмп очевидно е бил убеден от някого, че САЩ нямат нужда от Близкия изток и от съюзници в региона и че никой не би посмял да търгува нефт с валута, различна от американския долар.Смъртта на Солеймани е резултат от припокриването на американски и израелски интереси.Останал без варианти да възпре интеграцията на Евразия, Вашингтон може само да всява смут в региона, прицелвайки се в държави като Иран, Ирак и Сирия, които са ключови за Евразийския проект. Докато Израел никога не е имал възможността и дързостта да извърши такъв атентат, приноса на израелското лоби към изборния успех на Тръмп със сигурност е оказал влияние върху решението му, особено в изборна година.Тръмп мислеше, че неговите дронове ще разрешат всичките му проблеми, като всеят страх сред враговете му, спечелят подкрепата на електората (той отъждестви убийството на Солеймани с това на Осама бин Ладен) и изпратят предупреждение към страните от арабския свят какви опасности ги грозят, ако продължат да задълбочават взаимоотношенията си с Китай.Убийството на Солеймани е гневната реакция на САЩ към факта, че тяхното влияние отслабва все повече в региона. Опитите на Ирак да посредничи за постигане на дълготраен мир между Иран и Саудитска Арабия бяха осуетени от силното желание на САЩ и Израел да попречат на мира в региона и вместо това да го потопят в хаос и разруха.Вашингтон не е постигнал статуса си на хегемон чрез дипломация и спокоен диалог и Тръмп няма намерение да променя този подход сега.Както приятелите, така и враговете на Вашингтон трябва да приемат тази истина и да предприемат мерки, за да се сложи край на тази лудост. ", "date": "2020.01.12", "title": "Скритата история зад убийството на Солеймани"}
{"url": "http://www.cross.bg/haftar-tripoli-ogunya-1622460.html", "text": "/КРОСС/ Либийските сили на маршал Халифа Хафтар обявиха примирие, започващо в 0 ч. местно време в неделя, ако това бъде прието от техните противници. Това е заявил говорителят на Хафтар Ахмед Мисари в изявление, цитирано то Ройтерс.Командир от войските на Хафтар съобщи по-рано тази сутрин, че сили на международно признатото правителство в Триполи няколко пъти са нарушили режима на спиране на огъня. Те, според командира, са използвали всички видове оръжия, включително артилерия.По-рано говорител на армията на Хафтар се закани със суров отговор , ако противниковата страна не спази  примирието.Маршал Хафтар, който от април води офанзива за завземане на Триполи, базата на противниците му, обаче  четвъртък вечерта обяви продължаване на военните операции, приветствайки същевременно „инициативата на президента Владимир Путин“.В сряда ръководителят на правителството в Триполи Файез ас Сарадж приветства призива за прекратяване на огъня, без обаче да каже дали ще се съобрази с него.Анкара заедно с Италия и Катар подкрепят правителството в Триполи, докато източното правителство на Хафтар се ползва с подкрепата на Русия, Йордания, Обединените Арабски емирства и други ключови арабски страни. ", "date": "2020.01.12", "title": "Либийските сили на Халифа Хафтар обявиха примирие"}
{"url": "http://www.cross.bg/iran-iranskoto-teheran-1622459.html", "text": "/КРОСС/ Британският посланик в Иран Роб Макеър е бил задържан за няколко часа за организиране и участие в протестите на студенти в Техеран, съобщи РИА Новости.Според иранската информационна агенция посланикът ще бъде повикан днес в иранското външно министерство.Вчера пред сградата на университета \"Амир Кабир\" в Техеран се събраха стотици студенти, за да почетат жертвите на инцидента със сваления от иранска ракета украински пътнически самолет, при който загинаха 176 души.Полицията разпръсна демонстрантите, които поискаха оставка и преследване на отговорните за бедствието, съобщиха местните медии.Британското външно министерство потвърди краткото задържане на посланик Макеър, а първият дипломат Доминик Рааб нарече това \"скандално нарушение на международното право\".Той добави: \"В момента иранското правителство е на кръстопът. То може да продължи похода си към статут на държава парий с цялата политическа и икономическа изолация, която това носи със себе си, или да предприеме стъпки за деескалация на напрежението и да се ангажира с дипломатическия път напред\".Мехди Каруби - лидер на иранското зелено движение, също призова духовния лидер аятолах Али Хаменей да се оттегли.  В изявление, публикувано онлайн, Каруби пита кога Хаменей е бил уведомен за свалянето на самолета и защо е забавена информацията за истинските причини.Междувременно президентът на Съединените щати Доналд Тръмп подкрепи в Туитър протестиращите в Иран на езика фарси, съобщи РИА Новости.\"Към отдавна страдащите, но смели иранци: С вас съм от самото начало на моето президентство и моята администрация ще продължи да бъде с вас. Следим много внимателно протеста ви и сме вдъхновени от вашата смелост\", написа Тръмп на официалния език на Иран.", "date": "2020.01.12", "title": "Иранските власти задържаха за няколко часа британския посланик в Техеран"}
{"url": "http://www.cross.bg/andrea-dvora-momiche-1622461.html", "text": "/КРОСС/ Двама криминално проявени са задържани за убийството на красавицата от с. Галиче. В момента текат разпити, предаде Нова тв. Село Галиче е в шок от зловещото убийство на 18-годишното момиче, което бе открито с прерязано гърло в двора на семейната къща. Жертвата е Андреа Руменова.Ученичката от гимназията в белослатинското село е намерена около 8.40 часа гола, пребита и изнасилена, съобщава дир.бг.Андреа живеела сама в семейната къща, тъй като брат й и баща й работят в Англия, а майка й напуснала семейството и имала нов съпруг.Местните разказват, че снощи (петък - б.р.) в района минала шумна компания. Имало викове и крясъци, но комшиите го отдали на буйната кръв на младите хора.Очевидци разказват, че съсед на момичето, към 02.30 ч. е чул шум, излязъл е в двора и е започнал да вика. Тогава от къщата на Андреа са излезли няколко души, качили са се в черна кола и са потеглили, допълва „Зов нюз“.В селото са в шок от трагедията, защото Андреа е била много добро момиче и не се е занимавала с нищо съмнително или непристойно. Красавицата имала сериозен приятел - Мирослав, който е футболист в Чавдар (Бяла Слатина). Той е един от първите разпитани.Работата по случая продължава. ", "date": "2020.01.12", "title": "Двама задържани за убийството на красавицата Андреа "}
{"url": "http://www.cross.bg/riko-pyerto-ostrova-1622458.html", "text": "/КРОСС/ Губернаторът на Пуерто Рико Ванда Васкес Гарсед заяви, че щетите от серията земетресения край бреговете на острова са на стойност 110 милиона долара.В началото на седмицата остров в Карибите претърпя поредица от земетресения, които нарушиха енергийната система, инфраструктурата и доведоха до срутването на редица сгради. Големината на най-мощните трусове беше 6,6 по скалата на Рихтер. Властите на Пуерто Рико обявиха извънредно положение във вторник. Последното мощно земетресение с магнитуд 5,9 удари в събота сутринта, а сеизмолозите продължават да регистрират множество вторични трусове в региона.Според първоначалната оценка на щетите 539 конструкции са повредени. Гарсед заяви на пресконференция, че е издадена заповед за замразяване на цените на храните и артикулите от първа необходимост, необходими при спешни случаи.По-рано беше съобщено, че една от най-големите електроцентрали в Пуерто Рико - \"Коста Сур\" е била изключена поради земетресенията, а тя генерира до 1/3 от консумираната електроенергия на острова. ", "date": "2020.01.12", "title": "Щетите от земетресенията в Пуерто Рико са за 110 млн. долара"}
{"url": "http://www.cross.bg/chasa-zapochne-sustoi-1622452.html", "text": "/КРОСС/ От 12.30 часа пред Холандското посолство на ул. „Оборище“ 15 се очаква да започне протест, който ще премине в шествие до ул. „Сан Стефано“ 29 пред сградата на БНТ.От 14.00 часа в Дома на киното ще се състои прожекция на филма „Формулата на Тео“, посветен на прочутия преподавател Теодосий Теодосиев. От 16.00 часа ще започнат прожекции на анимационните филми „Рози в нощта“, „Дърво от желязо“, „Лист хартия“ и „Последният ден“. От 17.00 часа ще се състои прожекция на документалния филм „Жертва на пешки“ на Асен Владимиров. От 18.30 часа ще се състои прожекция на филма „Ирина“, а от 20.30 часа ще бъде представен филмът „Живи комини“ на Радослав Спасов. Всички прожекции са част от програмата на Националния филмов център в партньорство със Столична община и Национален дворец на културата за отбелязване на Деня на българското кино.От 10.30 часа от площада пред крепостта Царевец ще тръгне поход, който ще приключи с почистване на парк „Ксилифор“.От 11.00 часа в Държавен куклен театър „Дора Габе“ ще бъде представен кукленият спектакъл „Лека нощ, съкровище“.От 11.00 часа от кръстовището при местността Рибарника ще започне инициативата „Шествие на свободата” по повод 142 години от Освобождението на Дупница от турско робство.От 9.30 часа в храм „Успение на Пресвета Богородица\" ще бъде отслужена Архиерейска света Литургия по повод света мъченица Татяна и св. Сава Сръбски. Богослужението ще бъде оглавено от Белоградчишкия епископ Поликарп.От 11.00 часа в Регионалния природонаучен музей ще започне двудневното събитие за деца „Живата планета“, в рамките на което ще се състоят образователни игри, оцветяване на морски животни, пеперуди, бозайници и птици, както и подреждане на дървени пъзели на животни.От 19.00 часа в Дом на културата „Борис Христов“ ще се проведе официална церемония по закриване на календарната година, белязана от титлата „Европейска столица на културата“, и предаване на титлата на следващите Европейски столици на културата - градовете Риека (Хърватия) и Голуей (Ирландия).От 09.30 часа, на стадион „Септември” ще започне втория ден на фестивала „Симитлия – Древната земя на кукерите”.От 11.00 часа в Кукления театър ще бъде представена постановката „Малкото джудже“ от Теодора Попова-Лазарова.От 10.00 часа в зала 1 на хотел „Верея“ ще се проведе преглед на знанията от майсторските класове в Академията по математика.От 11.00 часа в Кукления театър ще бъде представен образователният спектакъл за деца „Чук и пук“.От 09.00 часа в храм „Всех светих“ ще се състои Архиерейска света Литургия, оглавена от Ловчанския митрополит Гаврил. ", "date": "2020.01.12", "title": "Предстоящи събития в страната на 12 януари"}
{"url": "http://www.cross.bg/rezhisyor-bivsh-prof-1622453.html", "text": "/КРОСС/ , актьор;, актриса;, продуцент и режисьор;, народна певица;, кмет на Карлово;, историк;, режисьор;, писател, сценарист и режисьор;, бивш национал по футбол;, легенда на българския бадминтон, почетен президент Българската федерация по бадминтон;, бивш депутат; ", "date": "2020.01.12", "title": "Родени на 12 януари"}
{"url": "http://www.cross.bg/tatyana-bila-iztezaniya-1622456.html", "text": "/КРОСС/ На 12 януари отбелязваме деня на Света Татяна - великомъченица, почитана в християнския свят както от православни, така и от католици.Татяна е раннохристиянска мъченица. Родена в семейството на богато, но боязливо и криещо вярата в Християнството римско семейство, Татяна поема пътя на целомъдрието от дете. Изцяло проникната от тази вяра, Татяна била посветена за дякониса и всецяло се отдала на милосърдие и непрестанна молитва. По това време на римския трон се възкачва 16-годишният Александър Север (205-238 г.).Той имал еклектични убеждения: равнодушен към вярванията на другите, той не се придържал към един определен светоглед, поради което всред идолите на различните езически божества в дома си имал изображението и на Христос. В негова жертва пада Татяна. Без да гледат на знатното й положение и на нейния безукорен живот, я завели в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета.След напразните увещания на градоначалника да се отрече от Христа, младата Татяна била многократно подлагана на най-свирепи изтезания, като дори изболи очите й и рязали ивици от нейната снага. Според писанията, след всяко мъчение Бог извършвал чудо със своята изповедница - тя се явявала на другия ден излекувана.Когато веднъж, след целодневно мъчение, отвели девойката в тъмницата през цялата нощ, тя, огряна от нетленна светлина, велегласно славословела Бога, пригласяна от небесни ангели, които лекували нейните страшни рани. И това чудо не трогнало мъчителя. На другия ден той отново я подложил на жестоки изтезания. Уморен от нейната несломимост, безсилният управител наредил да я предадат на изгладнелите зверове, но пуснатият лъв се заумилквал около светата мъченица и ближел кротко нозете й.Изпълнен със страх да не би подобна гледка да обърне и други езичници към омразната вяра на \"галилеяните\", управителят наредил незабавно да я обезглавят. Същата участ постигнала и бащата на мъченицата.Заради големите мъчения, на които била подложена, църквата я канонизира като света великомъченица Татяна.", "date": "2020.01.12", "title": "Почитаме Света Татяна"}
{"url": "http://www.cross.bg/dolara-miliona-myulunburg-1622457.html", "text": "/КРОСС/ Отстраненият главен изпълнителен директор на „Боинг”  Денис Мюлънбърг ще получи 62 милионадолара в акции и пенсионни начисления, но няма да получи компенсация за предсрочно прекратяването на трудовия си договор, посочва в документи самолетостроителят.62-годишният Мюлънбърг бе освободен през декември, тъй като компанията не успя да се справи с последиците от две фатални катастрофи с най-продавания й самолет „737 MAX” и не възстанови репутацията си сред авиокомпаниите и регулаторните органи. Освен това Мюлънбърг губи 14, 6 милиона долара.Председателят на съвета на директорите Дейвид Калхун поема ролята на главен изпълнителен директор от понеделник и ще получава основна заплата от 1,4 милиона долара годишно, а също така има право на премиална програма за дългосрочно стимулиране на стойност 26,5 милиона долара, отбелязва Боинг.През ноември самолетостроителят съобщи, че Денис Мюлънбърг доброволно се отказва от бонуса си за 2019 година и от възнаграждението в акции. През 2018 година бонусът му и възнаграждението под формата на акции е било около 20 милиона долара.От март полетите на „737 MAX” са забранени. Двете катастрофи в Индонезия и Етиопия в рамките на пет месеца отнеха живота на 346 души.„Боинг”  публикува в четвъртък стотици изключително неудобни вътрешни съобщения, съдържащи критики за разработването на модела „737 MAX”.", "date": "2020.01.12", "title": "Шефът на \"Боинг\" си тръгва от поста с 62 млн. долара"}
{"url": "http://www.cross.bg/ymeren-snyag-vyatur-1622455.html", "text": "/КРОСС/ Днес преди обяд на много места в Южна България ще продължи да превалява дъжд, в планините – сняг, а по-късно валежите ще спират и от север облачността ще се разкъсва.Северозападният вятър ще утихне, а в Източна България ще се ориентира от север-североизток и ще бъде до умерен. Максималните температури ще са между 3° и 8°, в София – около 3°. Атмосферното налягане е по-високо от средното за месеца и ще продължи да се повишава. Това съобщи з дежурният синоптик Виктория Клещанова от Националния институт по метеорология и хидрология (НИМХ).По Черноморието облачността ще е значителна, преди обяд с превалявания от дъжд, главно по южното крайбрежие. Ще духа до умерен вятър от северозапад. Максималните температури ще са между 5° и 8°. Температурата на морската вода ще е около 8°. Вълнението на морето ще е 2-3 бала.Над планините облачността ще е значителна с валежи от сняг. Ще духа слаб до умерен вятър от изток-югоизток. Максималната температура на височина 1200 метра ще е около минус 1°, на 2000 метра - около минус 3°.", "date": "2020.01.12", "title": "Дъжд и сняг в неделя"}
{"url": "http://www.cross.bg/lecheva-vesela-problem-1622454.html", "text": "/КРОСС/ „Няма напрежение в ръководството на БСП и Станислав Владимиров”. Това мнение изрази в интервю за предаването „Офанзива” по Канал 3 Весела Лечева от БСП. „Нека му влезем в положението на един кмет само на един месец, който е поставен пред една такава голяма хуманитарна криза. Нека погледнем на това, кой е виновен да се стигне до там. Най-големият проблем е, че няма решение, как да се процедира, как да се овладее тази криза”, допълни тя. Лечева коментира и предстоящия вот на недоверие, който БСП ще внесе срещу правителството. „Ние не сме доволни от начина по който се управлява държавата, от начина по който се вадят кризи. Ние сме свидетели на това, как един областен град е поставен пред хуманитарна криза. Работата на опозицията е да бъде там където правителството липсва и не е достатъчно ефективно. През последната една година ние сме алармирали не само за водата, а и за храната, която консумираме, мръсния въздух и т. н. Аз съм на мнението, че тази държава се управлява от кризисен пиар”, подчерта Лечева. „Във вота на недоверие ние ще представим и нашата алтернатива, как да бъде решен този проблем. През последните 10 години говорим за едно неглижиране на проблема. Един проблем, който е не само областен, но и за цялата страна”, каза още Весела Лечева.", "date": "2020.01.12", "title": "Весела Лечева: Няма напрежение в ръководството на БСП и Станислав Владимиров"}
{"url": "http://www.cross.bg/merkel-pytin-zayavi-1622466.html", "text": "/КРОСС/ По значими въпроси германския канцлер се обединява с Русия против интересите на Америка. Така коментираха немските медии, сред които и Welt, пресконференцията на Путин и Муркел в събота след тричасови преговори в Москва по темите Иран, Либия, Украйна и най-вече „Северен поток“ 2. Самото посещение на германския кацнлер в този сложен за света момент създаде проблем на администрацията на Доналд Тръмп, който се задълбочи след пресконференцията, ликуваше РИА Новости.  Самият факт, че Меркел не хваща самолета за Вашингтон, е показателен, пише британският Financial Times.Двамата лидери излязоха доволни след срещата, а Меркел демонстрира, че е имала максимално конструктивен разговор с Путин, писаха руските медии след пресконференцията.На нея Меркел заяви, че американските санкции са много неприятни, но подчерта, че \"Северен поток 2\" е икономически проект, който трябва да бъде досторен, \"независимо от тях\". Ние поддържаме този проект, както и досега, каза Меркел.Путин потвърди, че газопроводът ще бъде довършен. „Можем и сами да го направим, без да привличаме чуждестранни партньори, може да се забавим, но се надявам, че до края на тази година или в първите месеци на 2021 година той ще заработи, каза руският президент. По отношение на Иран Меркел заяви, че се придържа към тезата за съхранение на т.нар ядрена сделса, независимо от исканията на Вашингтон, който настоява за максимален натиск върху Иран и икономиката му.На въпроса на немския журналист за сближаване с Русия в ущърб на САЩ, Меркел заяви, че Германия и Европа преди всичко преследват свои интереси, а Русия – свои и че сета има съвпадение на общи интереси по някои въпроси, независимо от разногласията по други. ", "date": "2020.01.12", "title": "Заигра ли се Меркел с Путин срещу Тръмп?"}
{"url": "http://www.cross.bg/stydenti-stipendiant-ychenitzi-1622494.html", "text": "/КРОСС/ Студент от четвърти курс в Техническия университет в град София стана четвъртият стипендиант на ЧЕЗ по програмата за подпомагане на студенти. Юсуф Байрям Молла учи в специалност „Енергетика и електрообзавеждане“ на ТУ. В началото на новата година той получи стипендия от 500 лева от ЧЕЗ въз основа на успеха си от предходния семестър.„Разбрах за състезанието от участието си в ЧЕЗ Академия, където научих много неща за професията на енергетика. Искам да продължа да се развивам в тази област и силно се надявам един ден да имам възможност да бъда част от екипа на голямата мултинационална компания ЧЕЗ“, каза Молла при връчване на стипендията.В конкурса „Стани стипендиант на ЧЕЗ“ за студенти могат да кандидатстват всички студенти от технически висши учебни заведения на територията на Западна България, които са участвали в конкурса за ученици, в стажантската програма на ЧЕЗ или в ЧЕЗ Академия.Конкурсът „Стани стипендиант на ЧЕЗ“ за студенти е част от дългосрочна политика на дружеството за насърчаване на професионалното образование в България и е продължение на конкурса „Стани стипендиант на ЧЕЗ“ за ученици, стартирал през 2012 г. Досега са дадени три стипендии на студенти.От септември 2019 г. ЧЕЗ започна да предоставя и социална стипендия за ученици, които са сираци или полусираци и учат в професионални гимназии с електротехнически профил. Всяка година компанията ще дава по една целогодишна стипендия в размер на 1440 лева.До момента 54-ма ученици и студенти са получили стипендии от ЧЕЗ.", "date": "2020.01.12", "title": "Четвърти студент получи стипендия от ЧЕЗ"}
{"url": "http://www.cross.bg/mesetz-dyshi-samo-1622495.html", "text": "/КРОСС/ До над 300 хил. души достигна посланието „Пиши, когато стигнеш“ за месец. Преди всяка прожекция в повече от 30 киносалона в страната през декември бе излъчван краткият информационен клип на Държавна агенция „Безопасност на движението по пътищата“, който нагледно показва какви са опасностите от използване на мобилен телефон докато се шофира.Инициативата се реализира в партньорство със Сдружение „Асоциация на българските киносалони“, а към нея се присъединиха и кината от веригите „Cinema City”, „Cine Grand” и „Кинополис“. От 4 декември 2019 г. до 2 януари 2020 г. видеото бе излъчено повече от 10 хиляди пъти на големия екран.Благодарение на социалната ангажираност на партньорите, кампанията се проведе в един от най-силните периоди за киносалоните – когато посетителите са най-много, а хората очакват Коледните и Новогодишните празници. В тези дни излязоха и някои от найдългоочакваните кино заглавия, които според данните на Асоциацията, са привлекли допълнителни зрители.Видеото на ДАБДП е с продължителност 20 секунди и акцентира на последствията, ако отделим дори само за няколко секунди вниманието си от пътя, за да отговорим на важно за нас съобщение по телефона си. В това можеха да се убедят и зрителите в киносалоните в Благоевград, Бургас, Габрово, Велико Търново, Видин, Враца, Кърджали, Ловеч, Плевен, Пловдив, София, Търговище, Ямбол, Карлово, Сандански, и Сапарева Баня през изминалия месец.По данни на МВР, всяка четвърта тежка кататсрофа у нас е само с едно превозно средство (т.нар. самокатострофирали). При тях са загинали 193 души и са ранени 2010 човека през 2018 година. Експертите по пътна безопасност са категорични, че една голяма част от тях са претърпели инцидент, заради отвличане на вниманието. Най-голям фактор за това е мобилният телефон. Затова Държавна агенция „Безопасност на движението по пътищата“ призовава – Пиши, когато стигнеш!  \n\t\t\t\t\t", "date": "2020.01.12", "title": "До над 300 хил. души достигна посланието „Пиши, когато стигнеш“ само за месец (Видео)"}
{"url": "http://www.cross.bg/tatyana-muchenitza-bila-1622094.html", "text": "/КРОСС/ Света мъченица Татяна произлизала от знатно и богато римско семейство, което я възпитало от ранно детство в християнската вяра, макар нейният баща да бил три пъти прeфект на гр. Рим. Изцяло проникната от тази вяра, Татяна била посветена за дякониса и всецяло се отдала на милосърдие и непрестанна молитва. Тя се отказала от светски радости и се обрекла на целомъдрие и по този начин още повече засияла като достойна за мъченически венец.Скорошната насилствена смърт на жестокия император Хелиогабал (203-212 г.) освободила християните от заплахата на едно, може би чудовищно гонение и всички били готови да си отдъхнат, когато на престола го заменил 16-годишния му братовчед Александър Север (205-238 г.), майката на когото, Юлия Мамея, решително покровителствала християните и била почитателка на знаменития християнски учител Ориген.Самият Александър имал еклектически убеждения: равнодушен към вярванията на другите, той не се придържал към един определен светоглед, поради което всред идолите на различните езически божества в дома си имал изображението и на Иисус Христос. Но тъкмо при Александър Север дошъл страшния час за мъченица Татяна.Поради малолетство на императора държавните работи били ръководени от административни сановници и пълномощници на сената, които по своя преценка прилагали неотменените закони за сигурността на държавата. Още били меродавни противохристиянските разпореждания на императорите Траян, Марк Аврелий и Септимий Север. Анонимният житиеписец на св. Татяна съобщава за жестоките разпоредби и преследвания на християнтие от управители и сановници като Улпиан, Виталий и Кай, които \"проливали християнската кръв като вода\".Без да гледат на знатното положение на Татяна и на нейния безукорен живот, тя била заведена в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета. След напразните увещания на градоначалника да се отрече от Христа младата Татяна била многократно подлагана на най-свирепи изтезания, като дори изболи очите й и рязали ивици от нейната снага. След всяко мъчение Бог извършвал чудо със Своята изповедница – тя се явявала на другия ден излекувана. Това привеждало в голямо смущение обърканите мъчители.Тези слуги на управителя били разколебани в правотата на своите господари, а молитвата на неустрашимата девойка била само една – Бог да докосне сърцата им и да ги обърне към Себе Си.И молитвата на светата мъченица била чута. Самите мъчители молили господаря си да спре мъченията над невинната римлянка. А когато ги осияла светлина от небето и те видели ангели да подкрепят страдащата девица, не могли да издържат повече. И осмината управителеви слуги коленичили пред Татяна и възкликнали: \"Прости ни служителко на истинския Бог!\" Разбира се, всички те веднага били предадени на смърт, като новоявени християни.Когато след целодневно мъчение отвели девойката в тъмницата, през цялата нощ тя, огряна от нетленна светлина, велегласно славословела Бога, пригласяна от небесни ангели, които лекували нейните страшни рани. И това чудо не трогнало мъчителя.На другия ден той отново я подложил на жестоки изтезания. Уморен от нейната несломимост, безсилният управител наредил да я предадат на изгладнелите зверове, но пуснатият лъв се заумилквал около светата мъченица и ближел кротко нозете й. Изпълнен със страх да не би подобна гледка да обърне и други езичници към омразната вяра на \"галилеяните\", управителят наредил незабавно да я обезглавят. Същата участ постигнала и бащата на мъченица Татяна.", "date": "2020.01.12", "title": "Св. мъченица Татяна Римска"}
{"url": "http://www.cross.bg/govorya-moyat-istinata-1622092.html", "text": "/КРОСС/ \"Моят начин да се шегувам е да говоря истината. На света няма нищо по-смешно.\"Бърнард Шоу", "date": "2020.01.12", "title": "Моят начин да се шегувам е да говоря истината"}
{"url": "http://www.cross.bg/zapochva-voiina-bulgariya-1622096.html", "text": "/КРОСС/  - Флавий Василиск става император на Византийската империя. - Густав I е коронован за крал на Швеция. - Съставено е деветото правителство на България, начело с Драган Цанков. - От Айфеловата кула е излъчен първия дълговълнов радиосигнал. - Влиза в сила указ на княз Фердинанд I, с който Информационното бюро към Щаба на войската се преобразува в Разузнавателна секция. Ден на военното разузнаване на България.- В Конгреса на САЩ е отхвърлено предложението за даване на избирателни права на жените. - Втората световна война: Червената армия започва операция за разкъсване на Блокадата на Ленинград. - Втората световна война: Съветския съюз започва т.нар. Януарска офанзива срещу Нацистка Германия на фронт от 1200 км в Източна Европа.- В Занзибар започва въстание, определено като революция, което довежда до обявяване на държавата за република. - В САЩ започва излъчването на телевизионния сериал Батман. - Рок групата Led Zeppelin издава първия си албум - Led Zeppelin. - Войната в Биафра завършва с анексирането на тази държава от Нигерия. - Започва излъчването на американската „сапунена опера\" Династия. - Конгресът на САЩ оторизира правителството да използва военна сила за да отблъсне армията на Ирак извън границите на Кувейт. - След победата на Ислямския фронт за спасение в Алжир, правителството прекратява изборите, което става повод за гражданска война. - В Европейския съюз е постигнато съгласието на 15-те страни-членки за забрана на клониране на хора. - Изстреляна е американската космическа сонда Deep Impact за извършване на изследвания върху кометата Темпъл 1. - През последния ден от ислямското пилигримство Хадж в Саудитска Арабия, по време на ритуала Пропъждане на дявола с камъни между Мека и Мина инцидент с автобус предизвиква паника, загиват 346 и са ранени 209 богомолци. ", "date": "2020.01.12", "title": "12 януари в историята"}
{"url": "http://www.cross.bg/tema-georgi-iiordan-1622451.html", "text": "/КРОСС/  Добрите примери в бизнеса - гостува Йордан Матеев от \"Форбс\"; Разходка из Музея на илюзиите в София; Тол системата на раздора - коментират Йордан Арабаджиев и Евелина Славкова;  По ръба на конфликта между САЩ и Иран - анализ на Елена Поптодорова и Георги Милков; Битки безкрай - Мая Манолова; За културната политика и културата на политиката - Вежди Рашидов; Емоциите на музиката - Нина Николина в неделното утро; Преди премиерата на \"Синът\" в Народния театър - Диана Добрева и Владимир Пенев в студиото на БНТ; Тайните на Египет - разказ на Ирина Цонева; След година на природни катаклизми, ще чуем ли плача на Земята?; Новите войни срещу старите оръжия, или как безмоторен дрон ликвидира иранския ген. Сюлеймани? Коментира Соломон Паси; Равносметка за 60-годишен юбилей: Татяна Дончева, навръх имения си ден;„Менделсон\": Петя и Деян Ангелови; Историята на култовата руска група „Земляне\" разказва един от последните й вокали - Руслан Вега;Голямото доплащане. Защо даваме най-много от джоба си за здраве в Европа?;„Къси разкази\": Десетте живота на Таня, една българка в американската армия; За честта на фамилията: Славея, дъщерята на Илияна и Наско, в очакване на първото си дете; ", "date": "2020.01.12", "title": "Теми и гости в сутрешните блокове на телевизиите на 12 януари"}
