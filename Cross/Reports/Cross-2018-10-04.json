{"url": "http://www.cross.bg/kompaniyata-oridzhin-katzane-1585432.html", "text": "/КРОСС/ Космическата компания на милиардера Джеф Безос каза, че е във фаза на проектиране на голям апарат или модул за кацане на Луната, предаде Ройтерс, като се позова на съобщение на компанията Блу Ориджин.Апаратът ще предостави нееднократен достъп до повърхността на естествения спътник на нашата планета. Той е част от по-голяма мисия на Блу Ориджин за едно бъдеще, в което милиони хора ще могат да живеят и да работят в космоса, се казва в изявление на компанията.\"\", се казва в изявлението.Целта на мисията е кацане на Луната след около пет години. Повече подробности компанията на Безос не съобщава.Блу Ориджин освен това разработва ракета Ню Шепард за къси космически туристически пътувания и ракета за извеждане в орбита на сателити, наречена Ню Глен.В космическия сектор Блу Ориджин е изправен пред силна конкуренция от страна на компанията Спейс Екс на Илон Мъск и Върджин Галактик на Ричард Брансън.", "date": "2018.10.04", "title": "Джеф Безос подготвя апарат за кацане на Луната"}
{"url": "http://www.cross.bg/atanasov-informatika-dzhon-1585444.html", "text": "/КРОСС/Държавният глава Румен Радев приветства днес на церемония в Гербовата зала на „Дондуков\" 2 лауреатите в президентската инициатива Награда „Джон Атанасов\" за 2018 гoдина. Пред гостите на церемонията президентът открои  обществената значимост на разработките на младите български изследователи в областта на компютърните науки, много от тях подкрепени с патенти.„Това, което правите носи и голяма отговорност, защото моделира обществените отношения и допринася за сигурността и бързата обработка на бази данни, без които вече е немислимо да функционира държавата -  образованието, здравеопазването, околната среда и дава своя принос за развитието на електронното управление у нас\",  подчерта Румен Радев. Президентът благодари и на участниците от националните отбори по информатика и информационни технологии, спечелили челни места в националните и международни състезания и олимпиади, проведени през годината.  - пост-докторант по компютърни науки, Швейцарски технологичен университет в Цюрих е носителят на голямата Награда „Джон Атанасов\" за 2018 година. Основната цел на изследванията на Петър Цанков е създаването на нови методи за автоматизирана защита на съвременни софтуерни системи, включително на „умни договори\" за блокчейн, програми обработващи лични данни, компютърни мрежи, и други. Резултатите от тези изследвания водят до създаването на иновативни системи, които се използват масово както в академичните среди така и в индустрията. Петър Цанков създава Securify , първата система за цялостна проверка на сигурността на „умни договори\".Носител на отличие Грамота „Награда Джон Атанасов\" в категорията Награда „Джон Атанасов\" е  - доктор по математика от Karlsruhe Institute of Technology, Германия, пост-докторска специализация в Uppsala University, Швеция. Разработките на д-р Лукарски са в направление изследване на възможностите различни видове алгоритми за решаване на големи и разредени матрици да се представят паралелно. е вторият носител на отличие Грамота „Награда Джон Атанасов\" в категорията Награда „Джон Атанасов\". Тя е доктор по алгоритми и криптография от L'Université de Caen, Франция и асистент-изследовател в лаборатория по математика към Ecole Polytechnique Fédérale de Lausanne (EPFL), Швейцария. Най-големите научни постижения на  са свързани с хомоморфна криптография на принципа на евклидови решетки. Д-р Георгиева има осем патентни предложения в областта на криптографията и информационната сигурностСъс сертификат в категорията Награда „Джон Атанасов\" президентът отличи  - магистър по изкуствен интелект, ФМИ - Софийски Университет и мениджър софтуерно инженерство във Facebook, Лондон. През 2017 г. г-н Иванов ръководи екипите на Facebook, които създават единната платформа за human-in-the-loop computation. Ръководил е и екипи на Facebook, занимаващи се с решаването на основни проблеми в създаването и функционирането на географски бази данни, както и в областта на борбата с фалшивите профили в социалната платформа. Автор е на 2 патента: Systems and methods for efficient data sampling and analysis и Exhaustive places fetching. е вторият носител на сертификат в категорията Награда „Джон Атанасов\". Той е доктор по информатика и доцент в Шуменски университет „Епископ Константин Преславски. Основните му научни интереси са в областта на компютърната сигурност и са свързани със защитата на информация чрез изграждането на криптографски алгоритми, в резултат на които са реализирани научни разработки, които са основа на публикации в редица международни списания, по-голямата част от които са с импакт ранг или импакт фактор.На церемонията в Гербовата зала на Дондуков 2 президентът Радев връчи и грамоти \"Джон Атанасов - ученици и техните преподаватели\". Носителите на отличието са трима: и неговият преподавател от Математическата гимназия „Д-р Петър Берон\" във Варна. Александър Кръстев е носител на златен медал от Национален пролетен турнир по информатика - Велико Търново и сребърен медал на Национален есенен турнир по информатика - Шумен 2017 г., златен медал от Международната олимпиада по информатика в Япония и на златен медал от Балканската олимпиада по информатика в Тимишоара, Румъния. и на неговата преподавателка по информатика  в МГ „Акад. К. Попов\" в Пловдив. Радослав Димитров е носител на сребърен медал на Националната олимпиада по информатика, заема второ място на Националния пролетен турнир по информатика, а след това и първо място на Национален есенен турнир по информатика „Джон Атанасов\", носител е и на бронзов медал от Международната олимпиада по информатика, провела се в Япония, както и на сребърен медал от Балканската олимпиада по информатика в Тимишоара, Румъния. и преподавателката му  в МГ „Гео Милев\" в Плевен, които представят България в състезанията по информационни технологии в страната и чужбина. Александър Иванов е първи с финален резултат 90 точки за своя проект Task Tester (категория - приложни програми) в индивидуалното класиране на Националната олимпиада по информационни технологии през 2018 г.  в Търговище.Държавният глава връчи и сертификати в същата категория на младежи, представящи елитни учебни заведения от цялата страна.На церемонията в Гербовата зала на Дондуков 2 президентът Радев връчи и грамотите „Джон Атанасов - дебютен пробив в компютърните науки\" за  ученици и студенти, постигнали през последната година високи резултати с авторските си проекти, както и сертификати „Джон Атанасов - проект с висок обществен принос\", които отличават индивидуални и екипни проекти.Носители на сертификати за проект с висок обществен принос са , съавтори на платформата JAMBA, проект на Фондация \"Соушъл фючър\", която има за цел да осигури равен достъп до информация, образование и старт на кариерата. Със сертификати бяха отличени и  - съавтори на платформата CIVI, както и Йордан Джамбазов,  технологичен ръководител на проекта „Университет с отворен код\", който помага на професионалисти и учащи се да доказват и развиват своята академична и кариерна идентичност отвъд национални и институционални рамки, предоставяйки им дигитален портфейл за съхранение на техните достижения, базиран върху дистрибутирана блокчейн технология.С грамота за дебютен пробив в компютърните науки държавният глава отличи , ученик в ППМГ \"Васил Левски\", Смолян за проекта  \"Обезшумяване на дигитални изображения\", който се фокусира върху редуцирането на дигиталния шум, присъстващ в радиографските изображения и приложение в обработката на  рентгенови снимки и астрономически фотографии. Отличие в същата категория получиха и , ученик в Американски колеж, гр. София за научния му проект в сферата на изкуствения интелект - „Подобряване производителността на унитарни рекурентни невронни мрежи и тяхното приложение за решаване на различни проблеми от действителността\", както и Николай Пашов - Ученик в 91 НЕГ \"Проф. Константин Гълъбов\" в София за проектите: „Оптичен кардиограф\", „Farseer - Изготвяне на 3D Модели с Лазер и Камера\" и „Идентифициране на мозъчни клетки посредством Ненадзиравано Машинно Самообучение с Автоенкодер и Клъстеризация\". В същата категория Румен Радев връчи и сертификати на младежи, представящи елитни учебни заведения от цялата страна.В словото си на церемонията президентът Румен Радев изтъкна големия брой участници в тазгодишното издание на инициативата. „Това ни дава основание за гордост и надежда. Немалка част от Вас работят и учат по света, но където и да сте в институти, научни центрове и звена, Вие го правите с мисъл за България и се връщате тук с плодовете на Вашия труд\", подчерта още президентът. Държавният глава и неговата съпруга Десислава Радева поздравиха лауреатите в президентската инициатива Награда „Джон Атанасов\" за 2018 гoдина.  ", "date": "2018.10.04", "title": "Д-р Петър Цанков е носителят на голямата Награда „Джон Атанасов“ за 2018 година"}
{"url": "http://www.cross.bg/puteka-yambol-peshehodna-1585437.html", "text": "/КРОСС/ 11-годишно момче от Ямбол е блъснато на пешеходна пътека на връщане от училище. Инцидентът е станал малко преди 14 часа в района на Централния кооперативен пазар в града. Петокласникът е пресичал пешеходната пътека, когато лек автомобил, управляван от 27-годишен мъж, го ударил. На две места е счупен десният крак на момчето, предстои му операция. Пробите на водача за алкохол и наркотици са отрицателни. И в момента продължава огледът на местопроизшествието.", "date": "2018.10.04", "title": "11-годишно момче е блъснато на пешеходна пътека в Ямбол"}
{"url": "http://www.cross.bg/radev-bulgariya-monitoring-1585429.html", "text": "/КРОСС/ Доверието на обществото в институциите може да бъде възстановено само ако те отговорят на очакванията за справедливост и ефективни резултати. Доверието е необходимост и за осъществяване на промените, които гражданите отдавна очакват в правосъдието, върховенството на закона и гарантирането на свободата на медиите. Това заяви държавният глава Румен Радев, който разговаря днес на „Дондуков“ 2 с докладчиците на Комисията по мониторинг на Парламентарната асамблея на Съвета на Европа /ПАСЕ/ – Жолт Немет, представител на групата на Европейската народна партия, и Франк Швабе, представител на социалистите, демократите и зелените  в Асамблеята.„Както младите българи, които учат, работят и търсят възможност за реализация в европейските държави, така и гражданите и възрастните хора в България, поставени в унизително положение, очакват по-високи доходи и подобряване на качеството на живот. Ефективната борба с корупцията и независимото правораздаване са задължителни условия за това“, подчерта още Румен Радев.Президентът беше категоричен, че приобщаването на българите зад граница с въвеждането на дистанционно електронно гласуване следва да бъде осъществявано при наличието на гаранции срещу опитите за външна намеса и контролиран вот в българските избори.Докладчиците на Комисията по мониторинг на ПАСЕ поставиха по време на срещата въпроса за постоянното „пропадане“ на България в класациите за свобода на словото, като според проучването на „Репортери без граници“ от т.г. страната ни е на 111-о място в света, последна по този показател в ЕС, включително и след държавите от Западните Балкани. Президентът подчерта, че липсата на законова рамка, обхващаща дейността на всички видове медии в България, както и неясните критерии, по които се финансират много медии и техните собственици, създават предпоставки за зависимости, автоцензура и изтласкване на професионализма от различни интереси.", "date": "2018.10.04", "title": "Радев: Доверието в институциите може да бъде възстановено само ако те отговорят на очакванията за справедливост"}
{"url": "http://www.cross.bg/pravosudieto-sistemi-reformite-1585436.html", "text": "/КРОСС/ Министърът на правосъдието Цецка Цачева участва в среща на министрите ЕС-Западни Балкани „Правосъдие и вътрешни работи“, която се провежда днес в Тирана, Албания в рамките на Австрийското председателство на Съвета на ЕС.  На форума присъства и Вера Йоурова, европейски комисар по въпросите на правосъдието, потребителите и равенството между половете.Министрите на правосъдието от Западни Балкани запознаха колегите си с напредъка на реформите в съдебните системи на страните си. По време на двете сесии в област „Правосъдие“ бе обсъдено определянето на показатели за измерване на напредъка на реформите в областта, както и насърчаване на върховенството на закона и ефективните съдебни системи, носещи преки ползи за гражданите.Министрите постигнаха съгласие, че подобряването на достъпа до правосъдие, осигуряването на адекватни ресурси за съдебната система, както и наличието на инструменти за оценка и възможности за обучение на съдии са от съществено значение. Комисарят по въпросите на правосъдието г-жа Йоурова, потвърди отново желанието си да подкрепи процесите в областта на съдебната реформа в региона чрез политическа подкрепа, експертни съвети и финансова помощ от инструмента за предприсъединяване.В съответствие с приоритетния дневен ред на декларацията от София, министрите потвърдиха, че за да се подобри качеството и да се увеличи въздействието на реформите, трябва да се даде приоритет на работата за по-добро измерване на резултатите от реформите на правосъдието.В заключение министрите на правосъдието признаха, че са необходими допълнителни усилия, за да се установят напълно функционални и всеобхватни системи за управление на делата, които биха могли да подобрят ефикасността и прозрачността на съдебните системи, а също така да предоставят данни за функционирането на тези системи. Те се споразумяха да предоставят на Комисията до края на годината преглед на текущото прилагане на деловодните системи заедно с план за действие за пълното им разгръщане. ", "date": "2018.10.04", "title": "Министрите на правосъдието на страните от Западни Балкани отчетоха напредъка на съдебните си реформи"}
{"url": "http://www.cross.bg/nato-otbranata-podgotovka-1585427.html", "text": "/КРОСС/ Меморандум за разбирателство между министерствата на отбраната на България, Словения, Унгария и Хърватска за създаването на Многонационална програма за подготовка на авиацията за специални операции беше подписан днес, 4 октомври, в Брюксел в рамките на срещата на министрите на отбраната на страните-членки на НАТО. От българска страна документът беше подписан от заместник-министъра на отбраната Атанас Запрянов, който участва в двудневния форум.Изграждането на център за обща подготовка на авиационните формирования за специални операции на четирите държави ще оптимизира разходите за обучение на екипажите и ще унифицира тяхната подготовка по стандартите на НАТО.Вторият ден от срещата на министрите на отбраната на страните-членки на НАТО в Брюксел продължи със заседание на Северноатлантическия съвет с участието на върховния представител на ЕС по външни работи и политика за сигурност Федерика Могерини и министрите на отбраната на Финландия и Швеция. В рамките на заседанието Срещата завърши със сесия във формат „29“, посветена на възпиращия и отбранителен потенциал на НАТО.  ", "date": "2018.10.04", "title": "Подписаха меморандум за създаването на Многонационална програма за подготовка на авиацията за специални операции"}
{"url": "http://www.cross.bg/zayavi-bulgariya-prof-1585443.html", "text": "/КРОСС/ „Не може моделът на управление на държавата да се крепи на обажданията на един човек по телефона и кой какво му е казал“, с тези думи се обърнаха присъстващи на срещата за представяне на „Визия за България“ в Пазарджик. На нея бяха– кметът на Пазарджик Тодор Попов, кметът на Ракитово Костадин Холянов и кметът на Стрелча Стойно Чачов, представители на бизнеса, лекари, учители, юристи,  НПО, творци. Според тях трябва да се състави една визия, да се зададат приоритети за следващите години, които да се следват, независимо кой е на власт, за да се постигнат реални резултати и да са намали чувството на несигурност и безверие у българите. Хората казаха, че има нужда от взаимодействие на държавната с местната власт. Те поставиха проблемите-  задържане на младите образовани  кадри;  промени във външната политика- тя да се определя от българските интереси; възвръщане на самочувствието на българите, спирането на подмяната на българската история; проблемите на образованието в по-малките населени места.„Най-силната социална програма е добре организираната инвестиционна програма“, това заяви народният представител от ПГ на „БСП за България“ Румен Гечев. По думите му,  за да има увеличаване на доходи, социални помощи, пенсии, трябва да има динамика на произведените стоки около 5-6% годишно, а в момента  е под 4% . Той подчерта, че има свиващи се вътрешни и катастрофални външни инвестиции. „Държавното инвестиране катализира много повече чужди инвестиции. Когато една държава сама инвестира в свои предприятия, това е гаранция за стабилност“, подчерта той. Гечев заяви, че във своята Визия левицата предвижда увеличаване на средствата, с които разполага Българската банка за развитие. Тя трябва да спре да финансира само крупни големи фирми, а и малките и средните.  „Тези инвестиции ще позволят на България да си осигури по-големи бюджетни приходи, държавата ще има по-големи възможност за социална политика“, категоричен бе той. „Финансирането на здравната системата чрез клинични пътеки и съществуването на болниците като търговски дружества трябва да бъде прекратено“, заяви проф. Георги Михайлов. Според него лечебните заведения, които използват държавен ресурс, не трябва да бъдат търговски дружества. Опитът на болниците и лекарите през последните 19 години показва, че в сегашните условия на управление и финансиране на системата, интересите на пациента отиват в периферията, а в средата са икономическите интереси. „Въпреки необходимостта от сериозно финансиране на здравеопазването, държавните болници трябва да бъдат най-вече социални предприятия, които изпълняват социални функции“, категоричен бе проф. Георги Михайлов.   „Визия за България“ не е детайлна програма. Всеки един от нас поставя различни въпроси. Всеки един от секторните въпроси е част от генералния проблем: движим се в погрешна посока“, заяви депутатът проф. Иво Христов. По думите му за пръв път БСП поставя този въпрос и то официално. „Преходът е провален. Наложеният в България модел убива страната и въпросът е- дали ще я има като държава.  Ние предлагаме решение. Вие ще кажете докъде сме прави и къде бъркаме“, заяви проф. Христов и подчерта, че конкретните проблеми няма как да бъдат решени без да бъде решен общият  и обратно.„Вместо да предложим една платформа, спусната отгоре, искаме да чуем всеки един от вас, да чуем какви са проблемите, за да може те да влязат във Визията“, заяви народният представител от ПГ на левицата от региона Йордан Младенов. Той каза, че следва изготвяне на регионални визии. „Нека направим заедно „Визия за Пазарджик“ и всеки един от вас да намери място в нея“, призова той. „Имаме проблем във всички системи на обществения живот. Няма как да можем да въведем ред само в една система. Имаме нужда от системен подход, с който да решим- как да се развива България“, заяви депутатът Стоян Мирчев. По думите му със своята визия БСП поставяме началото на една книга, която не е написана. „Нека я напишем заедно“, заяви Мирчев.  В дискусията взеха участие зам.-председателят на БСП Кирил Добрев, народните представители Надя Клисурска, Славчо Велков, Георги Гьоков и Иван Иванов. ", "date": "2018.10.04", "title": "Пазарджик към БСП:  Искаме край на модела на управление – един човек нарежда по телефона"}
{"url": "http://www.cross.bg/raboti-dzhhinayi-hemaiies-1585434.html", "text": "/КРОСС/ На , петък, от 11.00 часа президентът Румен Радев ще приеменаминистъра на външните работи на Тунизийската република Хемайес Джхинауи, който е на официално посещение у нас.", "date": "2018.10.04", "title": "Президентът Румен Радев ще се срещне с министъра на външните работи на Тунис Хемайес Джхинауи   "}
{"url": "http://www.cross.bg/godina-ychilishta-sledvashtata-1585438.html", "text": "/КРОСС/ До края на тази година или най-късно следващата ще бъдат осигурени пари за въвеждане на безжичен интернет във всички български училища. Това заяви просветният министър Красимир Вълчев:\"Надявам се, следващата или по-следващата седмица да гласуваме решение на МС, с което ще бъдат отпуснати 7 млн. лв., а те ще бъдат основно за около 700 училища. До края на годината или през следващата година трябва да осигурим за последните 25% от училищата такива средства.С тези 700 ще станат 1800, които ще имат Wi-Fi и още 600 ще останат, които, както поехме ангажимент, до една година трябва да имат Wi-Fi.\"", "date": "2018.10.04", "title": "Отпускат 7 млн. лева за въвеждане на безжичен интернет в 700 училища"}
{"url": "http://www.cross.bg/kalashnikov-intelekt-izkystveniyat-1585433.html", "text": "/КРОСС/ Концерн \"Калашников\" показа как работи автоматична станция за управление на оръжия, контролирана от боен изкуствен интелект, предава .\"\", съобщават от \"Калашников медиа\".Станцията може успешно да изпълнява задачи без човек-оператор. Изкуственият интелект открива и разпознава целите, определя приоритетите в последователността на поразяване, дава команди на средствата за съпровождане на целите и взема решения за откриване на огън.\"\", поясниха от концерна.Отбелязва се, че станцията може \"\" - животни например. Изкуственият интелект с автоматично съпровождане е съвместим с всички бойни модули на концерн \"Калашников\".\n\t\t\t\t\t", "date": "2018.10.04", "title": "\"Калашников\" показа бъдещето на войната (видео)"}
{"url": "http://www.cross.bg/manyan-prof-zayavi-1585426.html", "text": "/КРОСС/ Усилията на проф. д-р Жак Манян дадоха голям импулс за засилване на връзките между България и Франция в областта на медицината, образованието и науката. Със своята дейност той доказа, че хуманизмът няма граници. Това заяви президентът Румен Радев на церемония в Гербовата зала на „Дондуков“ 2, на която връчи орден „Св. Св. Кирил и Методий“ първа степен на проф. д-р Жак Манян – виден учен, преподавател и изтъкнат отолог и невроотолог в световен мащаб.Проф. д-р Манян е основател на специалността невроотология. През годините развива своята академична и клинична дейност в Марсилия, Франция. У нас е организирал и участвал в множество научно-практически курсове, което е дало възможност за обучение, усъвършенстване и осъвременяване на оперативните умения на десетки български лекари оториноларинголози.При връчването на държавното отличие президентът Румен Радев изказа благодарност за усилията и всеотдайността, с които видният френски учен е работил за повишаването на квалификацията на нашите медици. Връчването на това държавно отличие е само едно от признанията за цялостната дейност на проф. Манян за повишаването на подготовката на българските лекари и за въвеждането у нас на европейски и световни стандарти в тази специфична област на медицината, заяви държавният глава.Президентът Радев открои заслугите на проф. Манян за възстановяването на Балканското дружество по оториноларингология, хирургия на глава и шия, както и за учредяването на „Черноморско дружество по отология“. „Благодаря Ви за подкрепата за нашите лекари, за утвърждаване на връзките между България и Франция в областта на медицината, науката и образованието“, заяви Румен Радев.За мен е голяма гордост да получа този орден, гордея се и с моите български приятели оториноларинголози, заяви проф. Манян. По думите му, след като с колегите си в България са дали тласък на развитието на отологията и невроотологията, страната ни се е превърнала в  лидер в тази област сред страните на Балканите и Черноморския регион. С голямо удоволствие ще помагам и занапред за развитието на медицината в България, заяви проф. Манян.", "date": "2018.10.04", "title": " Румен Радев удостои с орден „Св. Св. Кирил и Методий“ първа степен изтъкнатия учен и преподавател проф. д-р Жак Манян"}
{"url": "http://www.cross.bg/turgovski-verigi-hlyabut-1585417.html", "text": "/КРОСС/ Държавата се е разбрала с големите търговски вериги \"джентълменски\" да продават хляб без печалба. Става дума за двата най-разпространени вида от тестения продукт - \"Добруджа\" и бял.Земеделският министър Румен Порожанов отчита, че от месец юли хлябът е поскъпнал с около 10 стотинки. В магазините на различните търговски вериги цената не е фиксирана, защото зависи от договорките с доставчиците.Категорично - хлябът ще поскъпне още, смятат анализатори, защото новата реколта на пшеница е с около 20% по-скъпа от старата.   ", "date": "2018.10.04", "title": "Държавата се разбра с търговците \"джентълменски\" да продават хляб без печалба"}
{"url": "http://www.cross.bg/bulgarskite-iliyana-iiotova-1585425.html", "text": "/КРОСС/ На вицепрезидентът Илияна Йотова разговаря с представители на българските общности и кметове на български села от Болградския район. Във водената от Илияна Йотова делегация участват представители на бесарабските българи в България.„За първи път държавник на такова високо ниво идва при нас и иска да чуе проблемите ни“, отбелязаха хората. Те се обявиха за по-здрави и ефективни връзки с българската държава, за да може по-категорично българските общности в Украйна да отстояват правата си.На срещите си с вицепрезидента сънародниците ни отново поставиха въпросите за административно-териториалната реформа, която заплашва да размие компактността на българското етническо население, и законът за езика, който крие опасност от ограничаване на изучаването на българския език. Вицепрезидентът бе категорична, че на всички нива на контакти между България и Украйна тези въпроси ще бъдат дискутирани.Жителите на селата ревностно пазят българските си корени. Гордеят се с богати етнографски музеи, които разказват 200-годишната история на бесарабските българи, читалища, културни центрове. Представителите на българските общности изразиха голямо желание да посещават по-често родината на своите деди.С хубавата българска поговорка „Докато езикът е жив, народ не умира“ бе посрещната вицепрезидентът в село Криничное. Там Илияна Йотова положи цветя пред кръста, изграден в знак на почит към българите преселници в Бесарабия.Вицепрезидентът е на посещение в Украйна за срещи с наши сънародници. Предстоят разговори на Илияна Йотова в село Лошчиновка и град Измаил. Утре вицепрезидентът ще приветства ръководството, преподавателите и учениците в Болградската гимназия „Г. С. Раковски“ по повод 160-годишнината от основаването на учебното заведение. ", "date": "2018.10.04", "title": "Вицепрезидентът разговаря с представители на българските общности и кметовете на села от Болградския район"}
{"url": "http://www.cross.bg/nikolov-trun-kmet-1585418.html", "text": "/КРОСС/ Пернишкият окръжен съд потвърди решението на Районния съд в Трън, което оправдава бившия кмет на Трън Станислав Николов за инцидента, при който той блъсна дете с колата си, съобщава Нова.На 13 ноември 2015 г., на кръстовище край СУ \"Гео Милев\" в града, Николов удари тогава 6-годишния Ивайло Стоянов при опит да премине зад спрял училищен автобус. В резултат на катастрофата момчето остана без далак и с половин черен дроб. Бившият кмет бе обвинен за причиняване по непредпазливост на две тежки и две средни телесни повреди.Първоначално разследващите твърдяха, че момчето се е ударило само в кметския автомобил. Стана ясно още, че свидетели са били притискани да мълчат. След проверка, направена по разпореждане на главния прокурор Сотир Цацаров, делото бе иззето от Трън и прехвърлено на прокуратурата в Перник. Магистратите там твърдят, че според данни от хода на делото Николов е карал със съобразена скорост. Той реагирал своевременно, натискайки спирачката, но не е можел да предотврати удара, защото пострадалото дете изтичало на пътното платно зад спрелия автобус. На мястото нямало пешеходна пътека. Затова Николов не видял Ивайло преди да навлезе в опасната зона, мотивират становището си от съда.Решението е окончателно и не подлежи на обжалване и протест.", "date": "2018.10.04", "title": "Съдът оправда бившия кмет на Трън, блъснал дете с колата си"}
{"url": "http://www.cross.bg/nyama-zashtoto-kytev-1585424.html", "text": "/КРОСС/ \"Срещата на управляващите с майките на деца с увреждания е шум в системата и няма да реши проблемите. Управляващите лъжат хората, защото не им излизат сроковете\". Това заяви зам.-председателят на ПГ на \"БСП за България\" Антон Кутев по време на срещата. Той подчерта, че Законът за личната помощ ще може да бъде приет, евентуално, в края на годината, но той не решава всички проблеми. Ключовият въпрос - Законът за социалните услуги, няма да бъде готов до края на годината и няма да влезе в бюджета. \"Управляващите се опитват да вкарат пари в системата, за да заглушат протестите\", допълни Кутев.Той припомни, че преди 4 месеца, БСП инициира подобна среща и оттогава нищо не се е променило. \"Имаше и дебат в парламента по темата. Предложихме решения, които не се приеха, самото защото са на БСП\", каза още народният представител. Той подчерта, че проблемът с ТЕЛК трябваше да е решен през 2017 г. \"Има неща, за които трябва да се взимат бързи решения. Времето за решаване на проблемите беше достатъчно дълго. Проблемът седи от 7 години. Ако министърът е от година и нещо, депутатите на ГЕРБ са от повече от 7 години\", коментира Кутев.Майките на деца с увреждания, които присъстваха на срещата, казаха, че за пореден път са излъгани, за пореден път слушат едни и същи обещания. Те попитаха кога парите ще следват детето, а не документацията, защото нито един лев не достига до тях. \"Управляващите се хвалят, че ще бъдат увеличени средствата, но как ще се разпределят, когато изтичат и няма реформа. Как може, четирима министри да не могат да седнат толкова време и да се разберат? До кога хората ще бъдат на дъното? Ако ГЕРБ не могат един скромен ресурс даразпределят ефективно, защо са тук?\", продължиха с въпросите майките", "date": "2018.10.04", "title": "Антон Кутев: Управляващите лъжат хората с увреждания, защото не им излизат сроковете"}
{"url": "http://www.cross.bg/london-sili-izyavlenieto-1585421.html", "text": "/КРОСС/ Посолството на Руската федерация в Лондон определи като „груба дезинформация\" изявлението на британския министър на външните работи Джереми Хънт, че Главното разузнавателно управление (ГРУ) на Генералния щаб на Въоръжените сили на страната са организирали серия кибератаки срещу политически институти, бизнес, медийни и спортни организации в цял свят, предават TACC и Фокус.„Подобни изявления от Форийн офис са груба дезинформация на британското и глобалното обществено мнение. Това безотговорно изявление вече традиционно не е подкрепено с никакви доказателства и е още един елемент на антируската кампания, водена от британското правителство.Всъщност, то едва ли съвпадна случайно със срещата на министрите на отбраната на страните от НАТО в Брюксел и с обявяването на създаването на киберподразделения във въоръжените сили на редица западни държави\", подчерта прессекретарят на руското посолство в Обединеното кралство.Той напомни, че по време на визитата на бившия първи дипломат на Лондон Борис Джонсън в Москва през декември 2017 г. руският му колега Сергей Лавров е уверил, че „Москва е готова да организира консултации на ескерти\", в случай на възникване на каквито и да било въпроси, свързани с киберсигурността. Лондон обаче е отказал подобен диалог.", "date": "2018.10.04", "title": "Руското посолство в Лондон определи като „груба дезинформация“ изявлението на Великобритания за руските хакери"}
{"url": "http://www.cross.bg/niderlandiya-moskva-mvnr-1585420.html", "text": "/КРОСС/ Министерството на външните работи на Руската федерация определи като „шпиономания\" обвиненията на Нидерландия за предполагаема хакерска атака на Москва срещу Организацията за забрана на химически оръжия (ОЗХО), предава TACC, цитиран от Фокус.По-рано в четвъртък нидерландските власти съобщиха, че са осуетили руска кибератака срещу ОЗХО в Хага през месец април и са изгонили от страната четирима агенти на Москва.Самоличността на четиримата бе обявена публично и бе подчертано, че операцията им е наредена от руското военно разузнаване (ГРУ). След това МВнР на Нидерландия привика за обяснение руския посланик в европейската страна. ", "date": "2018.10.04", "title": "МВнР на Русия определи обвиненията на Нидерландия като „шпиономания“"}
{"url": "http://www.cross.bg/metro-bulgariya-prodykti-1585428.html", "text": "/КРОСС/ МЕТРО ще предлага 20 уникални български млечни продукти – кашкавал, сирене и мляко по програмата „Отгледано с грижа в България“ в обновените млечни отдели на своите магазини. Министърът на земеделието, храните и горите Румен Порожанов и Атила Йенисен, главен изпълнителен директор МЕТРО България откриха официално обновения млечен отдел на компанията в София.                       Мандрите „Пастир“ и „Лесидрен“, селектирани от компанията в проекта „Бъдеще за автентичните млечни продукти“, ще бъдат национален доставчик на МЕТРО. Техни продукти като овче, козе, биволско, краве сирене, кашкавал, кисело мляко и сметана ще носят знака „Отгледано с грижа в България“ и ще може да бъдат намерени във всички магазини на МЕТРО. Освен национални партньори, МЕТРО България селектира и мандри, които ще осигуряват автентични млечни продукти на локално ниво. Такива партньори за Пловдив са мандра „Строево“, а за София – „Булгара“ Благоевград и други.Новостите в млечните отдели на всички МЕТРО магазини в България включват и широк асортимент от италиански, френски, балкански и други европейски сирена. Те ще бъдат представени и разделени по произход, за да улеснят максимално клиентите при търсенето и избора на продукти. Асортиментът на МЕТРО България вече предлага близо 3000 млечни продукта, като над 200 от тях ще бъдат нови предложения. Чрез тази селекция, МЕТРО България гарантира широк асортимент, автентичен български вкус и постоянно високо качество на най-добри цени.                       „Млечните продукти са много важни за България и тяхната консумация е традиция за българите.“, каза Атила Йенисен. „Сиренето и киселото мляко са в основата на тази традиция, а България пази много други такива съкровища, произвеждани от малките мандри в цялата страна. МЕТРО си поставя за цел да въведе тези продукти в своята асортимент по програмата „Отгледано с грижа в България“.Атила Йенисен допълни, че МЕТРО изгражда програмата си „Отгледано с грижа в България“, като си поставя три основни цели – да подпомогне навлизането на автентични български продукти на пазара, да предложи широк асортимент на професионалните си клиенти, както и да им осигури много добро съотношение между цена и качество, за да ги подкрепи в успеха на техния бизнес. Атила Йенисен благодари на министерството на земеделието за отличното партньорство и подкрепа в реализацията на програмата.Министър Порожанов определи като изключителна възможността продукция с автентичен и традиционен вкус да достига до българските потребители през магазините на МЕТРО.„В България е много трудно да си пионер на нещо. Благодаря на МЕТРО, че са пионери в работата на големи вериги с малки и средни производители и фермери.“, каза най-популярният български професионален готвач Андре Токев. „Селекцията от локални фермерски продукти, която МЕТРО предлага, дава възможност на нашите ресторанти да поддържат високо ниво. Именно локалните продукти са това което превръща един ресторант в гурме ресторант.“                    Продуктите и производителите от новия български асортимент бяха селектирани от Млечен борд, състоящ се от известни професионални готвачи, университетски преподаватели, представители на отдел „Качество“ и отдел „Млечни“ на МЕТРО България. Те избраха продуктите, които са вече част от новия млечен асортимент на \"Отгледано с грижа в България\". Шеф Андре Токев, президент на „Bocuse d’Or“ България, доц. д-р. Галин Иванов, преподавател в Университета по хранителни технологии, председателят на Българска асоциация на професионалните готвачи Андрей Стоилов участваха при избора на асортимента, който да отговоря на нуждите на клиентите за качество, автентичност и вкус на българските продукти.През пролетта на 2018, МЕТРО България стартира набирането на български млекопроизводители и мандри по програма „Бъдеще за автентичните млечни продукти“. Програмата цели да популяризира българските млечни храни, произведени по традиционен начин. МЕТРО предлага реализация на избраните уникални млечни продукти, тяхната популяризация, както и бъдещо сътрудничество за износ в Европейския съюз. През 2017 МЕТРО България даде старт на новия си модел в търговията с плодове и зеленчуци, и месо, разчитащ на директно партньорство с над 200 малки земеделски производители в регионите, в които оперират 11-те магазина на компанията. В момента най-големият български търговец на едро снабдява своите професионални клиенти с над 400 артикула български плодове и зеленчуци. За 2018 година продажбите на българска земеделска продукция от малки фермери достига 4 300 тона. Програмата, наречена „Отгледано с грижа в България“, превърна МЕТРО в посредник между местните земеделски производители и професионалните му клиенти от хотелския и ресторантьорски бизнес. Сега „Отгледано с грижа в България“ насочва усилията си и към млечните храни и продукти.", "date": "2018.10.04", "title": "МЕТРО България даде старт на обновените си отдели за млечни продукти с разнообразие от автентични български сирена"}
{"url": "http://www.cross.bg/zapaliha-se-desetski-dekari-zemedelska-zemya-kraii-plovdiv-1585430.html", "text": "/КРОСС/Горят десетки декари земеделски площи в южните покрайнини на Пловдив. Пожарът е обхванал ябълкови насаждения.До 15.00 часа пламъците и пушеците затрудняваха движението по пътя Пловдив-Марково.Три пожарни автомобила гасят огнището. Вятърът затруднява работата на огнеборците.", "date": "2018.10.04", "title": "Запалиха се десетски декари земеделска земя край Пловдив"}
{"url": "http://www.cross.bg/lechenie-prokyratyrata-ytochniha-1585431.html", "text": "/КРОСС/ Специализираната прокуратура и ГДБОП започнаха проверки в две специализирани болници за онкологично лечение, съобщиха от прокуратурата.Проверката е по сигнал за извършвани злоупотреби с медикаменти за лечение на раково болни, уточниха от обвинението.Проверяват се документация, доставки, наличности и приложения на скъпо струващи лекарства за терапия и профилактика.От прокуратурата не казват кои са болниците и уточниха, че ще представят информация за резултатите, след като проверката приключи.", "date": "2018.10.04", "title": "Прокуратурата и ГДБОП влизат две онкоболници"}
{"url": "http://www.cross.bg/sofiya-sdelkite-raiioni-1585414.html", "text": "/КРОСС/ Цените на жилищата в София се вдигат, но фирмите за недвижими имоти отчитат спад на сключените сделки, съобщава bTV.Цените на имотите в столицата отбелязват умерен ръст спрямо края на миналата година – 7,7%  В не толкова привлекателните райони за живеене поскъпването е минимално, за разлика от предпочитаните квартали и тези с експанзия на новото строителство, където ръстът е по-голям.Най-голямо е увеличението за кварталите „Дружба” и „Овча купел”.Изграждането на метрото и новите офис зони в София са сред факторите, довели до поскъпването на жилищата там. Доскоро по-слабо търсени и извън полезрението на купувачите, те вече дават заявка за по-добро позициониране сред предпочитанията на клиентите.Най-много плащаме за жилище в квартал „Иван Вазов” – 1459 евро за квадратен метър. Ниски са цените в „Обеля” и „Сердика” – по 653. Близо половината от сделките са със собствени пари. Брокерите отчитат още, че много от купувачите са водени от ниските лихви по ипотечните заеми в момента. „Те са два пъти по-ниски, отколкото при предишния имотен бум. Повече от половината от сделките се случват с ипотечни кредити, така че цената на жилището в днешно време вече не е колко евро на квадрат, а колко е ипотечната ти вноска”, обясни Георги Павлов, изпълнителен директор на фирма за недвижими имоти.Повече продажби в страната показват данните от Агенцията по вписванията за първата половина на годината в сравнение със същия период на 2017 г.Експертите очакват до края на 2018г. цените да се задържат. Поскъпване може да има в предпочитаните от клиентите  райони.Ипотечното кредитиране, което дава най-силен тласък на жилищния пазар, през 2018 г. надхвърля значително обема от миналата година. По данни на БНБ през август отпуснатите жилищни заеми растат с 9,6% на годишна база и вече достигат 10,15 млрд. лв. В същия месец се очертава и друга тенденция. За първи път от 12 месеца лихвените нива по жилищните кредити леко се покачват месец, след като бе отчетено най-ниското им равнище.", "date": "2018.10.04", "title": "Цените на имотите в София отново тргънаха на горе, но намалява броят на сделките за жилища"}
{"url": "http://www.cross.bg/makedoniya-zaharova-nato-1585419.html", "text": "/КРОСС/ Западът се опитва да привлече Македония в НАТО, дори след провала на референдум за промяната на името на страната. Това заяви говорителят на Министерството на външните работи на Руската федерация Мария Захарова, предава TACC,цитиран от Фокус.Захарова напомни, че на 30 септември в Македония бе проведен референдум за новото име, който бе обявен за невалиден. „Въпреки че водещите политици от страните от Европейския съюз и НАТО открито агитираха македонските граждани да гласуват „за\", което - от наша гледна точка е абсолютно недопустима практика, всичко се оказа неуспешно.След това без следа от притеснение те приветстваха резултатите от референдума. В частност, генералният секретар на НАТО Йенс Столтенберг обеща да приеме Скопие в блока още в началото на 2019 г., без да изрази съмнение, че парламентите на Македония и Гърция ще утвърдят необходимите решения\", подчерта руският дипломат.„В лицето на продължаващата най-тежка външна намеса във вътрешните работи на Македония целта е очевидна: да се привлече Скопие в Алианса на всяка цена\", обобщи Захарова. ", "date": "2018.10.04", "title": " Захарова: Западът се опитва да привлече Македония в НАТО на всяка цена"}
{"url": "http://www.cross.bg/iiordanka-otgovornost-iskane-1585410.html", "text": "/КРОСС/ Граждани излизат на протест утре 5 октомври пред Столична община с искане за оставка и поемане на отговорност от столичния кмет Йорданка Фандъкова.Гражданите споделят следното в :За 12 години управлението на г-жа \"Данчето на Бойко\" се превърна в нарицателно за корупция, която се материализира пред очите ни под формата на отвратително и не в срок извършени ремонти, струващи ни десетки милиони.ОСТАВКА                                        Протестът ще се проведе утре 5 октомври на  Припомняме,че   поискаха оставката на зам.кмета по транспорт Евгени Крусев и персонално отговорност от Йорданка Фандъкова за калпавите и грозни ремонти за милиони в София.", "date": "2018.10.04", "title": "Граждани излизат на протест с искане за оставка столичния кмет Йорданка Фандъкова!"}
{"url": "http://www.cross.bg/sofiya-arhitekt-kyznetzov-1585411.html", "text": "/КРОСС/ Направление „Архитектура и градоустройство“ – Столична община, с подкрепата на Асоциацията на Архитектите в България стартират поредица от събития „Разговори за града“, с която целят да представят международни практики в областта на градското планиране и да проведат дискусии по отношение на действията на местните власти и политиките на градското планиране. Гост на първото от поредицата събития беше главният архитект на Москва - арх. Сергей Кузнецов, с фокус върху промяната на град Москва, стратегическото развитие и регионално разпределение като столица и оползотворяването на вече значими и емблематични локации в мегаполиса. „Фокусът ни е ориентиран към промяна на публичните пространства в София, като вярваме, че с добрата комуникация с хората, ще успеем заедно да подобрим облика на нашия град“, коментира арх. Здравко Здравков, главен архитект на Столична община. Той допълни, че предприетите мерки по отношение на подобряване облика на централните градски части са в правилната посока и с взаимните усилия на гражданите и институциите София може да се превърне в град за хората. Именно промяната в нагласите на хората е основоположна за успеха на градската трансформация според думите на арх. Кузнецов. Той определи София като компактен, зелен и благоприятен по отношение на климата град. Според арх. Кузнецов градът ни има голям потенциал за освобождаване от автомобилите в центъра и подобряване на условията за велосипедисти и пешеходци. София и Москва са два от градовете, които следват методологията на световноизвестния датски архитект Ян Геел. На 17 октомври пред Съдебната палата в София ще бъде представена и изложбата, посветена на 18-те стъпки, които представят отделни проекти в София, като част от тях са удължаването на пешеходните зони и тяхното обвързване, въвеждането на успокоено движение в малките улици в историческия център на града, разкриването и експонирането на културно-историческото наследство. Следващото събитие ще се проведе на 17 октомври във Военния клуб, като специални гости ще бъдат главният архитект на Белград арх. Милутин Фолич и арх. Йохан Анри и арх. Фрейк Персайн от брюкселската международна практика 51N4Е.  ", "date": "2018.10.04", "title": "арх.Сергей Кузнецов: София е с голям потенциал за ограничаване на автомобилите в централната градска част"}
{"url": "http://www.cross.bg/veselinov-dareniya-sreshtata-1585412.html", "text": "/КРОСС/ Текстовете в законопроекта за вероизповеданията, срещу които възразява Българската православна църква, ще бъдат преработени между двете четения на закона в Народното събрание от работна група, съобщава btv.Това стана ясно след срещата между премиера, патриарха и вносителите, която се състоя по-рано днес.„Намерихме консенсусно решение”, каза западноевропейският митрополит Антоний.Държавата ще осигурява до 15 млн. лв. годишна субсидия за заплати на свещениците, заяви премиерът Бойко Борисов след края на срещата.Депутатът от ДПС Йордан Цонев пък поясни, че заплатите на свещениците ще бъдат изравнени с учителските.„Следобед в парламента петима митрополити ще участват в разглеждането на закона. До един – владиците и патриархът – това, което прави правителството, го оценяват. Никой не мисли да взима и продава техните доходи от дарения и продажба на свещи. Ще има контрол върху това, което дава държавата. Относно анонимните дарения – говорихме да има праг”, каза още премиерът Борисов.Вносителите от ВМРО в лицето на депутата Искрен Веселинов смятат обаче, че за големи дарения от чужбина, например от Саудитска Арабия, трябва да има контрол заради съображения, свързани с националната сигурност.Веселинов коментира, че дори едно от предложенията на Патриотите да бъде прието като текст ще е успех и даде пример с текста пред всеки храм, независимо от вероизповеданието, да има българско знаме.", "date": "2018.10.04", "title": "Държавата и Светият синод постигнаха консенсус по Закона за вероизповеданията"}
{"url": "http://www.cross.bg/kvartal-sarafovo-svlachishteto-1585415.html", "text": "/КРОСС/ Специалисти от „Геозащита” ще изследват свлачището в бургаския квартал „Сарафово” и ще вземат проби от земната маса.Десетки къщи са застрашени от срутване, след като в началото на седмицата в района се активизираха свлачищни процеси вследствие на поройния дъжд.  В момента укрепителни дейности се извършват по брега между Бургас и квартал „Сарафово”, както и на север между почивните бази на Сарафово и Поморие.", "date": "2018.10.04", "title": "Започват изследване на свлачището в бургаския квартал „Сарафово”"}
{"url": "http://www.cross.bg/rabota-chyzhbina-zayavyavat-1585413.html", "text": "/КРОСС/ Приблизително всеки четвърти работещ в България обмисля да потърси работа в чужбина. Това сочат данните от национално представително социологическо проучване „Трудова миграция”, направено от агенция „Сова Харис” в периода от първи до осми септември 2018 година.На въпроса „Обмисляте ли временно или трайно да си потърсите работа в чужбина“ 23% отговарят положително, като при тези на възраст от 18-30 години положителните отговори са 32,8%; 31-40 години – 25,7%; 41-50 години – 20,6%; 51-64 години – 14,6%.15% от интервюираните заявяват, че имат над 6 месеца опит от работа в чужбина, от тях 54% обмислят отново да си потърсят работа извън България.Данните сочат, че по отношение на пола 64% от имащите намерение да потърсят работа в чужбина са мъже. 62% от възнамеряващите са със средно образование, 60% са на възраст 18-40 г., а 80% живеят извън столицата.Основните причини за търсене на работа в чужбина са по-високо заплащане (95%), по-добра социална система (50%), по-добро здравеопазване (40%) и др.30% от възнамеряващите заявяват, че ако си намерят работа, първо ще опитат и след това ще решат колко време да останат.Около 25% желаят да останат в чужбина за период до 5 години; около 20% - за период 5-10 години; 10% - над 10 години; 6% - до пенсиониране; 2% - завинаги; 6% не могат да преценят.34% са готови да заминат на работа в чужбина без предварително подписан трудов договор.85% биха потърсили работа в ЕС и само 1% - извън ЕС.Според 38% те не биха търсили работа в чужбина ако получаваха заплата между 1000 и 2000 лв.; 36% - между 2000 и 3000 лв.; 14% - до 1000 лв.10% - над 3000 лв. Само 1% заявява, че няма заплата, която да ги мотивира да останат в България.Основният източник на доходи за 83% от изследваните лица е доходът от трудова дейност в България; 5,3% имат доходи от трудова дейност без трудов договор; 4,5%   получават и помощи за отглеждане на дете; 3% получават помощи от социални плащания; 3% имат доходи от дивиденти, наеми и др.Приблизително 22% заявяват, че свободно владеят чужд език.77% заявяват, че не одобряват мерките за привличане на работници от трети страни, а 23% ги одобряват.15% от интервюираните заявяват, че имат над 6 месеца опит от работа в чужбина, от тях 54% обмислят отново да си потърсят работа извън България.", "date": "2018.10.04", "title": "Всеки четвърти мисли за работа в чужбина"}
{"url": "http://www.cross.bg/sekai-mori-dushterya-1585416.html", "text": "/КРОСС/ Турски съд призна Секаи Мори за законна дъщеря на покойния щангист Наим Сюлейманоглу. Според решението Секаи, чиято майка е японка, ще има право да носи името на покойния си баща и да се ползва от всички права като негова законна дъщеря и наследница.Това признание идва 27 години след раждането на Мори, която досега се водеше за незаконна дъщеря на щангиста и много малко хора знаеха за нейното съществуване.На смъртния си одър преди една година легендата на тежката атлетика в България, Турция и по света Наим Сюлейманоглу заръча на близките си да открият японската му дъщеря и да я включат като негова законна наследница.С усилията на турския посланик в Токио и близките на покойника Секаи Мори беше намерена.Поради отказа на майката на други две дъщери на Сюлейманоглу - Селин и Сезин, родени съответно през 2000 и 2001 г. да включат и Секаи Мори в завещанието му, японката заведе дело за бащинство. През юли беше извършена ексхумация на тялото и от взетите проби бе установено, че Секаи е биологична дъщеря на щангиста. Секаи Мори също присъства на ексхумацията, но отказа да направи каквито и да е изявления.Турският съд днес се произнесе по делото и сега остава да се види дали другите му дъщери ще обжалват решението.Освен Секаи Мори покойният щангист има още три дъщери, припознати за негови законни деца.", "date": "2018.10.04", "title": "Турски съд призна Мори за законна дъщеря на Наим Сюлейманоглу"}
{"url": "http://www.cross.bg/vigenin-kristian-predstavitel-1585423.html", "text": "/КРОСС/ \"И най-голямата, и най-велика стена не може да помогне, ако няма сътрудничество между двете съседни страни - както на политическо, така и на съвсем практическо равнище.\" Това заяви народният представител  Кристиан Вигенин в първото заседание на Есенната сесия на Парламентарната асамблея на ОССЕ в Бишкек, посветено на предизвикателствата и заплахите в пограничните райони.Вицепрезидентът на Асамблеята подчерта, че в 21-ви век границите трябва да придобият ново значение - не като нещо, което разделя страните и народите, а като нещо, което ги свързва, оприличавайки ефективно функциониращия граничен контрол на клетъчна мембрана - да пропуска свободно граждани и стоки, да улеснява обмена и в същото време да бъде бариера за незаконни дейности, особено трафик на хора и наркотици.Вигенин обърна специално внимание на това, че сигурните граници са възможни, само ако има по-широко разбиране за тази политика, че това не е отговорност само на граничната полиция или на митническите служби. Той даде пример с трафика на наркотици, който по думите му не може да бъде спрян, ако не се предприемат мерки за ограничаване на търсенето им, както и с нелегалната имиграция, която може да бъде намалена, само ако страните-цели на миграцията подпомогнат страните на произход да се развиват икономически и да създават възможности за младите хора.В своето изказване на форума Кристиан Вигенин обърна особено внимание на нуждата от глобални усилия за борба с организираната трансгранична престъпност и твърда политика срещу корупцията по високите етажи. \"Инсталирането и на най-модерните камери по границата няма да има никакъв ефект, ако в определени моменти се изключва целенасочено захранването им с електричество; и най-модерните патрулни автомобили няма да настигнат трафикантите, ако те предварително са информирани къде са и какво е разстоянието до тях.\", даде конкретни примери Вигенин, подчертавайки пораженията от поставянето на правителствен или политически чадър над криминалните дейности.Зеседанието на Есенната сесия на ПА на ОССЕ е с фокус върху развитието на политическите процеси, сигурността и сътрудничеството в Централна Азия. Форумът беше открит с приветствия от президента на Киргизстан Соронбей Женбеков и председателя на парламента Дастанбек Джумабеков, в дискусията участва и външният министър на страната Ерлан Абдилдаев. Заместник-председателят на българската делегация в Асамблеята Кристиан Вигенин и заместващият член Елена Йончева представляват Народното събрание в Бишкек. Във форума като наблюдател участва и народният представител Петър Кънев, като представител на Парламентарната асамблея на Черноморското икономическо сътрудничество. ", "date": "2018.10.04", "title": "Кристиан Вигенин: Корупцията и политическият чадър пречат на постигането на сигурен граничен контрол"}
{"url": "http://www.cross.bg/napysnaha-sreshtata-maiikite-1585422.html", "text": "/КРОСС/ Майките на деца с увреждания , в която трябваше да бъдат обсъдени проблемите им, предаде Агенция „Фокус\".Макар да бяха призовани да останат, те напуснаха срещата. Разговорите бяха инициирани от ПГ на ГЕРБ.На нея присъстват министрите Кирил Ананиев, Красимир Вълчев и Бисер Петков, омбудсманът Мая Манолова и народни представители от ГЕРБ, БСП и ДПС.Те заявиха, че крайният срок - 1 октомври, е минал, но няма реформа, нито закон. Протестиращите майки заявиха, че са свидетели на празни лъжи до безкрай.„Не можете да ни обвините с политически пристрастия, това, че вие си правите политическите игри на наш гръб на вас не ви прави чест\", каза една от майките и добави, че увреждането няма цвят.", "date": "2018.10.04", "title": "Майките напуснаха срещата с управляващите"}
{"url": "http://www.cross.bg/prokyror-oblast-glavniyat-1585405.html", "text": "/КРОСС/ При катастрофа с хеликоптер в Костромска област е загинал заместник главният прокурор на Русия Саак Карапетян, съобщава ТАСС. Карапетян е бил на борда заедно с още един пътник и пилота. Всички са загинали.Според пресслужбата на губернатора на Костромска област заместник главният прокурор и спътникът му отивали на лов.Образувано е дело. Инцидентът се разследва.", "date": "2018.10.04", "title": "Заместник главен прокурор на Русия загина при хеликоптерна катастрофа"}
{"url": "http://www.cross.bg/stoiinev-izgrazhdane-bsp-1585400.html", "text": "/КРОСС/ „Върху нас и правителството ни не е имало натиск. Нещо повече – имахме пълната готовност за изграждане на Южен поток и финансирането беше осигурено“. Това заяви зам.-председателят на ПГ на „БСП за България“ Драгомир Стойнев пред журналисти в парламента.Той подчерта, че както необходимите кораби за изграждане на проекта са били на пристанище Варна и Бургас, така и двете пристанища са били пълни с тръби. „Нека да не забравяме, че г-жа Бъчварова се хвалеше, че ГЕРБ са партия, която е спряла три големи руски енергийни проекти“, каза още той. Според него спирането на „Южен поток“ се дължи на процесите, които протичаха в Европа, както и на ситуацията в Украйна.„Позицията на БСП е, че този проект е необходим за страната, но за съжаление вече не може да се случи. България трябва да има сигурност на доставки на природен газ и трябва да се направи всичко, за да имаме директен достъп до руски газ, защото друга възможност няма. Нека този, който е спрял проекта, да даде отговор“, допълни Стойнев.Зам.-председателят на ПГ на „БСП за България“ коментира, че в ЕС за едни държави може да има директен достъп до природен газ, за други – не може. „Тези двойни стандарти са причината да има толкова негативизъм в начина на функциониране на ЕС. Защо за богатите държави може да има конкретни инфраструктурни проекти, а за по-бедните да се оказва натиск?“, попита Стойнев. ", "date": "2018.10.04", "title": "Драгомир Стойнев: Имахме пълната готовност за изграждане на „Южен поток“, ГЕРБ го спряха"}
{"url": "http://www.cross.bg/leva-pensiite-nyama-1585402.html", "text": "/КРОСС/ Таванът за пенсиите няма да отпада. Това реши правителството в четвъртък на спешна среща, свързана с бюджета за 2019 г. От 1 юли следващата година най-високата пенсия става 1200 лева. Понастоящем тя е в размер на 910 лева.Кабинетът утвърди увеличението на заплатите в бюджетната сфера. Те ще скочат с 10%.Средствата за помощи за енергийно бедните българи пък ще бъдат с 50% повече, отколкото до момента.", "date": "2018.10.04", "title": "Таванът на пенсиите няма да отпадне"}
{"url": "http://www.cross.bg/detza-yslygi-yslyga-1585401.html", "text": "/КРОСС/ Приключи проверката на Държавната агенция за закрила на детето във всички 92 дневни центрове за деца/младежи с увреждания (ДЦДМУ) в страната. Нейната цел беше да се изследва качеството на този вид услуга, предоставяна от общини и лицензирани доставчици, и подкрепата, която се оказва за по-пълната социална интеграция и развитие на детето и на неговото семейство.Изследвани бяха мерките за осигуряване на социални, здравни и интегрирани здравно-социални услуги за деца и спазването на правата на децата със специфични нужди, съгласно Конвенцията на ООН за правата на детето и Наредбата за критериите и стандартите за социални услуги за деца.В рамките на един месец ще бъде подготвен аналитичен доклад на резултатите от извършената планова проверка, в който ще бъдат анализирани трудностите, добрите практики, както и дадените предложения за подобряване работата и ефективността на предоставяните услуги в ДЦДМУ. В проверените обекти, в които са установени пропуски в работата на служителите, на директорите на социалната услуга са дадени задължителни предписания, придружени с методически указания за отстраняването им, разписан е и механизъм за взаимодействие между отговорните институции. Потърсено е и съдействие от кметовете на общините, като доставчици на социалната услуга, с оглед подкрепа при изпълнението на дадените задължителни предписания.Освен преглед на задължителната документация, свързана с планирането на грижата за децата и с организацията на дейността на специалистите, е проведено анонимно анкетно проучване с персонала на ДЦДМУ и с родители на деца, ползващи услугите. Целта бе да се получи информация относно удовлетвореността от извършваните дейности и предоставяните грижи. Инспекторите на ДАЗД проведоха и беседи с екипите на центровете, с деца и с техните родители/настойници/попечители, с приемни семейства, в които са настанени момчета и момичета, посещаващи услугите.Шест от проверките бяха извършени съвместно с Инспектората на Агенцията за социално подпомагане в услуги, предназначени за деца и младежи с увреждания.", "date": "2018.10.04", "title": "Приключи проверката на ДАЗД в дневните центрове за деца с увреждания"}
{"url": "http://www.cross.bg/lyna-sistema-lyni-1585403.html", "text": "/КРОСС/ Американски астрономи откриха първата луна извън Слънчевата система. Става дума за голямо газообразно небесно тяло с размерите на Нептун, което не напомня другите луни и е в орбита около по-масивна от Юпитер газообразна планета, съобщава, цитиран от БНР.Откритието е изненадващо, но не защото показва, че луни съществуват другаде - беше въпрос на време да бъде открита луна в друга звездна система. Впечатляващо е колко различна е тази луна в сравнение с известните на учените около 180 луни в Слънчевата система.", "date": "2018.10.04", "title": "Астрономи откриха първата луна извън Слънчевата система"}
{"url": "http://www.cross.bg/nikolov-trun-pernik-1585406.html", "text": "/КРОСС/ Пернишкият окръжен съд оправда бившия кмет на Трън Станислав Николов за инцидента с блъснато дете през 2015 година.С решение от 3 октомври магистратите в Перник потвърждават издадената на 18 май т.г. присъда от Районния съд в Трън. Решението е окончателно и не подлежи на обжалване и протест. Николов бе обвинен за причиняване по непредпазливост на две тежки и две средни телесни повреди. Пътно-транспортният инцидент стана на 13 ноември 2015 година на кръстовище край училището в Трън при опит на 6-годишния Ивайло Стоянов да премине зад спрял училищен автобус. Първоначално разследването срещу Николов беше прекратено. След проверка, разпоредена от главния прокурор , случаят бе иззет от разследващите в града и предаден на прокуратурата в Перник. Според магистратите в Перник, в хода на делото е установено, че Николов карал със съобразена скорост и реагирал своевременно, задействайки спирачната система, но не е можел да предотврати удара, тъй като пострадалото дете изтичало на пътното платно зад спрелия автобус на място, където няма пешеходна пътека и водачът не е могъл да го види, преди да навлезе в опасната зона.", "date": "2018.10.04", "title": "Съдът в Перник оправда бившия кмет на Трън за инцидента с блъснато дете през 2015 година"}
{"url": "http://www.cross.bg/horata-eventyalna-zapoznati-1585404.html", "text": "/КРОСС/ В 11 града преди дни бе извършена проверка на сирените, с които се обявява тревога – в Бургас, Варна, Кърджали, Монтана, Пазарджик, Плевен, Пловдив, Русе, Смолян, София и Враца и населените места в 30-километровата зона около АЕЦ „Козлодуй“, а сигналите бяха съпътствани от гласова информация, трудно разпознаваема след първите думи: „Внимание, внимание“. Оказва се, че голяма част от хората не са запознати със сигналите, не разбират думите и не знаят какво да правят при евентуална опасност.Голяма част от скривалищата в София, които са строени при евентуална биологична, химическа атака или бомбандировка не функционират по предназначение, а вместо в тях гражданите вече трябва да се крият в метростанции и паркингите на новите сгради.„Има скривалища, които са с отлични показатели, но има и такива, които са с незадоволителни. Скривалищата и въобще защитните съоръжения са държавни, общински и частни, така че всеки собственик или пък учреждение, на което са предоставени за управление, са длъжни да го поддържат на такива параметри, които да дадат възможност незабавно да бъдат използвани. Ако трябва граждани да влязат в скривалища в незадоволителни състояния, то по-добре да не ги използват“, това каза за състоянието на бомбоубежищата у нас бившият началник на вече не съществуващата Главна дирекция „Национална служба „Гражданска защита“ Андрей Иванов.Оказва се, че скривалищата се делят на няколко вида. Различават се по това кой ги стопанисва и за какви нужди са предназначени. Съоръженията, които трябва да спасят живота на населението при евентуална бомбардировка, се стопанисват от общините и областните управи.Оказва се, че повече от хората не са запознати с местата, където могат да се укрият по време на война и не могат да реагират адекватно при евентуална заплаха.Според Андрей Иванов трябва да има и желание от страна на хората да се информират как да реагират при дадено бедствие или по време на военно нападение.„Да, има пропуск в това, че хората не са запознати, но това е двустранен процес“.В звуковия файл можете да чуете анкета на Красимир Каменов от Радио Видин и репортаж на Спас Крайнин. ", "date": "2018.10.04", "title": "Голяма част от скривалищата в София не функционират по предназначение"}
{"url": "http://www.cross.bg/mihalis-kompaniyata-kontzerta-1585407.html", "text": "/КРОСС/   любимецът на българската публика Михалис Хаджиянис ще зарадва феновете си със специален голям концерт. Дългоочакваното шоу ще продължи почти три часа, а извънредно за публиката у нас той е избрал да изпълни голяма част от най-обичаните си парчета. В компанията на седем отбрани музиканти той ще представи селекция от хитове като “Pio Poli”, “Parta Ola Dika Sou”, “Xeria Psila”, To Kalokairi Mou”, емблематичната “De Fevgo”, както и част от по-новата си продукция.Наскоро Михалис изнесе два мащабни концерта на открито в Атина и Солун, с които буквално взриви хилядите си фенове. През пролетта той осъществи и дълго турне в цяла Северна Америка, като пя пред почитателите си в Монреал, Ню Йорк, Детройт, Чикаго, Лос Анджелис, Бостън, Торонто и други.                         Талантливият композитор и певец несъмнено е едно от най-интересните и запомнящи се имена в съвременната гръцка музика. Михалис вече има зад гърба си 20-годишна кариера, а благодарение на силната връзка с публиката и неповторимия му емоционален заряд концертите му се превръщат в незабравимо преживяване.Една специална вълнуваща вечер очаква и всички почитетели на Михалис у нас. В събота той ще излезе на сцената на зала 1 в НДК в компанията на талантливата Meletina Makri, позната от групата Vegas, както и виртуозни музиканти като Solon Apostolakis (клавишни), Georgios Mitsotakis (барабани), Spyridon Mazis (бас китара), Iason Mavrogeorgos (китара и бузуки), Stelios Katsatsidis (акордеон), Georgios Dousos (кларинет/ духови).В продажба за шоуто на 6.10 са пуснати допълнителни билети на цена 40 лв.", "date": "2018.10.04", "title": "Броени дни до големия концерт на Михалис Хаджиянис"}
{"url": "http://www.cross.bg/proekti-programata-evropeiiskata-1585408.html", "text": "/КРОСС/ 19 одобрени и 14 подготвени за финансиране проекта по програмата за подкрепа на малкия бизнес в България Безвъзмездната помощ към момента е на стойност EUR 177 806, а общата стойност на подписаните проекти е EUR 260 442 Дата: 04/10/2018 Година след като стартира дейността си в България програмата „Подкрепа за малкия бизнес“ на ЕБВР, Европейският консултантски център по инвестиционните въпроси и Европейския съюз (ЕС) оповести първите резултати. „Консултантска помощ по програмата вече получиха 19 проекта, а други 14 се подготвят за одобрение“, съобщи ръководителят на програмата в ЕБВР Мирослав Стоянов. Програмата е подкрепа на малките и средни предприятия (МСП), които желаят да получат консултантска помощ за устойчив растеж.Стойността на безвъзмездната помощ, договорена по програмата за първите 19 проекта, е EUR 177 806, докато общата стойност на проектите за компаниите е EUR 260 442. От всички одобрени и финансирани проекти 6 са от провинцията, а 13 – в столицата, обясниха от екипа на програмата. Г-н Стоянов подчерта, че фокус в по-нататъшната дейност на програмата ще бъде по-широкото присъствие на проекти от всички региони на страната. Програмата е част от по-голямо съвместно усилие за предоставяне специфични консултации на МСП в България, Гърция и Румъния за двугодишен период. Програмата се предоставя в контекста на Европейския консултантски център по инвестиционните въпроси, съвместна инициатива на Европейската комисия и Европейската инвестиционна банка и финансирана от Европейския съюз и ЕБВР.  В рамките на програмата целта е поне 70 български фирми да получат достъп до съвременни, местни и международни консултантски услуги в широк кръг от области като стратегия, търговия и насърчаване на износа, финансовото управление, ефективност на ресурсите и маркетинга.По програмата могат да кандидатстват български фирми с оборот под 50 млн. евро, стойност на активите до 43 млн. евро и с по-малко от 250 служители. Първата стъпка е да бъдат оценени нуждите на компанията и възможностите й за растеж. След това екипът на програмата помага на предприемачите при намиране на специализиран консултант или международен експерт, който може да предложи необходимата експертиза. Програмата също така предлага възможност за обучения на бизнеса и консултантите, които да ги екипират с необходимите умения за да достигнат нови върхове.Факти и данни: • Брой одобрени проекти в рамките на 9 месеца: 19 • Брой проекти, очакващи одобрение: 14 • Обща стойност на безвъзмездната помощ за подписаните проекти: 177 806 eвро • Обща стойност на одобрените проекти за компаниите: 260 442 евро • Проекти извън София към общия брой: 6/19 • Средно време за одобрение на проекта 1 месец след първата среща • Време за отпускане на безвъзмездната помощ: 1 месец след приключване на проекта • Консултанти, одобрени за участие в проектите по програмата: 50   Обща информация За Инвестиционният план за Европа Инвестиционният план за Европа, планът \"Юнкер\", е един от основните приоритети на Европейската комисия. Той се съсредоточава върху стимулирането на инвестициите за създаване на работни места и растеж чрез по-разумно използване на нови и съществуващи финансови ресурси, премахване на пречките пред инвестициите и осигуряване на публичност и техническа помощ за инвестиционни проекти. Европейският фонд за стратегически инвестиции (ЕФСИ) е основният стълб на плана \"Юнкер\". Той предоставя гаранция за първа загуба, която позволява на ЕИБ да инвестира в повече, често по-рискови проекти. ЕФСИ вече показва конкретни резултати.От октомври 2017 г. се очаква проектите и споразуменията, одобрени за финансиране по линия на ЕФСИ, да мобилизират около 241 милиарда евро инвестиции и да подкрепят до 462 000 малки и средни предприятия във всички 28 държави-членки.  За Европейския консултантски център по инвестиционните въпроси Европейският консултантски център по инвестиционните въпроси (ЕКЦИВ или Центърът) е един от елементите на Инвестиционния план за Европа (IPEU), инициатива на Европейската комисия и на Европейската инвестиционна банка, която има за цел да насърчи инвестициите в стратегически проекти в Европа, за да гарантира, че парите достигат до реалната икономика.Европейският консултантски център по инвестиционните въпроси предлага единна входна точка за консултантски услуги за инвестиционни проекти в ЕС, като се опира на опита на групата на ЕИБ, Европейската комисия, националните насърчаващи институции и управляващите органи на държавите-членки. Центърът поддържа проекти, които могат да отговарят на условията за финансиране от ЕИБ (или по ЕФСИ или по друг начин), но консултантската подкрепа, предоставена от Центъра, не се ограничава до проекти, финансирани от ЕИБ.За Европейската инвестиционна банка Европейската инвестиционна банка (ЕИБ) е банката на Европейския съюз. ЕИБ е дългосрочната кредитна институция на ЕС и е единствената банка, притежавана и представляваща интересите на държавите-членки на Европейския съюз. Тя предоставя дългосрочно финансиране за устойчиви инвестиции, за да допринесе за постигането на целите на политиката на ЕС. ЕИБ работи в тясно сътрудничество с други институции на ЕС за изпълнение на политиката на ЕС.Като най-големият многостранен кредитополучател и заемодател по обем, ЕИБ осигурява финансиране и експертиза за стабилни и устойчиви инвестиционни проекти, които допринасят за постигането на целите на политиката на ЕС. Повече от 90% от дейността на ЕИБ е насочена към Европа, но също така тя подкрепя външната политика  на ЕС.  Повече за ЕБВР ЕБВР е многостранна банка, която насърчава развитието на частния сектор и предприемаческата инициатива в 37 икономики на три континента. Банката е собственост на 66 държави, както и на ЕС и ЕИБ.Инвестициите на ЕБВР имат за цел да направят икономиките в своите региони конкурентоспособни, приобщаващи, добре управлявани, зелени и интегрирани. Банката е водещ институционален инвеститор в България. Към днешна дата Банката е инвестирала над 3,6 милиарда евро в страната, с рекорд от 620 милиона евро само през 2016. През следващите години Банката ще се стреми да запази равнището си на инвестиции на около 200 млн. евро годишно в отговор на местното търсене.", "date": "2018.10.04", "title": "19 одобрени и 14 подготвени за финансиране проекта по програмата за подкрепа на малкия бизнес в България  "}
{"url": "http://www.cross.bg/bulgariya-nito-oskvernyavaneto-1585409.html", "text": "/КРОСС/Посолството на Русия в България изразява своето крайно възмущение , извършен през нощта срещу 4 октомври т.г.Печално е, че монументът, призован да свидетелства за благодарността към войниците, освободили Европа, включително и България, от фашизъм, отдали живота си за нашето мирно бъдещо, се превръща в място за демонстрация на съмнителни политически убеждения. Без да имат смелост да заявят за позицията си открито и честно, вандалите със завидно постоянство се опитват да изразят своето мнение с боя, под закрилата на нощта поругавайки монумента.България, чиято земя е напоена с руска кръв, винаги се е отличавала с уважение и грижливо отношение към историята. Изключително тревожно е да наблюдаваме, как нея искат да я въвлекат в позорната война с паметниците.Такива действия няма да доведат до нищо освен напрегнатост и недоразбиране между страните ни – сигурни сме, че нито руският, нито българският народ не е заинтересован в това.", "date": "2018.10.04", "title": "Посолството на Русия изразява своето крайно възмущение от оскверняването на Паметника на Съветската Армия"}
{"url": "http://www.cross.bg/selfi-imalo-smurtni-1585393.html", "text": "/КРОСС/ Селфитата са по-смъртоносни от атаките на акули. Това констатирали индийски учени, проучили данните за жертви на селфита в периода октомври 2011 г. - ноември 2017 г. През това време стремежът към оригинални снимки е отнел живота на 259 души. Но тъй като тези смъртни случаи не са описани отделно в националните бази данни, учените предполагат, че в действителност броят на загиналите може да е по-голям, съобщава Нова Телевизия.Експертите са установили още, че броят на жертвите, опитващи се да си направят сефли, нараства с всяка изминала година. През 2011 г. е имало само три, а през 2014 г. те са вече 13, през 2015 г. - 15, през 2016 г. - 98, а през 2017 г. - 93.Загиналите са на средна възраст 22-23 години, повечето - мъже. След 30-годишна възраст рискът да се умре заради рисково селфи намалява драстично, установили учените. Най-много смъртоносни сефлита е имало в Индия, следвана от Русия, САЩ и Пакистан. В индийското изследване се прави и класация на причините за смъртност при селфитата. На първо място е удавянето. Следват транспортни инциденти, като в това число се включват опитите за селфита върху движещи се влакове или при стъпване на жп линия пред приближаващи машини. На трето място са различни паданията от високо. В САЩ има най-много смъртни случаи при опит за селфи с огнестрелно оръжие.Според експертите, за да се избегне рискът от смъртоносни снимки, трябва да се обособяват така наречените „зони без селфи\". В Индия такива вече има в някои градове.", "date": "2018.10.04", "title": "Селфи манията взела 259 жертви за 6 години"}
{"url": "http://www.cross.bg/otnovo-oskverniha-pametnika-na-suvetskata-armiya-1585394.html", "text": "/КРОСС/ Паметникът на Съветската армия в София отново осъмна надраскан, този път с червена боя.                   Надписът на монумента „На Съветската армия освободителка от признателния българския народ” е задраскан и под него е написано „Столична община, махни този национален позор!”.Извършителят не е ясен.", "date": "2018.10.04", "title": "Отново оскверниха Паметника на Съветската армия "}
{"url": "http://www.cross.bg/biznes-klyb-leiidi-1585392.html", "text": "/КРОСС/ Стилен коктейл по случай 8-мия рожден ден на списание и клуб BUSINESS LADY се състоя на 2.10.2018 г. в ресторант Глория Мар София.                    Празника на безкрайността споделиха членовете на Бизнес лейди клуб, успешни дами и господа, и високопоставени личности. Сред гостите на събитието бяха: заместник-министърът на земеделието - г-жа Лозана Василева; Айлин Дахилова-Василева, началник на кабинета на министъра на младежта и спорта; Ирена Соколова, председател на жени ГЕРБ; Розалина Николова (Асоциация на туроператориоте и туристически агенти); Мила Ненова, изпълнителен директор на Конфиндустрия България; Росина Тодорова, президент на Зонта клуб „Света София”, модния гуру проф. Любомир Стойков; Весела Вълчева-Макгий, председател на Български съвет за устойчиво развитие и още много успешни личности.Изключителна програма, изпълнена с музика, танци, изненади и мода впечатли гостите.                   г-н Даниел Димитров, изпълнителен директор на „Бизнес лейди Клуб”, издател на списанията Бизнес лейди и България Бизнес Ревю и основател на Бизнес лейди клуб. Той обяви, че новият сезон започва с нови амбиции и нов вдъхновен и целеустремен председател на Бизнес лейди клуб, който е готов да се раздава щедро за целите на клуба – г-жа Мила Захариева. Тя е бизнес дама, създава фирмата си Корект Консулт Партнерс, с която консултира и умело управлява процесите в сферата на маркетинга, рекламата и комуникациите на бизнес организации, общини, както и държавни ведомства. Има сериозен опит в държавната администрация и щедро и с усмивка е готова да се притече на помощ и да завихри събитията около себе си.Г-жа Мила Захариева. Тя обяви визията си за развитие на клуба:Г-жа Даниела Иванова, заместник-председател на Бизнес лейди клуб и председател на Сдружение „Успешни в България”, прикани дамите да се присъединят към инициативите на това сдружение с идеална цел, което си е поставило амбициозната задача да покаже, че успехът и в България е възможен.Специален гост-изпълнител беше легендата на джаза – Васил Петров, който вдъхнови гостите с уникалните си музикални изпълнения. Предстои негов концерт ....Стилно модно ревю от модна къща MELLINI добави елегантност на събитието. Изтънчен прочит на класическата женственост в новата колекция на MELLINI есен-зима 2018, фин силует и безупречни кройки, висококачествен текстил и прецизност във всеки детайл. Моделите за студения сезон ви очакват в бутика на MELLINI на ул. Велико Търново 1, както и онлайн на .На изискания коктейл по случай 8-мия рожден ден на списание и клуб Бизнес Лейди гостите се насладиха на изпълненията на танцьорите от Mesechkov Dance School - Васил Павлов и Таня Балтова, вицешампиони на България за 2018 г.Празникът беше посветен и на първия брой на списание Bulgaria Business Review - издание за икономика и политика.  - каза Дачо Дачев, главен редактор на списанието.                   Организаторите обявиха и предстоящите си инициативи за тази и следващата календарна година, сред които: първо издание на годишните ХИПОКРАТОВИ награди, пето издание на наградите за благотворителност и корпоративна социална отговорност „ЗЛАТНО СЪРЦЕ”, осмо издание на годишните награди за постиженията на дамите у нас на сп. Business Lady, пето издание на годишните награди „КОМПАНИЯ НА ГОДИНАТА”. Не на последно място, през 2019 г. предстои единадесетото издание на единствената потребителска класация „ЛЮБИМИТЕ МАРКИ”, във връзка с която организаторите на проекта подготвят уникална и изключително ценна книга, а именно „МИСИЯ: ЛЮБИМА МАРКА” – наръчник за добри практики по маркетинг, реклама и ПР. Предстои официално събитие за бизнеса, политиката и медиите, на което ще бъде представен списващият се в момента Алманах на успешните личности – ЛИДЕРИТЕ НА БЪЛГАРИЯ, в който ще бъдат представени лидери у нас, като модели за подражание в бизнеса, политиката, културата, спорта и живота.За уютната и празнична обстановка се погрижи Сашенка Синаева, дизайнер, декоратор, флорист, фотограф, собтвеник на ивент къща Eventinus /www.eventinus.com/, която декорира ресторант Глория Мар специално за рождения ден на списание и клуб Business Lady. Екип на In Life – позитивната телевизия на България, засне събитието и взе интервюта от гостите.Много награди, предоставени от щедрите членове на Business Lady Club зарадваха гостите на събитието, сред които Борислава Георгиева, Анита Станоева, Милена Хаджииванова, Венера Хасановa, Жана Иванова, Лилия Караманчева и други. Швейцарската козметика „СКИН КОД” предоставиха малък подарък на всеки гост, както и големи подаръци за игрите.Бизнес дамите от клуба и техните гости имаха удоволствието да опитат наградени вина от седмото издание на Балканския винен конкурс, организирано от Асоцията на износителите на вино, който се провежда ежегодно в София през месец май. ", "date": "2018.10.04", "title": "Списание и клуб BUSINESS LADY със стилен коктейл за своя 8-ми рожден ден"}
{"url": "http://www.cross.bg/obshtestveni-poruchki-milkov-1585389.html", "text": "/КРОСС/ „БСП приема принципа за електронно възлагане на обществени поръчки, но не приема предложението на управляващите електронните документи да се съхраняват за определен период от време. Предлагаме те да бъдат съхранявани безсрочно, също като документите в Търговския регистър, Регистър БУЛСТАТ, Имотния регистър, Регистър на имуществените отношения между съпрузите“. Това заяви народният представител от ПГ на „БСП за България“ Пенчо Милков от парламентарната трибуна. Той обясни, че с приетото предложение на управляващите, след 5-тата година документите няма да бъдат публично достъпни за обществото, а след 10-тата година изобщо няма да се съхраняват. „Това ограничава възможността на гражданите при възникване на спорове по откриване, възлагане и изпълнение на обществена поръчка, да установят бързо действителните факти“, каза още Милков. Той подчерта, че предложението на БСП за безсрочно съхранение позволява- хората по всяко време и от всяко място да получават точна информация за всяка обществена поръчка. „С неприемането на предложението ни, управляващите създават предпоставки за заличаване на всички следи от възложените обществени поръчки“, допълни Пенчо Милков. ", "date": "2018.10.04", "title": "БСП се бори за прозрачност в процеса на обществени поръчки"}
{"url": "http://www.cross.bg/avtomobil-chasa-vodach-1585396.html", "text": "/КРОСС/ Около 18 часа вчера, при извършването на обход в Ботевград, автопатрул на РУ- Костенец забелязал лек автомобил „Субару“, чийто водач форсирал рязко на кръстовище в града и застрашавал с рисковото си поведение безопасността на останалите участници в движението. Междувременно нарушителят се оттеглил бързо от мястото, поради което бил последван от полицейските служители и установен в района на основно училище, докато се движел в насрещната лента срещу патрулния автомобил. Униформените подали звуков и светлинен сигнал за спиране, на които водачът не се подчинил и в опит да избяга ударил автомобила им. Когато го тествали за употреба на алкохол, дрегерът отчел промили над допустимото  в пробата на 41- годишния ботеврадчанин, който има зад гърба си вече две присъди за управление на МПС в нетрезво състояние. Водачът на служебния автомобил също е изпробван с дрегер, отчел отрицателен резултат. Извършителят е задържан с полицейска заповед за срок до 24 часа. По случая е образувано досъдебно производство за престъпление по чл. 270, ал.1 от НК под наблюдението на районната прокуратура в Ботевград.Междувременно за оказано неподчинение спрямо полицейски служители при изпълнение на професионалните им задължения в ареста попадна и 54- годишен самоковец. Около 19.10 часа на 2 октомври автопатрул на РУ- Самоков получава сигнал от водач на лек автомобил, че в района на Продановския рид се движи микробус с крадени коне. Полицейските служители незабавно се насочили към мястото и засекли посочения автомобил. Водачът обаче не се подчинил на подадения му звуков и светлинен сигнал за спиране и се насочил към махала в Самоков. На разклона за местността „Червената земя“ микробусът опитал да изтласка последвалия го полицейски автомобил, удряйки го в предната дясна врата, след което ускорил и се укрил в махалата. На служебния автомобил са причинени леки материали щети.След активни оперативно- издирвателни действия няколко часа по- късно микробусът е намерен и иззет по надлежния ред, а водачът му- задържан. По случая е образувано досъдебно производство за извършено престъпление  по чл. 270, ал.1 от НК. От извършената справка е установено, че 54- годишният мъж е неправоспособен водач и шофира без да притежава СУМПС в едногодишния срок от наказването му по административен ред за същото деяние. Във връзка с това срещу нарушителя е започнато и бързо производство за извършено престъпление по чл. 343В, ал.2, вр. ал.1 от НК.", "date": "2018.10.04", "title": "Полицаи задържаха водачи, блъснали умишлено полицейски автомобили в опит за осуетят извършването на проверка"}
{"url": "http://www.cross.bg/borisov-koryptziyata-borbata-1585397.html", "text": "/КРОСС/ Министър-председателят Бойко Борисов се срещна с докладчиците на Парламентарната асамблея на Съвета на Европа по пост-мониторинговия диалог с България Франк Швабе и Жолт Немет, които са на работно посещение в София.„България ще продължи ползотворното сътрудничество с ПАСЕ за приключване на пост-мониторинговия диалог“, каза Борисов и посочи, че страната ни очаква конструктивна и обективна оценка за усилията на институциите и предприетите реформи. Министър-председателят акцентира върху борбата с контрабандата и резултатите, които постигна страната ни в последните години. „Контрабандата е ключов двигател за явлението корупция на всички нива – от митничаря до най-висшите етажи“, каза Борисов. Той даде пример с последното проучване на „Инициативата срещу незаконната търговия“, което показва, че през второто тримесечие на 2018 година контрабандата на цигари в България пада до 4,7%. „Този резултат позиционира страната ни като една от най-активните в борбата с контрабандата в Европейския съюз“, подчерта Борисов.Министър-председателят посочи новия Закон за противодействие на корупцията и за отнемане на незаконно придобито имущество, приет през месец януари тази година, като още едно от достиженията на страната ни в борбата с корупцията. „Със закона бе създаден нов независим специализиран антикорупционен орган, който обедини в себе си функциите по превенция и противодействие на корупцията, отнемане на незаконно придобито имущество и публичност на имуществото на лица, заемащи висши държавни длъжности“, каза премиерът Борисов и допълни, че това позволи и да се разширикръгът на лицата, задължени да подават декларации за имущество и конфликт на интереси.Докладчиците на ПАСЕ подчертаха, че България е отбелязала осезаемо развитие по отношение на съдебната реформа и борбата с корупцията, а премиерът Борисов изрази увереност, че с извършените реформи в последните години и положителните резултати, може да се върви към успешно прекратяване на пост-мониторинговия диалог.", "date": "2018.10.04", "title": "Премиерът Борисов се срещна с докладчиците на ПАСЕ по пост-мониторинговия диалог"}
{"url": "http://www.cross.bg/toka-pazar-svobodniya-1585395.html", "text": "/КРОСС/Комисията за енергийно и водно регулиране започва разследване за манипулиране на цените на тока на свободния пазар.Причината – сигнали от бизнеса за драстичен скок в цената на тока на енергийната борса.", "date": "2018.10.04", "title": "КЕВР започва разследване за манипулиране цените на тока на свободния пазар"}
{"url": "http://www.cross.bg/kyuri-zholio-trotoara-1585391.html", "text": "/КРОСС/ Лек автомобил се заби до стълб и се качи на тротоара на метри от столичната Метростанция Жолио Кюри.                    За инцидента тази сутрин съобщи Илия Николов в социалната мрежа.                        От снимките се вижда,че колата е буквално размазана и на всякъде около не има части, очевидец съобщава,че на 100 метра посока тв кулата е имало разпиляни части и фарове.                       Не ясно дали има пострадали при тежкия инцидент, станал на тротоара до Метростанция Жолио Кюри в София.\n\t\t\t\t\t", "date": "2018.10.04", "title": "Лек автомобил се размаза на тротоара до Метростанция Жолио Кюри (видео)"}
{"url": "http://www.cross.bg/therma-ypravlenie-otoplenie-1585399.html", "text": "/КРОСС/ LG Electronics представя нова серия от система за отопление THERMA V R32 с иновативен и екологичен охладител R32. LG предприе превантивни действия, за да предложи оптимална система HVAC (Отопление, вентилация и климатизация), която покрива все по-високи стандарти с нарастващо търсене на екологични решения, за да са в крак със засилените мерки за запазване на околната среда в Европа.Постоянният му и бърз отговор му позволяват да определи нов етап в производството наотоплителни решения. Иновативният модел може да бъде ползван за различен тип отоплителни решения, вариращи от захранване с гореща вода до подово или радиаторно отопление. Това заменя обикновената система с бойлер и директно се свързва с резервоара за вода. THERMA V R32 е проектиран, за да гарантира несравнимите ползи за потребителя, включващи невероятна енергийна ефективност, максимално удобство и лесен контрол, прилагайки напредналите технологии.Серията THERMA V на LG се се нарежда сред най-добрите уреди за отопление на пазара благодарение на десетгодишния опит на компанията в отоплителния сектор и несравнимия дизайн на отоплителна технология, натрупана през десетилетията. Новият модел ясно демонстрира експертността и гордостта на LG в тази ниша индустрия. THERMA V R32 може да се похвали с най-мощната система за отопление сред моделите в серията на THERMA V, доказано от R32 в получаването на 4.45 сезонен коефициент на преобразуване (SCOP) в отоплителните операции и оценката от 6+++ в регламента за енергийно етикиране ErP.Надеждното отопление при ниска температура е друг отличителен белег на този модел. THERMA V R32 може да бъде управляван дори и при ниска температура на средата като – 25С и може да произвежда температура на отходната вода до 65С дори при студен външен въздух.В допълнение, революционният спирален компресор също предлага ненадмината ефективност и надеждност. Осигурявайки обхват за управление от 10-135 Hz е явно подобрение от 15-100 Hz на предишния модел, тъй като THERMA V R 32 увеличава ефективността при частично натоварване и позволява да постигне предпочитаната температура на потребителя бързо. Освен това, новият модел прави възможно стабилно управление като премахва наклоненото движение на конвенционалния компресор и така позволява по-ниската консумация на енергия.Устойчивостта е другата сила на THERMA V R32. Термообменникът Ocean Black Fin е устойчив на корозия, предназначен за работа в корозивни условия като тези, засегнати от замърсяване и влага. Това означава по-дълъг живот на продукта и по-ниски разходи за поддръжка.За увеличаване на удобството на потребителите THERMA V R32 се състои от множество подобрения на потребителския интерфейс. Най-новото дистанционно за управление на LG с нов регулатор за нагряване има елегантен и модерен дизайн с гладък сензорен бутон.Това дистанционно е не само стилно, но и има многобройни смарт функции - от наблюдаване на енергийната информация, настройки на графика до управление при авария. Всички тези функции идват с интуитивен потребителски интерфейс, позволявайки бърза и лесна проверка на операционния статус и график. Тъй като потребителят може да погледне и провери работата на системата, той или тя може просто да настрои нивото на енергийна консумация за намаляване на енергийните отпадъци и редуциране на разходите.А какво би било едно устройство на LGбез известните за компанията ICT функции?THERMA V R32 има LG SmartThinQ - апликация за смартфон, която следи и дистанционно контролира съвместими LG продукти. Тази удобна функция позволява на потребителя да съчетае и контролира множество от наличните функции чрез дистанционно управление. Функции като сила, подобрени настройки за управление, наблюдаване на енергията, настройка на температурата и избор на режим на работа могат лесно да бъдат зададени и наблюдавани от апликацията. Една изключително удобна функция е използването на апликацията за предварително отопление на стаята.", "date": "2018.10.04", "title": "LG представя нова иновативна отоплителна система THERMA V R32"}
{"url": "http://www.cross.bg/energo-pro-klienti-gygul-1585398.html", "text": "/КРОСС/ В Центровете за обслужване на клиенти на ЕНЕРГО-ПРО постъпиха жалби от потърпевши, които описват нов начин за измама. Схемата е следната: клиентът получава обаждане от скрит номер с предупреждение, че електромерът му е разпломбиран и трябва да плати някаква сума, за да не му спрат тока, накрая телефонният разговор завършва със звучен смях. Служители на ЕНЕРГО-ПРО са установили, че в случая става дума за използване на шегаджийско гугъл приложение.ЕНЕРГО-ПРО предоставя на своите клиенти няколко начина за уведомяване за прекъсване на електроснабдяването вследствие на ненавременно плащане на сметки - чрез имейл, смс или по пощата. В случаите, в които служители на дружеството се свързват с клиенти по телефона за просрочени задължения, те се представят с име и длъжност, като ги съветват да заплатят сметките си за ток на официално обявените за това места – в центровете за обслужване на клиенти, на каси на партньори или по банков път.", "date": "2018.10.04", "title": "ЕНЕРГО-ПРО предупреждава за измама с гугъл приложение "}
{"url": "http://www.cross.bg/obekti-ochakva-ylitzite-1585386.html", "text": "/КРОСС/ Продължава премахването на незаконни търговски обекти в „Столипиново”. Днес се очаква да бъдат премахнати 12 постройки на улиците „Вратцата” и „Батак”. Това са предимно временни преместваеми обекти, без документи и разрешителни.Акцията ще продължи до края на месеца, когато се очаква да бъдат бутнати и няколко масивни незаконни къщи на улиците „Крайречна” и „Батак”.", "date": "2018.10.04", "title": "Продължава премахването на търговски обекти в „Столипиново”"}
{"url": "http://www.cross.bg/zdraveopazvaneto-lipsata-zayavi-1585375.html", "text": "/КРОСС/ „Държавата трябва да подпомогне всички изоставащи планински региони“. С тези думи се обърнаха жителите на Смолян към народните представители от ПГ на „БСП за България“ по време на представянето на „Визия за България“. Хората подчертаха, че регионът им е засегнат сериозно от демографската криза и се  обезлюдява с бързи темпове.  По думите им трябва да се подпомогнат всички планински региони според спецификата им, както е планирано за Странджа-Сакар. Според тях към всички сектори трябва да се подхожда регионално.  Като друг основен проблем те поставиха липсата на достъпно здравеопазване в планинските региони, липсата на 24 часова аптека.Присъстващите зададоха  въпроси за държавната помощ за хората с увреждания, защита на малките производители и справедливото заплащане на тяхната продукция, липсата на равномерно отпускане на средства от държавата за отделните региони, как държавата ще подпомогне увеличаването на производството, вероятността за закриване на РЗИ-Смолян, подоходната политика, запазването на високотехнологичните производства, свързани с обработката на пластмаса в Смолян. Бяха направени предложения за развитие на планински туризъм с марка „Родопите – планина на гостоприемство през четирите сезона“.   „Накъде отива България в следващите години? Този въпрос си задаваме всички българи, дори живеещите  в чужбина. Именно на този въпрос трябва да дадем отговор заедно“. Това заяви пред събралите се в Смолян народният представител от ПГ на „БСП за България“ и член на ИБ  на НС на БСП Валери Жаблянов. Според него затова левицата се среща с гражданите на България- за да бъдат вплетени във Визията предложения от различни обществени среди, които се събират по време на срещите. „За да решим своите проблеми, трябва да заложим на научния потенциал на нацията и на народа си“, каза още той.Проф. Георги Михайлов заяви, че страната ни има нужда от нова система на финансиране и управление на здравеопазването, а не само от здравно осигуряване. Той  смята, че управляващите залагат само на реформа на осигуряването.   Според него вместо в диалог със специалистите в сферата на здравеопазването, сегашните модели са правени на тъмно, без обсъждане и част от тях са започнали да изтичат в медиите и то касаещи финансиране на системата за сметка на гражданите, без да се подобри качеството на здравната услуга. Той подчерта, че това е причината левицата да планира вот на недоверие- именно в тази сфера. „От своя страна, ние предлагаме като решение на проблемите в здравеопазването - премахване на статута на болниците като търговски дружества; ако частно лечебно заведение иска да ползва публични средства то да не бъде търговско дружество; развитието на здравеопазването да бъде на регионален принцип; промяна на ДДС за лекарствата“, заяви проф. Михайлов. От своя страна гражданите поставиха сериозно въпросите за липсата на специализирана високотехнологична  помощ в областта на болничното здравеопазване  в региона, сериозният дисбаланс по отношение на развитието на доболничната помощ, както и тежките кадрови проблеми, пред които е поставено единственото лечебно заведение в региона. На въпрос за концесията на Летище „София“ народния представител Славчо Велков заяви, че в            своята Визия БСП залага на спирането на отдаване на концесия на обектите от националната сигурност. „Даването на Летище „София“ на концесия в неясни ръце крие опасност не само за националната сигурност, но и за икономиката. Затова ние и в пленарна зала се противопоставяме на желанието на управляващите да я осъществят“ каза още той.На въпрос за неравенствата между регионите, народният представител от левицата, избран от региона, Дора Янкова подчерта, че в края на миналата година правителството е раздало над 2 млрд. лв. за определени общини и секторни политики, с което не се изравняват неравенствата, а се укрепва сегашния модел на управление. “Необходима е максимална мобилизация на хората, които искат промяна, за да може тя да бъде постигната“, категорична бе тя.  В дискусията взеха участие и народните представители проф. Иво Христов, Стоян Мирчев и Денчо Бояджиев.    ", "date": "2018.10.04", "title": "Смолян към БСП:  Държавата да помогне на изоставащите планински региони"}
{"url": "http://www.cross.bg/kristo-gabrovo-zhan-klod-1585383.html", "text": "/КРОСС/ Евгения Атанасова-Тенева ще представи книгата си \"Кристо, Владо, Росен и Плаващите кейове\" (изд. \"Книгомания\") днес, 4 октомври, от 18 ч. в Музея на хумора и сатирата в Габрово в разговор с редакторката на книгата Калина Гарелова. Мястото на срещата не е случайно - в зала 3 на музея се намират изложбите \"Кристо и Жан-Клод. Проекти\" и \"Роден в Габрово\" (до 26 октомври). Журналистката е авторка на текстовете в изложбата \"Роден в Габрово\", в която са представени ранните години на Христо Явашев в града. Тя е авторка и на филми, посветени на Кристо и Жан-Клод, които бяха част и от съпътстващата програма към двете изложби в Габрово. Евгения Атанасова-Тенева е запалена изследователка на творчеството на Кристо и Жан-Клод. Тази книга е плод на личните й преживявания и навлизане в различни аспекти от изкуството, живота и философията на Кристо.", "date": "2018.10.04", "title": "Книжовна вечер в Дома на хумора и сатирата"}
{"url": "http://www.cross.bg/aparatyrata-remont-hemodializa-1585384.html", "text": "/КРОСС/ От понеделник има повреда в апаратурата, с която се извършва хемодиализа във Видинската болница. Днес ще започне ремонт, а докато бъде отстранена повредата, пациентите ще се пренасочват към Монтана и Лом. Очаква се нормалният режим на работа да бъде възстановен в понеделник.В сутрешния блок на БНТ пациенти сигнализираха за \"хронични\" пропуски, които се трупат години наред, независимо от смяната на ръководството на болницата. Машините не са лоши, но се нуждаят от поддръжка. Има недостиг на персонал, сестрите се разпределят между 2 отделения, няма постоянно наблюдения, сигнализираме със звънци от пазара, казаха хората.Те обвиниха болницата и заЗаместник-директорът на лечебното заведение д-р Богдан Томов каза, че аварията, която се е случила, не може да бъде предвидена, като от днес започва ремонт на апаратурата.", "date": "2018.10.04", "title": "Пациенти от години сигнализирали за проблеми с хемодиализата във Видин"}
{"url": "http://www.cross.bg/bulgariya-potok-pytin-1585385.html", "text": "/КРОСС/ След разговорите с австрийския канцлер Себастиан Курц, държавният глава на Руската федерация Владимир Путин изрази надежди, че по повод проекта „Северен поток\" Европа няма да постъпи като България, която се отказа от изпълнението на „Южен поток\", предава руското издание .„Никой не би искал цяла Европа да изглежда като България и да покаже слабост и неспособност да защитава националните си интереси\", цитира агенцията думите на Путин, изречени след разговорите му с Курц в Санкт-Петербург.През 2014 г. България се отказа от „Южен поток\" под натиска на Европейския съюз. По-рано тази година София изрази готовност да продължи на своя територия едно от разклоненията на газопровода „Турски поток\" като алтернатива на предишния проект.", "date": "2018.10.04", "title": "Путин: Не искам Европа да бъде като България"}
{"url": "http://www.cross.bg/otoplenieto-gotovnost-obyasni-1585382.html", "text": "/КРОСС/ В това увериха от дружеството, като подчертаха, че топлоподаването ще започне при настъпването на три последователни дни със средна температура под 12 градуса.\r\n ", "date": "2018.10.04", "title": "\"Топлофикация София\": Имаме готовност за сезона, ремонтите приключиха успешно"}
{"url": "http://www.cross.bg/gorivo-podmyanata-kolko-1585381.html", "text": "/КРОСС/ Всички печки на въглища и дърва, които не отговарят на еконормите, трябва да бъдат подменени най- късно до 2024 г. Това е една от основните препоръки от Световната банка, които страната ни трябва да изпълни, за да подобри качеството на въздуха. Към момента отоплителни уреди на твърдо гориво използват 54% от българите. Според експертите 85 на сто от фините прахови частици се дължат именно на отоплението на битово гориво. Очакванията са нивата им да се понижат със 78% след въвеждането на предлаганата от Световната банка мярка.„”, каза в ефира на „Здравей, България” министърът на околната среда и водите Нено Димов. И каза, че местната власт във всяка община трябва да прецени кой е най-изгодният за нея вариант за спазване на изискванията.Министър Димов допълни, че има идея неотговарящите на изискванията електроуреди и горива изобщо да не стигат до пазара и да не могат да се продават.„”, каза още екоминистърът.Колко ще струва подмяната с нови отоплителни уреди? Ще могат ли домакинствата, които се отопляват на твърдо гориво, да си я позволят? Отговорите на тези въпроси потърси репортерът Георги Георгиев в рубриката „На твоя страна”. Вижте ги във видеото.", "date": "2018.10.04", "title": "Колко ще ни струва подмяната на старите печки за отопление с нови?"}
{"url": "http://www.cross.bg/ykraiina-ezik-iiotova-1585387.html", "text": "/КРОСС/ Опасенията си от постепенното изчезване на българския език в Украйна споделиха представители на българските дружества и на неделните училища от Арцизки, Татарбунарски и Саратски регион на среща с вицепрезидента Илияна Йотова в украинското село Заря. Илияна Йотова е на посещение в населените с етнически българи райони в Южна Украйна. На срещите бяха поставени различни въпроси и потърсена възможност за съдействие от страна на българската държава при тяхното решаване.Масово родният език се изучава в училище само по един час седмично. Липсата на достатъчно учебни помагала и необходимостта от подобряване квалификацията на учителите бяха сред проблемите, поставени на срещата, която продължи над два часа. Отново бе изразено желанието за създаване на училище изцяло на български език.„Езикът ни се „топи“. Постепенно изчезва“, отбеляза по-късно същия ден вицепрезидентът на среща с българската общност във Всеукраинския център за българска култура в Одеса.„Наша задача е да съхраним българския език. Очакваме от вас подкрепа“, заяви Антон Киссе, депутат в украинския парламент и председател на Асоциацията на българите в Украйна, която тази година отбелязва своята 25-а годишнина.На срещата бяха поставени два основни проблема пред българите в Украйна. Единият е новият Закон за образованието, който заплашва да ограничи изучаването на малцинствени езици. Другият е свързан с готвената административно-териториална реформа, която според сънародниците ни в Украйна може да доведе до размиване на историческите граници на етническата българска общност в страната. „Болград е столица на българите-преселници“, посочи Антон Киссе.„Позицията на България по тези въпроси е последователна и категорична. Президентът Румен Радев постави проблемите пред украинския си колега Петро Порошенко, с когото се срещна миналата година в рамките на Общото събрание на ООН, и получи уверения от него, че няма да бъдат ограничени правата на българите в Украйна. Ние, от президентската институция, стоим зад вас“, увери вицепрезидентът.По време на разговорите бе изтъкната и необходимостта България и Украйна да бъдат много по-активни в двустранния диалог за преодоляване на проблемите, стоящи пред българската общност в Украйна. „Нашата общност в Украйна трябва да бъде още по-сплотена, за да отстоява правата и интересите си. Това е необходимост за постигането на успех“, посочи още Илияна Йотова.", "date": "2018.10.04", "title": "Тревога за съхранението на българския език в Украйна изразиха наши сънародници пред вицепрезидента Илияна Йотова"}
{"url": "http://www.cross.bg/horata-bulgariya-predstavitel-1585388.html", "text": "/КРОСС/ Хората от Златоград поискаха държавата да отпусне повече пари за култура. Според тях читалищата тънат в мизерия, а няма помощ и за самодейните културни състави. Те поискаха от народните представители от ПГ на „БСП за България” Георги Свиленски, Христо Проданов, Веска Ненчева и доц. Георги Йорданов държавата да не бъде мащеха за културата. Освен това се поинтересуваха и от предложенията на левицата във Визията за здравеопазването.  „Здравеопазването у нас не трябва да е машина за пари. То трябва да е обърнато към хората. При сегашния модел, то е по посока на пълната комерсиализация и затова носи негативни последствия за хората, няма нито равенство нито солидарност. Финансовият резултат стана водещ критерий.” Това каза в Златоград зам.-председателят на ПГ на „БСП за България” Георги Свиленски на представянето на „Визия за България” пред гражданите. „Нашата основна цел е да върнем държавата в управлението, регулацията и контролът на здравеопазването, за да гарантираме на всеки достъп до него”, добави той. Гражданите на Златоград проявиха интерес към заложените във Визията политики за  малките земеделски производители. Свиленски обясни, че целта на левицата е те да бъдат подпомогнати. „Предвиждаме диференцирано субсидиране и ограничаване на едрите земеделски производители, както и таван на субсидията до 60 000 лв. Искаме да има специално финансиране на малките производители.\"- каза зам.- председателят на ПГ на \"БСП за България \"Народният представител и зам.-председател на ПГ на „БСП за България” Христо Проданов запозна гражданите на Златоград с идеята на левицата за всеки регион да бъде изработена визия за развитие. Той бе аплодиран от златоградчани, които споделиха, че в региона изобилстват минералните извори. „Ако Златоград бъде подпомогнат, именно в тази насока, тук ще се развие спа – туризмът. Не може всички населени места да се гледат еднакво. Всеки има специфики и ние затова искаме да обърнем внимание именно на тях, за да сме в полза на хората”, каза Проданов.Златоградчани питаха доц. Георги Йорданов какво предвижда Визията за здравеопазването. Той беше категоричен, че предложеният модел не може да работи за хората, тъй като е заложен на порочна идея. „Ние искаме гарантиран достъп до безплатно и навременно медицинско обслужване, както и аптечни услуги 24 часа в денонощието за здравноосигурените лица, както и държавно гарантиран базов пакет от медицински услуги, заплащан с публични финансови ресурси”, каза доцентът. Според народния представител Веска Ненчева на изхода на образователната система трябва да имаме образовани, знаещи и можещи български граждани, обичащи родината, готови за ефективно участие в пазара на труда и в обществения живот. Тя добави още, че рябва да има равни права за всички ученици. „Защо няма още електронно правителство? Само за един подпис, на който и да е документ, трябва да ходим до Смолян. Това са и разходи, и време. Няма как да отсъстваме от работа, за да ходим за един подпис до областния град. ” Това заявиха хората от Доспат пред народните представители от ПГ на „БСП за България” Антон Кутев, Анелия Клисарова, Петър Витанов и Пенчо Милков по време на представянето на „Визия за България”.  Те се оплакаха, че кръгове, близки до управляващата партия, искат да развалят стадиона на града, за да направят градска градина и по този начин да усвояват европейски пари. „Имаме нужда от стадиона, защото децата трябва да спортуват. Не си го даваме. Той е наш”, категорични бяха хората. И в Доспат се интересуваха от здравеопазването, защото хората искат да запазят болницата си. И при този проблем, те бяха категорични, че Смолян е прекалено далеч, за да ходят да се лекуват. Проф. Анелия Клисарова беше категорична, че с Визията, левицата иска да даде достъп на всеки български гражданин до здравеопазване. Тя успокои хората, че БСП е против това-  гражданите да си доплащат за здраве, при положение, че се отделя такъв голям бъджет от дюржавата. Хората от Доспат казаха, че заплатите им са ниски, за да си позволят да ходят в частни болници. „Ние искаме да премахнем търговския статут на държавните лечебни заведения и да го заменим с нов, който да отговаря на социалния характер, същност и насоченост на здравеопазването. Нужна е нова система за контрол на разходите, обвързана с качество и резултати”, каза проф. Клисарова. Според народния представител Антон Кутев на Доспат трябва да се помогне по различен начин от останалите региони, защото той е уникален и проблемите на хората не могат да се разглеждат по един и същ начин, както в останалите региони на страната. „Затова е нужна визия за всеки отделен регион, за да отговаря на истинските нужди на хората”, каза още той. Кутев добави, че до този момент от управляващата коалиция няма истинска визия за решаване на проблемите в страната, докато левцата е започнала този разговор с хората, за да чуе техните предложения, защото именно те се сблъскват с проблемите ежедневно. Хората се оплакаха, че все по-малко деца се раждат, а младите бягат или в големите градове, или в чужбина, за да могат да издържат близки и роднини. „Страната е в демографска катастрофа, заради това имаме конкретни  предложения за решаването на този тежък проблем. Политиката за майчино здравеопазване има нужда от спешна промяна. Високата детска смъртност, преждевременните раждания и недоносените деца имат тясна връзка с качеството на майчиното здравеопазване и достъпа до адекватна акушеро-гинекологична помощ. Има проблеми и в образователната система. В някои райони близо 20% от децата са напуснали училище, а за последните десет години учениците в професионалното образование са намалели с една четвърт”, каза народният представител Пенчо Милков. По думите му държавата трябва да вложи всички усилия за решаването на проблема с демографската криза, защото цели региони от страната ще бъдат напълно обезлюдени след няколко години. Народният представител Петър Витанов представи всичи основни идеи от „Визия за България”, защото доспатлии поставяха множество важни и актуални въпроси. Те бяха свързани с увеличение на доходите, преизчисление на пенсиите и възможностите за повишаване на жизнения стандарт на хората в Доспат. В края на срещата част от хората поискаха да се снимат с народните представители от ПГ на „БСП за България”.„Визия за България” е отворен документ. Затова сме пред вас- да споделим нашите идеи и да чуем вашите предложения, за да помогнем, заедно, страната да излезе от тази тежка криза. В нея сме заложили на няколко основни стълба- икономика, образование, здравеопазване.  Всичко това ще ни помогне да се справим с тежката демографска катастрофа.\" Това каза народният представител Георги Търновалийски в гр. Мадан по време на представянето на Визията. Хората от Мадан отправиха множество въпроси, свързани с повишаването на доходите, преизчислението на пенсиите, проблема със здравеопазването и образованието. Те подкрепиха идеите на левицата за решението на тези проблеми, като настояха да няма търговски дружества в здравеопазването. Хората попитаха и за мерките, които предвижда Визията в областта на земеделието. Народният представител от ПГ на „БСП за България” Румен Георгиев обясни, че целта на левицата е да бъдат формирани ефективни производствени структури, да се подпомагат сдруженията и кооперациите като база за развитие на средните и дребните производители. Народният представител Чавдар Велинов прие и писмените предложения на хората от Мадан и ги призова да споделят Визията с приятели и съграждани.Хората от Златоград поискаха държавата да отпусне повече пари за култура. Според тях читалищата тънат в мизерия, а няма помощ и за самодейните културни състави. Те поискаха от народните представители от ПГ на „БСП за България” Георги Свиленски, Христо Проданов, Веска Ненчева и доц. Георги Йорданов държавата да не бъде мащеха за културата. Освен това се поинтересуваха и от предложенията на левицата във Визията за здравеопазването.  „Здравеопазването у нас не трябва да е машина за пари. То трябва да е обърнато към хората. При сегашния модел, то е по посока на пълната комерсиализация и затова носи негативни последствия за хората, няма нито равенство нито солидарност. Финансовият резултат стана водещ критерий.” Това каза в Златоград зам.-председателят на ПГ на „БСП за България” Георги Свиленски на представянето на „Визия за България” пред гражданите. „Нашата основна цел е да върнем държавата в управлението, регулацията и контролът на здравеопазването, за да гарантираме на всеки достъп до него”, добави той. Гражданите на Златоград проявиха интерес към заложените във Визията политики за  малките земеделски производители. Свиленски обясни, че целта на левицата е те да бъдат подпомогнати. „Предвиждаме диференцирано субсидиране и ограничаване на едрите земеделски производители, както и таван на субсидията до 60 000 лв. Искаме да има специално финансиране на малките производители.\"- каза зам.- председателят на ПГ на \"БСП за България \"Народният представител и зам.-председател на ПГ на „БСП за България” Христо Проданов запозна гражданите на Златоград с идеята на левицата за всеки регион да бъде изработена визия за развитие. Той бе аплодиран от златоградчани, които споделиха, че в региона изобилстват минералните извори. „Ако Златоград бъде подпомогнат, именно в тази насока, тук ще се развие спа – туризмът. Не може всички населени места да се гледат еднакво. Всеки има специфики и ние затова искаме да обърнем внимание именно на тях, за да сме в полза на хората”, каза Проданов.Златоградчани питаха доц. Георги Йорданов какво предвижда Визията за здравеопазването. Той беше категоричен, че предложеният модел не може да работи за хората, тъй като е заложен на порочна идея. „Ние искаме гарантиран достъп до безплатно и навременно медицинско обслужване, както и аптечни услуги 24 часа в денонощието за здравноосигурените лица, както и държавно гарантиран базов пакет от медицински услуги, заплащан с публични финансови ресурси”, каза доцентът. Според народния представител Веска Ненчева на изхода на образователната система трябва да имаме образовани, знаещи и можещи български граждани, обичащи родината, готови за ефективно участие в пазара на труда и в обществения живот. Тя добави още, че рябва да има равни права за всички ученици. „Защо няма още електронно правителство? Само за един подпис, на който и да е документ, трябва да ходим до Смолян. Това са и разходи, и време. Няма как да отсъстваме от работа, за да ходим за един подпис до областния град. ” Това заявиха хората от Доспат пред народните представители от ПГ на „БСП за България” Антон Кутев, Анелия Клисарова, Петър Витанов и Пенчо Милков по време на представянето на „Визия за България”.  Те се оплакаха, че кръгове, близки до управляващата партия, искат да развалят стадиона на града, за да направят градска градина и по този начин да усвояват европейски пари. „Имаме нужда от стадиона, защото децата трябва да спортуват. Не си го даваме. Той е наш”, категорични бяха хората. И в Доспат се интересуваха от здравеопазването, защото хората искат да запазят болницата си. И при този проблем, те бяха категорични, че Смолян е прекалено далеч, за да ходят да се лекуват. Проф. Анелия Клисарова беше категорична, че с Визията, левицата иска да даде достъп на всеки български гражданин до здравеопазване. Тя успокои хората, че БСП е против това-  гражданите да си доплащат за здраве, при положение, че се отделя такъв голям бъджет от дюржавата. Хората от Доспат казаха, че заплатите им са ниски, за да си позволят да ходят в частни болници. „Ние искаме да премахнем търговския статут на държавните лечебни заведения и да го заменим с нов, който да отговаря на социалния характер, същност и насоченост на здравеопазването. Нужна е нова система за контрол на разходите, обвързана с качество и резултати”, каза проф. Клисарова. Според народния представител Антон Кутев на Доспат трябва да се помогне по различен начин от останалите региони, защото той е уникален и проблемите на хората не могат да се разглеждат по един и същ начин, както в останалите региони на страната. „Затова е нужна визия за всеки отделен регион, за да отговаря на истинските нужди на хората”, каза още той. Кутев добави, че до този момент от управляващата коалиция няма истинска визия за решаване на проблемите в страната, докато левцата е започнала този разговор с хората, за да чуе техните предложения, защото именно те се сблъскват с проблемите ежедневно. Хората се оплакаха, че все по-малко деца се раждат, а младите бягат или в големите градове, или в чужбина, за да могат да издържат близки и роднини. „Страната е в демографска катастрофа, заради това имаме конкретни  предложения за решаването на този тежък проблем. Политиката за майчино здравеопазване има нужда от спешна промяна. Високата детска смъртност, преждевременните раждания и недоносените деца имат тясна връзка с качеството на майчиното здравеопазване и достъпа до адекватна акушеро-гинекологична помощ. Има проблеми и в образователната система. В някои райони близо 20% от децата са напуснали училище, а за последните десет години учениците в професионалното образование са намалели с една четвърт”, каза народният представител Пенчо Милков. По думите му държавата трябва да вложи всички усилия за решаването на проблема с демографската криза, защото цели региони от страната ще бъдат напълно обезлюдени след няколко години. Народният представител Петър Витанов представи всичи основни идеи от „Визия за България”, защото доспатлии поставяха множество важни и актуални въпроси. Те бяха свързани с увеличение на доходите, преизчисление на пенсиите и възможностите за повишаване на жизнения стандарт на хората в Доспат. В края на срещата част от хората поискаха да се снимат с народните представители от ПГ на „БСП за България”.„Визия за България” е отворен документ. Затова сме пред вас- да споделим нашите идеи и да чуем вашите предложения, за да помогнем, заедно, страната да излезе от тази тежка криза. В нея сме заложили на няколко основни стълба- икономика, образование, здравеопазване.  Всичко това ще ни помогне да се справим с тежката демографска катастрофа.\" Това каза народният представител Георги Търновалийски в гр. Мадан по време на представянето на Визията. Хората от Мадан отправиха множество въпроси, свързани с повишаването на доходите, преизчислението на пенсиите, проблема със здравеопазването и образованието.Те подкрепиха идеите на левицата за решението на тези проблеми, като настояха да няма търговски дружества в здравеопазването. Хората попитаха и за мерките, които предвижда Визията в областта на земеделието. Народният представител от ПГ на „БСП за България” Румен Георгиев обясни, че целта на левицата е да бъдат формирани ефективни производствени структури, да се подпомагат сдруженията и кооперациите като база за развитие на средните и дребните производители. Народният представител Чавдар Велинов прие и писмените предложения на хората от Мадан и ги призова да споделят Визията с приятели и съграждани.", "date": "2018.10.04", "title": "Хората от Златоград към БСП: Държавата да помага повече за културата"}
{"url": "http://www.cross.bg/oryahovitza-srok-gorna-1585390.html", "text": "/КРОСС/  и Агенцията по безопасност на храните в Горна Оряховица. Помещението е запечатано. На ползвателя му ще бъде съставен акт за 2000 лева.Складът няма регистрация, а неговият ползвател - 42-годишен мъж от Горна Оряховица, е криминално проявен и осъждан, посочиха от полицията.„Цялата налична продукция в незаконния склад е с изтекъл срок на годност”, съобщи за БНР д-р Станимир Спасов, директор на Областната агенция по храните.В момента се описват артикулите и количествата на негодните бисквити, вафли и други сладкарски и тестени изделия.", "date": "2018.10.04", "title": "Запечатаха незаконен склад с храни с изтекъл срок в Горна Оряховица"}
{"url": "http://www.cross.bg/razvitie-nivo-predvizhda-1585376.html", "text": "/КРОСС/ Промяна на броя и обхвата на районите от ниво 2 в страната предвижда проектът за изменение и допълнение на Закона за регионалното развитие. Предлага се те да бъдат четири вместо сегашните шест: Дунавски, Черноморски, Югозападен и Тракийско-Родопски.Подготвеният от Министерството на регионалното развитие и благоустройството законопроект е публикуван за обществено обсъждане на  и в . С него трябва да се оптимизират процесите на планиране на регионалното и пространственото развитие и да се създаде по-устойчив във времето обхват на районите от ниво 2, като те няма да имат центрове.Дунавският район ще включва областите Видин, Монтана, Враца, Плевен, Ловеч, Габрово, Велико Търново, Русе, Разград, Силистра и Търговище.  В обхвата на Черноморския район ще са областите Шумен, Добрич, Варна, Бургас, Ямбол и Сливен.В Югозападния район ще бъдат включени областите Софийска, София-град, Перник, Кюстендил и Благоевград.Тракийско-Родопският ще обхваща областите Пазарджик, Пловдив, Стара Загора, Хасково, Кърджали и Смолян.Законопроектът предвижда разширяване на правомощията и въвеждане на двустепенен модел на управление на съветите за регионално развитие, който включва управленски и експертно-технически състав. Те ще изпълняват функции за изпълнението на програми, съфинансирани от ЕС или финансирани от държавния бюджет и други финансови източници, включително, по отношение на съгласуване, избор и оценка на проекти. Същата функция ще имат по отношение на проекти, финансирани от държавния бюджет и други източници, включително финансови инструменти. Регионалните съвети ще имат консултативна функция при изготвянето на плановете за интегрирано развитие на общините в съответния район от ниво 2.Проектът за промяна на закона предвижда Националната концепция за регионално и пространствено развитие да бъде със срок до 15 години, с изключение на елементите на техническата инфраструктура, които се планират за период до 30 години. Седемгодишен ще е срокът на плановете за развитие на районите от ниво 2. Изключение от тях ще правят също елементите на техническата инфраструктура. Също седемгодишен е и срокът на плановете за развитие на общините.Плановете и документите, свързани с действията на съответните органи по тяхното изработване, одобряване, приемане, изпълнение, наблюдение и оценка, ще бъдат съхранявани в единна информационна платформа. За целите на регионалната политика се предвижда въвеждане на географска информационна система.                          ", "date": "2018.10.04", "title": "Четири вместо шест района от ниво две предвижда проектът на Закона за регионалното развитие"}
{"url": "http://www.cross.bg/deteto-sustoyanie-kategorichni-1585377.html", "text": "Напрежение избухна в с. Търнак, след като шофьор блъсна 11-годишно дете и беше освободен. Тази сутрин близки на детето блокираха пътя към селото. Те искат справедливост и са разгневени, защото шофьорът е пуснат на свобода.На мястото пристигна полиция, която настояваше хората да освободят платното, с което напрежението ескалира.11-годишната Сара е в много тежко състояние. Лекарите ни казаха да очакваме най-лошото, казаха пред bTV близките на детето.Те са категорични, че детето не е пресичало улицата, а джипът няма никакъв спирачен път.Според чичото на Сара – Слави, шофьорът е бил във видимо нетрезво състояние.Близките на момичето са категорични, че не вярват на полицията и прокуратурата.", "date": "2018.10.04", "title": "Напрежение в Търнак: Близки на блъснатото дете блокираха пътя към селото"}
{"url": "http://www.cross.bg/narodniyat-predstavitel-bulgariya-1585374.html", "text": "/КРОСС/ “Отвсякъде ни плашат, че се задава люта зима, а се предвиждат повишения на тока и на основни хранителни продукти. Какво ще правим, след като пенсиите ни  са крайно недостатъчни“. Това попитаха хората от Чепеларе народните представители от ПГ на „БСП за България“ на среща за „Визия за България“. „Предсрочните избори чукат на вратата и ако те се проведат честно, ГЕРБ няма да ги спечелят.БСП не трябва и не чака. Проектът „Визия за България“ е доказателство за това. По време на Тройната коалиция пенсиите бяха повишени с 60%, средната заплата също беше повишена с 60%. Това са данни, които трябва да се помнят. Във Визията ние залагаме на политика, устойчива във времето“. С тези думи народният представител проф. Румен Гечев се обърна към представителите на гражданското общество и местната власт- общински съветници и кметове.Присъстващите поставиха въпроса за липсата на развитие на малките населени места и чувствителния отлив на млади хора. „За да имаме добра социална политика, образование и здравеопазване, трябва да имаме икономика в сферите с висока добавена стойност. Да познаваме ресурсите, с които регионите ни разполагат“, отбеляза народният представител Богдан Боцев. Хората повдигнаха и въпроса за внасянето на вот на недоверие от БСП в сферата на здравеопазването.„Чувствителността по темата е особенно силна. Проблемите в здравеопазването трябва да се обсъждат надпартийно. Предлаганата концепция от министър Ананиев в момента не представлява промяна, а дофинансиране на досегашната система. В същото време липсва диалогът за качествто на услугите“, заяви народният представител Теодора Халачева. Тя обясни, че в проекта „Визия за България“ се предлага здравноосигурените лица да имат 24 часа достъп до безплатно обслужване, а неосигурените- базов пакет с медицински услуги. На двучасовата среща бяха поставени множество въпроси за пенсионната система, демографската политика, необходимостта от реформи в политиките за горския сектор.„Когато се говори за здравеопазване, трябва да се има предвид, че тук проблемите са много“, каза лекар от Рудозем на народните представители от ПГ на „БСП за България“ на среща с тях за „Визия за България“. Той обясни, че от една страна са клиничните пътеки, които са „врата в полето“ и те са основата на разделението и противопоставянето в лекарското съсловие, а от другата е финансирането за лекарства и консумативи. „Парите в системата на здравеопазването не са малко. 10 млрд. лв. се превъртат ежегодно в сектора. Истината е, че моделът е опорочен. Затова във Визията залагаме водещо участие на държавата в управлението, регулацията и контрола на здравето на хората.\"Това каза народният представител Иван Ибришимов. Той добави, че лекарствената политика трябва да е в полза на пациента, поради което трябва ставката на ДДС за лекарствата да бъде намалена. „Ние сме против демонополизация на НЗОК и против това- болниците да са търговски дружества. Искаме, също като вас, достойно заплащане на труда на всички работещи в системата на здравеопазването“, каза още народният представител.„Намираме се в критичен за страната ни момент. Моделът на управлението на ГЕРБ и неолибералната рамка за развитие са стигнали до своя логичен край“, заяви народният представител Атанас Костадинов. Той добави, че ГЕРБ не могат повече да бъдат гарант за разитието на държавата, която водят към гибел. „Нашето желание е с „Визия за България“ да преведем обществото през тези критични времена до позициите на устойчиво икономическо и социално развитие“, каза още Костадинов. Основен акцент в разговора с хората от Рудозем бе слабото развитие и ниското жизнено равнище на населението в смесените райони. „Неравенствата в социално-икономическото развитие на отделните региони в страната доведе до тяхното обезлюдяване. Това ни мотивира във Визията да направим предложения, които да доведат до разпределяне на производството така, че то да покрива територията на цялата страна“, подчерта народният представител Димитър Данчев. „Визия за България е възстановяване на справедливостта и връщане на надеждата у хората за основната роля на държавата. Най-голямата несправедливост са доходите и огромните неравенства, разслоението на обществото“, отбеляза народният представител Николай Иванов.", "date": "2018.10.04", "title": "Хората в Чепеларе: Задава се люта зима, а пенсиите ни са крайно недостатъчни"}
{"url": "http://www.cross.bg/mesi-barselona-rakitich-1585367.html", "text": "/КРОСС/ Испанският първенец \"Барселона\" победи гостуващия \"Тотнъм\" с 4:2 в среща от втора група на Шампионската лига. Каталунците бяха неудържими в атака, водени от Лионел Меси, но отново имаха колебания в дефанзивен план.Тази вечер на \"Уембли\" за \"блаугранас\" точни бяха Филипе Коутиньо (2) и Иван Ракитич (28) и Лео Меси (56, 90).Хари Кейн и Ерик Ламела на два пъти намаляваха изоставането на \"шпорите\", с което обаче само запазиха интригата почти до края на двубоя.След този успех \"Барселона\" е на върха в групата с 6 точки. Толкова има и вторият \"Интер\", който се наложи с 2:1 като гост на ПСВ Айндховен. Лорис, Санчес, Алдервейрелд, Дейвис, Трипиър, Уинкс, Уаняма, Сон, Ламела, Лукас Моура, Кейн Тер Стеген, Ленгле, Пике, Семедо, Алба, Бускетс, Ракитич, Артур, Луис Суарес, Коутиньо, Меси", "date": "2018.10.04", "title": "Меси изведе \"Барса\" към нов успех в Шампионската лига "}
{"url": "http://www.cross.bg/otrovno-podozreniya-trump-1585371.html", "text": "/КРОСС/ Американските власти задържаха мъж по подозрения, че е изпратил съмнителните писма с отровно вещество към Пентагона и до президента Тръмп.  Арестуваният е 39-годишният бивш войник от военноморските сили Уилям Клайд Алън III. Той е бил познат на властите за отправяне на заплахи и разпространяване на конспиративни теории.Вчера министърът на отбраната и американският президент получиха подозрителни пликове. Първоначално имаше подозрения, че те съдържат рицин – най-силната отрова на растителна основа.Впоследствие обаче се оказа, че в писмата има рициново семе, от което се извлича рицинът. Семето не е толкова отровно, но може да навреди, ако бъде погълнато.", "date": "2018.10.04", "title": "Задържаха бивш войник изпращал съмнителни писма до Пентагона и Тръмп"}
{"url": "http://www.cross.bg/iliev-ivan-mitzov-1585372.html", "text": "/КРОСС/ Трябва ли рязането с флекс и свиренето на пиано да бъдат приравнени като шум? По тази тема дискутираха в предаването „Тази сутрин” по bTV общинският съветник Иван Илиев, който е председател на Комисията по обществен ред и сигурност, и общинският съветник Венцислав Мицов.Поводът беше наредбата за обществения ред, която Столична община прие, и по-конкретно частта, която трябва да защити гражданите от вредното влияние на шума.Шумът е разделен в три направления. Първото е домашни дейности и съседи, второто са публични пространства, а третото – шум от строително-монтажни дейности. Забранява се вдигането на шум в делнични дни от 14 до 16 ч. и от 22 до 8 ч., а в почивни дни – от 14 до 16 ч.и от 21 до 9 ч.Предвиждат се и глоби, които за физически лица са от 100 до 300 лева при първо нарушение и от 300 до 500 лева при повторно нарушение.„По закон шум е всяко външно вредно или нежелано озвучаване. Дотолкова, доколкото свиренето на пиано може да бъде нежелано въздействие по закон, да, то е шум”, каза Иван Илиев.Понятието „шум” не е вярно нито според закона, нито според наредбата на Общинския съвет, коментира обаче Венцислав Мицов. „Ние направо забранихме на децата в София да свирят, освен ако нямат разрешение на етажната собственост. Казахме им, че музиката и шумът са едно и също и за Общинския съвет музиката е шум”, допълни той.Илиев припомни, че общественото обсъждане на наредбата е продължило повече от 40 дни, с две обществени обсъждания на живо. „Там гражданите поставиха много остро въпроса. Неслучайно имаме всяка година най-много жалби по отношение на шума. Гражданите искаха тотално да бъдат забранени репетициите в жилищни сгради за професионални цели, а тези за непрофесионални цели – да бъдат забранени тогава, когато пречат”, отбеляза Илиев.„Няма спор, че в събота и неделя може да се ограничат часовете, в които да се свири, но да им казваш, че те са като чичото с флекса – това е смешно”, каза Мицов.Според него така при сигнал може да „арестуват Гошко, който е златен медалист по кларнет за миналата година в Провадия например”. „Или пък Пешо, който свири на барабани и подлудява целия блок”, допълни обаче Иван Илиев.", "date": "2018.10.04", "title": " Трябва ли да ни глобяват за рязането с флекс и свиренето на пиано ?"}
{"url": "http://www.cross.bg/pleven-kolata-miroslava-1585373.html", "text": "/КРОСС/ Справедлив процес - за това настояват роднините на починалата  65-годишна жена.Според опечалените близки обстоятелствата, довели до гибелта на жената, не са представени точно.В понеделник, малко преди трагичната развръзка, тя пътува заедно със снаха си и с внучка си за Плевен. На завой колата поднася и спира в канавката на насрещното движение.„Казват, че е катастрофирала и служебната кола на полицията се е ударила в тях, което не е вярно. Те са излезли от пътя, но всички са били живи и здрави”, разказа синът на загиналата в предаването „Тази сутрин” по bTV.Сходен е и разказът на снахата на загиналата - Мирослава. По думите ѝ, след като колата поднесла, други хора се спрели до тях, за да попитат дали имат нужда от помощ. Мирослава отговорила, че са добре.„В този момент всичко ми е в мъгла. Оттам-нататък нищо не помня, станал е ударът. Бяхме извън колата всички - и детенцето, и аз, и свекърва ми”, разказа Мирослава. По думите ѝ след фаталния удар свекърва ѝ загива на място.От полицията заявиха, че тепърва ще се изясняват същинските причини, довели до инцидента, както и скоростта, с която се е движила патрулката. По случая е образувано досъдебно производство.", "date": "2018.10.04", "title": "Близките на загиналата жена край Плевен с призив за справедлив процес"}
{"url": "http://www.cross.bg/ministurut-karanikolov-svetovniya-1585378.html", "text": "/КРОСС/ Бизнесът в България започва да отказва поръчки, няма кой да работи. Това каза в предаването „Тази сутрин” по bTV министърът на икономиката Емил Караниколов. Големият проблем вече не е корупция, а работната сила, подчерта министърът.„В момента у нас има голяма заетост и бизнесът плаща заплати. Въпросът е, че започват да отказват договори и нови поръчки, защото няма кой да работи”, каза Караниколов.По думите му краткосрочните мерки включват се обърнем към българските малцинства в съседните страни и да направим всичко възможно да ги върнем у нас. В момента сме се насочили към малцинствата в Украйна, Молдова и Армения, отбеляза Караниколов.Цената на газа се формира на световния пазар, не е от нас. Ние не сме производители на газ, за да можем да влияем, заяви още министърът. Газът се вдига на световния пазар, както и продуктите, които заместват газа, допълни той.По думите на министъра повишаването на някои хранителни продукти, например на хляба, не е само заради увеличението на газа. Пшеницата се вдига на световния пазар, тъй като реколтата в световен мащаб беше лоша, изтъкна той.  Повишаването на цената на парното е изключително неприятно и тук държавата трябва да мисли, каза още министърът, който отбеляза, че има специални субсидии за социално слабите, за които е невъзможно да плащат.Доходите трябва да растат повече, по-бързо и с по-голям процент, отколкото разходите на хората, посочи още министърът.", "date": "2018.10.04", "title": "Емил Караниколов: Бизнесът у нас започва да отказва поръчки, няма кой да работи"}
{"url": "http://www.cross.bg/tazi-georgi-bolnitza-1585379.html", "text": "/КРОСС/ Пожар е избухнал в пловдивската болница „Св. Георги” тази нощ.Става дума за университетската \"Свети Георги\", разположена на булевард \"Пещерско шосе\" в града под тепетата, съобщама Пловдив 24.Пламъците са възникнали около 3,00 часа тази сутрин в западната част на отделението по урология, което се намира на деветия етаж. а щастие няма пострадали хора, като вследствие на инцидента получените щети са единствено материални, при това - неособено големи. Причините са в процес на изясняване.", "date": "2018.10.04", "title": "Пожар избухна в пловдивската болница „Св. Георги” тази нощ"}
{"url": "http://www.cross.bg/dvamata-ylitzata-politziyata-1585380.html", "text": "/КРОСС/Втори ден полицията продължава да издирва мъжа, който . Основната версия на полицията е разчистване на наркосметки.\r\n\r\n\r\n", "date": "2018.10.04", "title": "Продължава издирването на мъжа, прострелял двама в София"}
{"url": "http://www.cross.bg/chasa-provede-sustoi-1585363.html", "text": "/КРОСС/ От 16.00 часа в Гербовата зала на Дондуков 2 държавният глава Румен Радев ще връчи 16-ите президентски отличия „Джон Атанасов“ на млади български учени в областта на компютърните науки.***От 10.00 часа в зала „Музикална“ на Централния военен клуб министърът на туризма Николина Ангелкова ще участва в дискусия в София по проекта за 7 балнео- и СПА дестинации на България.***От 12.00 часа в зала 10 на НДК ще проведе кръгла маса на тема „Учители за дигитално образование”. В събитието ще участва министърът на образованието и науката Красимир Вълчев. ***От 15.00 часа в Министерството на финансите ще се състои церемония по подписване на оперативно споразумение за изпълнение на Финансов инструмент за развитие на водния сектор между Фонда на фондовете и Европейската банка за възстановяване и развитие. В събитието ще участват министърът на околната среда и водите Нено Димов, заместник-министърът на финансите Маринела Петрова, заместник-министърът на регионалното развитие и благоустройството Малина Крумова, главният директор на Оперативна програма „Околна среда“ 2014-2020 г. Валерия Калчева, председателят на УС на Фонда на фондовете Мартин Дановски и Лариса Манастърли, директор в ЕБВР за България. ***От 09.00 часа ще се състои заседание на Народното събрание.***В 08.45 часа в Аулата на Ректората на СУ „Св. Климент Охридски“ ще се проведе научно-практически форум на тема „Креативно образование - педагогически практики, вдъхновени от идеите на сър Кен Робинсън и д-р Мария Монтесори”.***От 09.30 часа 6 състав на Специализирания наказателен съд ще гледа делото срещу Даниел М. и Христо А. за престъпление по служба. ***От 10.00 часа в сградата на КЕВР ще се проведе обществено обсъждане на проект на Наредба за изменение и допълнение на Наредба № 2 от 19.03.2013 г. за регулиране на цените на природния газ.***В Националния археологически институт с музей при БАН ще бъде представена изложбата „Гърция – България: Културни мостове за напредък и развитие“. ***От 10.00 часа 16 състав на Специализирания наказателен съд ще гледа делото срещу Георги И., Геомил Н., Георги А. и Аксел Е. за образуване и ръководене на организирана престъпна група. ***От 10.00 часа 10 състав на Специализирания наказателен съд ще гледа делото срещу Цветомир М. Борислав П., Бойко Г. и др. за контрабанда. ***От 10.00 часа 7 състав на Специализирания наказателен съд ще гледа делото срещу Цветан В., Александър П., Илиан З. и др. за организиране и ръководене на организирана престъпна група. ***От 10.00 часа 5 състав на Специализирания наказателен съд ще гледа делото срещу Петър М., Адам П., Любомир Д и др. за безстопанственост в особено големи размери. ***От 10.30 часа в Националния пресклуб на БТА ще бъдат представени резултатите от социологическо проучване на тема „Трудова миграция“ на Фондация „Фридрих Еберт“ и Институт за икономика и международни отношения. ***От 11.00 часа в МЕТРО София на бул. „Цариградско шосе“ министърът на земеделието, храните и горите Румен Порожанов и Атила Йенисен, главен изпълнителен директор на хипермаркета, ще открият обновения отдел „Млечни продукти“. ***От 11.30 часа в първия ЛГТБ общностен център в България Rainbow Hub ще се проведе събитие на тема „Да говорим открито за ХИВ“. ***От 12.00 часа в Националния пресклуб на БТА ще се състои пресконференция на тема „Обществената цена на забавени инвестиционни намерения в областта на опазването на околната среда“. ***От 13.00 часа 6 състав на Специализирания наказателен съд ще гледа делото срещу Тодор С., Владимир Р., Илия Е. и др. за организиране и ръководене на организирана престъпна група. ***От 13.30 часа 11 състав на Специализирания наказателен съд ще гледа делото срещу Станислав С., Станислав Т., Калин С. и др. за организиране и ръководене организирана престъпна група. ***От 16.00 до 18.00 часа на ул. „Леге“ 10, БСП - София организира безплатна юридическа приемна за граждани. ***От 16.00 часа в Мраморно фоайе на Столична библиотека ще бъде представена пътуващата изложба на Европейската комисия „Пинокио и езиците на Европа“ (многоезична пътуваща изложба на 36 езика).***От 18.00 часа в големия салон на БАН ще бъдат отбелязани 120 години от рождението на Димитър Талев. ***От 18.00 часа в храм „Св. св. Кирил и Методий“ ще бъде изнесена беседа с прожекция „Източните бойни изкуства в светлината на православната вяра“. ***От 18.00 часа в Националната галерия ще бъде представена изложба на съвременното китайско изкуство – „История и действителност“. ***От 19.00 часа в Национална галерия „Квадрат 500“ ще се проведе Арт вечер на добродетелите на фондация „За Нашите Деца“ и фондация „Аполон и Меркурий“.***От 19.00 часа в „София Ивент Център“ ще се състои церемония по награждаване на победителите в конкурса „Сайт на годината“.***От 17.30 часа деца със специални потребности от Детски център \"Здравец\" и ученици от общинските училища в града ще участват в детски театър по мотиви на А. Милн и неговото любимо произведение „Мечо Пух“. ***От 19.00 часа в Експоцентър „Флора“ алпинистът Атанас Скатов ще представи последната си книга „Гашербрум“. ***От 17.00 часа в квартал „Вароша“ Център за личностно и творческо развитие на децата на Благоевград отново посреща талантливите деца на областния град.***От 09.30 часа в залата на Център „Юрий Гагарин“, СОК „Камчия“, ще бъде открита Есенна академия 2018 на тема „Агресия – хуманност - кино“. ***От 11.00 часа в Арт-салон, малка зала на радио Варна, „Демократична България” открива новия политически сезон с подкрепа на гражданска инициатива в памет на Пламен Горанов.***От 14.00 часа пред входа на Държавна опера Варна ще се състои пресконференция на варненски семейства, пострадали от действията на частен съдебен изпълнител.***От 10.00 часа в Регионалния пресклуб на БТА ще се състои пресконференция по повод предстоящото Национално изложение „Младежко техническо творчество\", което ще се проведе от 11 до 13 октомври в Горна Оряховица. *** От 11.30 часа в пресклуба на БТА ще се състои пресконференция на Българска стопанска камара във връзка с изводите от оценката на компетенциите на безработните лица в трансграничния регион България-Румъния по отношение на нагласите за трудова мобилност.*** От 15.00 часа във фоайето на РНБ „П.Р. Славейков“ ще бъдат излъчени победителите и наградени най-активните читатели от лятната кампания за насърчаване на четенето „Ела в библиотеката“, която се осъществява под патронажа на Венцислав Спирдонов - председател на Великотърновския Общински съвет.*** От 18.00 часа в Клуб 7 ще се проведе Представяне на романа „Див огън“ от Анчо Калоянов*** От 19.00 часа в Читалище „Надежда –1869“ ще бъде представен „Маршрутката“ – театрален спектакъл на ДТ „Иван Димов“ – Хасково. *** От 19.00 часа в МДТ „Константин Кисимов“ ще започне концерт „С песните на Вили“ - с участието на Хилда Казасян и Русенска филхармония.***От 17.00 часа в кафе-галерия КДК ще се проведе Музикално-поетична вечер, по повод Международния ден на музиката и поезията.***От 19.00 часа в камерна зала на ДКТ ще бъде представена постановката „Нора“ от Хенрих Ибсен. ***От 10.00 часа в сградата на Регионален исторически музей – Габрово ще бъде открита V-а научна конференция на тема „Старопланинският регион – минало, настояще, перспективи. Развитие на културния туризъм“.***От 14.00 часа в Дома на хумора и сатирата заместник-министър Деница Сачева ще участва в Третото издание на Gabrovo Innovation Camp. ***Международен волейболен турнир за жени за Купата на Димитровград ще се проведе на 4 и 5 октомври в модернизираната Спортна зала „Младост\". От 16.30 часа турнирът ще бъде открит със среща между румънките от „Меджидия\" и старазагорките на „Берое\". От 19.00 часа в оспорван двубой ще играят женският отбор на „Левски\" и местният „Раковски\". ***От 9.00 часа Общинският съвет ще проведе извънредно заседание.***От 10.30 часа в Регионална библиотека „Дора Габе“ ще се състои среща с Моника Атанасова и представяне на детската книжка „Обичливко в Сънеландия\". ***От 14.00 часа в СУ „Димитър Талев“ ще се проведе инициатива „Да съживим боклука” - моделиране с отпадъчни материали и беседа с дискусия на тема „Ти можеш да спасиш планетата” и екологични образователно-познавателни игри.***От 18.00 часа в Народно читалище „Мевляна – 2012 г.“ ще се състои музикално ателие за деца и ученици. ***От 17.30 часа в Културно-информационен център – Казанлък ще представена новата книга на Пламен Петков „Голямата работа“. ***От 13.00 часа в конферентната зала на Регионален исторически музей – Кюстендил ще бъде открита Националвана научна конференция с международно участие \"Музейните и архивните фондове – места на памет\". ***Народните представители от ПГ на „БСП за България“ ще проведат обсъждане на „Визия за България“ в област Пазарджик, Графикът на срещите може да видите . ***От 9.30 часа кметът на район „Източен“ Николай Чунчуков ще бъде гост на открит урок на тема „Аз и моето куче – без страх“ в ДГ „Чайка“.***От 10.30 часа заместник-кметът Розалин Петков и председателят на Общинския съвет Савина Петкова ще присъстват в Общинския приют за кучета на финалното събитие на кампанията „Месец в помощ на животните и хората, които ги обичат“.***От 11.00 часа в Учебния ресторант на УХТ ще се състои пресконференция, на която ще бъдат представени подробности от програмата за честването на 65-годишния юбилей от създаването на учебното заведение. ***От 14.00 часа, в Център за обществена подкрепа, ул. Неофит Бозвели\"№ 38 ще се проведе дискусионна среща „И какво като съм осиновен?!” – откровен разговор за живота и преживяванията на осиновеното дете между осиновители, педагози от детски градини и училища, и професионалисти, работещи в социалната сфера. Срещата е част от Национални информационни седмици на осиновяването - 24 септември - 05 октомври 2018 г.***Общинските съветници от ГЕРБ-Пловдив ще проведат приемни с граждани. Приемните ще се проведат по следния график: Ясен Михайлов, Дамян Петров и Петър попов от 17.30 до 19.00 часа в офиса на ГЕРБ в район „Западен” на ул. „Царевец” № 9; Гошо Къчков от 17.30 до 19.00 часа в офиса на ГЕРБ в район „Северен” на бул. „Марица” №91; Пенчо Малинов от 17.00 до 18.30 часа в офиса на ГЕРБ в район „Източен” на ул. „Коста Паница” №5; Веселин Маневски от 16.00 до 18.00 часа в офиса на ГЕРБ в район „Южен” на ул. „Академик Петър Динеков” № 1А. ***В 13.30 часа ще се състои месечният брифинг на директора на ОДМВР-Разград старши комисар Ивайло Йовчев.*** От 16.00 часа в Общината ще се проведе официална среща между кмета на Свищов Генчо Генчев и министърът на икономиката Емил Караниколов.***Стара Загора за осми път е домакин на Балканиада по спортен бридж, която се провежда в хотел „Верея“ с участието на 90 състезатели, в 18 отбора от 7 държави.***От 09.00 часа на стрелбището в кв. „Лозенец“ ще се проведе открито първенство по стрелба с огнестрелно оръжие.***От 15.00 часа в спортна зала „Иван Вазов“ ще се състои турнир по мини волейбол. ***От 18.00 часа в залите на Художествената галерия в Стара Загора ще бъде открита изложбата „Георги Велчев (1891 – 1955) - класик на морския пейзаж“.***От 10.00 часа в залата на втория етаж на Община Хасково ще се проведе пресконференция по повод предстоящото Състезание по спортно ориентиране.***От 8.30 часа на артилерийско-стрелкови полигон „Марково” ще се проведат демонстративни стрелби, с които завършва „Форум отбранителни технологии“. ", "date": "2018.10.04", "title": "Предстоящи събития в страната за 4 октомври"}
{"url": "http://www.cross.bg/tema-ychilishte-zhivo-1585365.html", "text": "/КРОСС/БНТ, „Сутрешен блок\"Тема: Без хемодиализа. Във Видин: животоспасяваща апаратура спря работа - как ще бъдат спасени пациентитеТема: Идеи за здраве. Трябва ли да се закрие Националната здравноосигурителна каса - идеи от Волен СидеровТема: Време за парно. Започва новият отоплителен сезон - отговорите на всички въпроси към \"Топлофикация\"Тема: Закуска в училище. Столично училище иска да се откаже от програмата \"плод и мляко\" заради неясно качество и произход - възможно ли еТема: Глобален студ. Идва ли глобално застудяване - тезите на климатолози и астрономиВ кадрите от Архива: Първа копка на магистрала \"Хемус\" - годината е 1974-та.БТВ, \"Тази сутрин\"-Нова телевизия,  „Здравей  България\"Тема: \"Има ли сделка с  ГЕРБ за кворума в Народното събрание? И  за какво си говориха той и Ахмед Доган с американския посланик?\" - в студиото председателят на ДПС - Мустафа КарадайъТема: На живо - защо освободиха пиян шофьор, който блъсна дете във врачанско село?Тема: Нерабoтещ апарат за хемодиализа ли е причината за смърт на пациент във Видин? И кога болните ще могат  да се лекуват, без да пътуват до Лом и Монтана?Тема: Без печки на дърва и въглища от 2024 г. Колко ще струва подмяната на отоплителните уреди и ще могат ли домакинствата да си я позволят? Отговорите в \"На твоя страна\" с Георги Георгиев.Тема: Защо студенти се оказаха настанени в неремонтирани стаи в общежитие без елементарни условия за живот?Тема: Очаква ли ни екстремен студ през зимата? И какво ще е времето през октомври?Тема: Села в Димитровградско на протест - не искат попът им да бъде сменен.Тема: Заради лошо изпълнение ли изпопадаха новопоставените антипаркинг колчета в столичния район \"Оборище\" - Румен Бахов на живо.Легендата на евроденса диджей Бобо преди концерта си в София за годишнината на радио NRJ. ", "date": "2018.10.04", "title": "Теми и гости в ефира"}
{"url": "http://www.cross.bg/yuzhna-karolina-prestrelka-1585369.html", "text": "/КРОСС/ Един полицай е убит, а шестима са ранени при престрелка в американския щат Южна Каролина.Предполагаемият нападател е задържан. Инцидентът станал при опит на служителите на реда да изпълнят заповед за арест.Нападателят се е предал след преговори с полицията.", "date": "2018.10.04", "title": "Полицай беше убит след престрелка в Южна Каролина"}
{"url": "http://www.cross.bg/yvrezhdaniya-horata-sreshta-1585368.html", "text": "/КРОСС/ Депутати от управляващото мнозинство организират публична среща с представители на хората с увреждания. Тя ще се проведе от 14ч. в Народното събрание.В началото на седмицата майките на деца с увреждания излязоха на мащабен протест в центъра на София, който за кратко блокира Орлов мост.На днешната среща се очаква да присъстват четирима ресорни министри, за да успокоят недоволството на протестиращите и да обсъдят исканията им.Днес ще стане ясно и какви срокове ще бъдат приети в законите в помощ на хората с увреждания, по които се работеше през лятото. ", "date": "2018.10.04", "title": "Управляващите ще се срещнат с майките днес"}
{"url": "http://www.cross.bg/iieroteii-episkop-dionisiii-1585360.html", "text": "/КРОСС/  Житие на св. свещеномъченик Йеротей, епископ АтинскиСв. Йеротей бил приятел на св. Дионисий Ареопагит. И той като него, макар малко по-късно, бил обърнат към Христа от св. апостол Павел.Йеротей също ходил в Йерусалим с другите апостоли за Успението на пресвета Богородица. Той бил един от тия, които ангелогласно пеели духовни песни, когато апостолите с благоговение носели пречистото тяло на светата Божие Майка от дома на св. Йоан Богослов до нейния гроб в Гетсимания.След Дионисий той бил епископ на Атина и като него св. свещеномъченик Йеротей умрял мъченически.", "date": "2018.10.04", "title": "Св. свщмчк Йеротей, еп. Атински. Св. мчца Виринея. Преп. Павел Препрости"}
{"url": "http://www.cross.bg/voiina-stava-obyavyava-1585361.html", "text": "/КРОСС/ 771 г. - След смъртта на брат си Карломан, Карл Велики става единствен владетел на Франкската държава.1366 г. - Започва антитурският (по-късно и антибългарски) кръстоносен морски поход на граф Амадей VI Савойски.1537 г. - Излиза от печат първата пълна англоезична Библия с преводи на Уилям Тиндъл и Майлс Ковърдел.1582 г. - Въведен е Григорианският календар от папа Григорий XIII; в Италия, Полша, Португалия и Испания 4 октомври е последван от 15 октомври.1824 г. - Мексико е обявено за република.1830 г. - Белгия е обявена за независима държава, след като 15 години е била част от Нидерландия1853 г. - Кримска война: Османската империя обявява война на Русия, след като тя отказва да изтегли войските си от дунавските княжества.1883 г. - Ориент Експрес започва първото си пътуване от Париж до Румъния, преминавайки през 6 държави.1910 г. - След бягството на крал Мануел II във Великобритания Португалия става република.1912 г. - Балканска война: Османската империя обявява война на Балканския съюз.1930 г. - Основан е футболният клуб АЕЛ.1957 г. - Космическа програма на СССР: Съветският съюз изстрелва от космодрума в Байконур първия в света орбитален изкуствен спътник Спутник-1.1958 г. - Обявена е Петата френска република.1974 г. - Започва строежът на автомагистрала Хемус, предвидена да свързва София и Варна.1963 г. - Гамбия получава право на вътрешно самоуправление, а на следващата година става независима държава.1974 г. - В Гърция е основана партията „Нова демокрация\".1990 г. - Демонтирана е петолъчката от фасадата на вече бившия Партиен дом в София.1993 г. - Руска конституционна криза (1992 - 1993): Борис Елцин потушава бунта на твърдолинейните комунисти, след 10-часов щурм с танкове срещу сградата на парламента в Москва.2001 г. - Полет 1812 на авиокомпания „Сибир\": Самолет Ту-154 е свален над Черно море от заблудена украинска военна ракета С-200, загиват 78 души.2004 г. - Американският частен ракетоплан SpaceShipOne извършва втория си пробен полет в космоса, за което получава наградата Ansari X Prize в размер на 10 млн. долара.", "date": "2018.10.04", "title": "4 октомври в историята"}
{"url": "http://www.cross.bg/trydut-ni-izbavya-1585362.html", "text": "/КРОСС/ Трудът ни избавя от 3-те най големи злини: скуката, порока, бедността.Волтер", "date": "2018.10.04", "title": "Трудът ни избавя..."}
{"url": "http://www.cross.bg/danni-suobshtava-sgradi-1585366.html", "text": "/КРОСС/ \"На над 20 000 жилищни сгради срокът им изтича\", съобщава вестник . От общо 4 млн. апартаменти в България близо една трета от тях са необитаеми. Същевременно 21 718 панелни сгради са с изтичащ срок на експлоатация, част от които са с липсваща или изгубена документация и най-вече лошо поддържани общи части. При 5000 подадени заявления общо за саниране, остават още 15 000 сгради, чиято съдба не е ясна. Това е станало ясно вчера на пресконференция на новоучредената Асоциацията на дружествата, управляващи етажна собственост, посочва .\"Цените на имотите в София растат, наемите ги следват\", информира на вестник . Изданието цитира данни на брокери, които посочват, че в крайните квартали, където цените са по-ниски и има експанзия на новото строителство, ръстът е по-голям. Успоредно с това се покачват и наемите. Сред причините за това е ръстът на доходите и повишеното търсене на квартири от студенти в началото на учебната година, уточнява .\"И преработените поправки за личните данни ще доведат до цензура и репресии\", пише вестник . Изданието коментира, че опасността от цензуриране на медиите, затваряне на публичните регистри, злоупотреба с власт и пробиви в лекарската тайна остават и в уж преработения вариант на поправките към Закона за защита на личните данни. Те минаха на първо четене в парламента на 19 септември, а вчера изтече срокът за предложения преди второто четене. Критиките срещу тях обаче се множат, посочва .Талантливите деца на България, които носят медали от олимпиади и международни състезания, са получили рамо от държавата, съобщава вестник . Над 1,2 млн. лева е дал кабинетът на общинските училища за подготовката им. Парите ще покриват както обучението на учениците, така и разноските по участието им заедно с техните преподаватели в национални олимпиади и състезания, допълва т.\"2 години след стъпването си в България \"Аджибадем\"се изтегля от страната\", съобщава на първата си страница вестник , като се позовава на свои източници. Всекдиневникът обяснява, че групата била готова да приема оферти за болниците, които притежава у нас. Това са бившата  в София и заведенията с марката \"Сити Kлиник\", болница за сърдечни заболявания и медицински център в Бургас, още един във Варна и няколко медицински дружества. \"Аджибадем\"е част от инвестиционен фонд, който в последно време имал финансови затруднения заради срива на турската лира, допълва .", "date": "2018.10.04", "title": "Преглед на печата"}
{"url": "http://www.cross.bg/gyulen-imenieto-vuoruzhen-1585370.html", "text": "/КРОСС/ Сигнал, че въоръжен мъж е проникнал в имението на ислямисткия проповедник Фетхуллах Гюлен, вдигна на крак полицията в Пенсилвания.Сигналът бил подаден от охранител. Той видял въоръжен мъж да прониква в имението и произвел предупредителен изстрел. Това стреснало нападателя и той избягал. Няма пострадали.Имението на Гюлен, който живее от години зад Океана, се намира в планинския район Поконо на щата Пенсилвания.Турция обвинява проповедника, че е подстрекател на опита за преврат срещу Ердоган през лятото на 2016 г.", "date": "2018.10.04", "title": "Въоръжен проникна в имението на Фетхуллах Гюлен в САЩ"}
{"url": "http://www.cross.bg/bivsh-ohridski-ministur-1585364.html", "text": "/КРОСС/Проф. Георги Близнашки, юрист, служебен премиер (6 август - 7 ноември 2014 г.), преподавател в СУ „Св. Климент Охридски\"Даниел Панов, кмет на Велико ТърновоЗдравко Здравков, футболен треньор, бивш футболист Ивайло Захариев, актьор (Мартин, доброто ченге в сериала „Под прикритие\")Проф. Иван Лалов, физик, бивш ректор на СУ „Св. Климент Охридски\" и министър на образованието, науката и технологиите в служебното правителство на Стефан Софиянски (февруари-май 1997)Красимир Стойчев, бизнесменМихаела Маевска, помощник-треньор на националния ансамбъл по художествена гимнастика, капитанът на доскорошните „златни момичета\"Петкана Макавеева, баскетболна легендаРоксана, артистичното име на Антоанета Линкова, попфолк певицаПроф. д-р Румен Гечев, депутат в 44-ото НС, бивш вицепремиер и министър на икономическото развитие в правителството на Жан Виденов (1995 - 1997)Таско Ерменков, енергиен експерт, депутат в 44-ото НС Христо Куртев, президент на \"Юнион клуб\"  ", "date": "2018.10.04", "title": "Родени на 4 октомври"}
