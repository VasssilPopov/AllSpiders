{"url": "http://www.cross.bg/avstraliya-hilyadi-sushto-1621956.html", "text": "/КРОСС/  Хора по целия свят се обединяват в молитва за дъжд в Австралия, който да помогне за потушаването на пожарите. До момента природното бедствие взе 19 жертви, а други 39 души са ранени, предаде ТАСС. В социалните мрежи се споделят потресаващи видеа от пожарите.Мащабните горски пожари обхванаха източното крайбрежие на Австралия в средата на октомври миналата година.Най-малко 6 милиона хектара гора са унищожени, а милиони животни също загинаха в огъня. Изгорели са около 2 хиляди жилищни сгради, около 3 хиляди административни и битови сгради. Нивата на замърсяване на въздуха в Канбера е критично, като концентрацията на фини прахови частици надхвърли 26 пъти допустимата норма.Властите призоваха 3 хиляди доброволци в борбата с огъня. 100 американски пожарникари също пристигнаха в Австралия. ", "date": "2020.01.05", "title": "Светът се моли за дъжд в Австралия "}
{"url": "http://www.cross.bg/surbiya-bulgarskoto-maltzinstvo-1621952.html", "text": "/КРОСС/  Вицепремиерът Красимир Каракачанов излезе с позиция по повод на поредната порция провокации на Белград към София, в които външният министър Ивица Дачич критикува усилията на страната ни за опазването на правата на българското малцинство в Сърбия. \"Българската държава няма да спре да защитава правото децата на нашите сънародници да учат с учебници на български език. Няма да отстъпи и на йота от изискванията за спазване на всички свободи и права, които се полагат на българското национално малцинство в съседна Сърбия\", увери Каракачанов на страницата си във Facebook.Отговорът на българския министър на отбраната е във връзка със следните думи на Дачич, който е и вицепремиер, отправени в телевизионно интервю: „За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но, България на всяка среща на Европейския съвет поставя въпроса за правата на българското национално малцинство?\".\"Става дума за правата на онези българи в териториите, които през 1919 г. Сърбия неправомерно окупира след Ньойския договор. На които забраняваше до 44-та година да се наричат българи, а след това ги тормозеше, мачкаше и принуждаваше да се изселват от родните им места\", коментира вицепремиерът.Българската държава няма да спре да защитава правото децата на нашите сънародници да учат с учебници на български език. Няма да отстъпи и на йота от изискванията за спазване на всички свободи и права, които се полагат на българското национално малцинство в съседна Сърбия. ", "date": "2020.01.05", "title": "Каракачанов към Дачич: Няма да спрем да защитаваме българското малцинство в Сърбия "}
{"url": "http://www.cross.bg/ytre-e-iiordanovden--tazi-nosht-namislete-svoite-zhelaniya-1621960.html", "text": "/КРОСС/  Утре (6 януари) е един от най-големите български празници, свързан с много обреди, обича, поверия и естествено - именници.На този ден Йоан Кръстител покръства Исус Христос във водите на река Йордан. Йордановден се смята за последен от периода на т.нар. „мръсни дни\".Много специална е и самата нощ преди Йордановден, която се определя като една от най-магичните нощи в годината, която изпълнява желания. Смята се, че нощта срещу Водици или Водокръши (Богоявление, Йордановден), носи силен вълшебен заряд. ", "date": "2020.01.05", "title": "Утре е Йордановден - тази нощ намислете своите желания!"}
{"url": "http://www.cross.bg/pomosht-pasarel-dolni-1621959.html", "text": "/КРОСС/  След като държавата е на издъхване, но властта си купува самолет, рокерите от мото-организацията Masonic Riders Bulgaria купиха линейка на с. Долни Пасарел по техния нов проект „Мобилен консултативен медицински кабинет\".Линейката е закупена от мотоклуба и ще обслужва слабо населени места, в които жителите нямат възможност да посещават медицински центрове за наложителен или профилактичен преглед, пише eurica.me.Автомобилът за медицинска помощ бе представен на 2 януари в с. Долни Пасарел, район Панчарево, където мотористите откриха възстановената изцяло крайпътна чешма в селото.Членовете на мотоклуба създадоха и даскало „Нови хора\", като допълнително обучение на деца за под формата на съботно школо за получаване на допълнителни познания по български език, литература, история и география на България.Проектът стартира от София и ще бъде реализиран и в Бургас. Widows Sons Grand Chapter Bulgaria пък ще осигурява и медикаментите за месечното лечение на нуждаещите се. Също така спешната помощ е в готовност да се отзове на пътя при инцидент.Линейката е екипирана с едно от най-високите нива за спешна помощ в България. При показването й пристигна група от ансамбъл „Българе\", за да пожелае на проекта успех и повече спасени човешки животи. ", "date": "2020.01.05", "title": "Като няма държава: Рокери купиха линейка на с. Долни Пасарел"}
{"url": "http://www.cross.bg/prase-zhivotnoto-lovtzi-1621961.html", "text": "/КРОСС/  Диво прасе се е появило около обед в централната градска част на Перник. Това съобщи началникът на общинския инспекторат Красимир Трайков, цитиран от БТА.По думите му животното слязло от местната планина Голо бърдо. Вероятно е било част от стадо, подгонено от ловци и е избягало, каза още Трайков.Дивото прасе е било забелязано в шубраци до жп линията между жилищни блокове до бившата печатница.На помощ на общинските служители се притекли ловци от дружинката в квартал „Бела вода\", но не успели да заловят животното. Предполага се, че то отново се е върнало в планината. ", "date": "2020.01.05", "title": "Диво прасе се появи в центъра на Перник"}
{"url": "http://www.cross.bg/gkpp-pynktove-avtomobili-1621941.html", "text": "/КРОСС/  Гръцките власти вдигнаха наложената забрана за преминаване през граничните пунктове с България на ТИР-ове заради очакваното влошаване на времето, предружено с обилен снеговалеж.От нашата Гранична полиция съобщи, че до 18 часа днес ще бъдат пропускани автомобили с товароносимост над 1.5 тона през ГКПП Кулата-Промахон, ГКПП Капитан Петко Войвода-Орменион, ГКПП Илинден - Ексохи и ГКПП Маказа - Нимфея.Към момента не се пропускат автомобили с товароносимост над 1,5 тона през ГКПП Златоград-Термес и ГКПП Ивайловград. Трафикът е нормален за леки автомобили на всички гранични контролно-пропускателни пунктове.Директорът на ГД „Гранична полиция\" главен комисар Кичиков пътува към този момент към границата, за да ще провери създадената организация на работа на ГКПП Кулата.На границите с останалите съседни държани - Сърбия, Северна Македония, Турция и Румъния трафикът е нормален на всички гранични контролно-пропускателни пунктове. ", "date": "2020.01.05", "title": "Гърция вдигна забраната за преминаване на ТИР-ове до 18 часа"}
{"url": "http://www.cross.bg/petkov-nyama-vsichki-1621943.html", "text": "/КРОСС/  „Турски поток\" няма да бъде построен в срок - другото е „Севда тв\". Това каза лидерът на АБВ Румен Петков по време на пресконференция, предаде репортер на Агенция „Фокус\" . „Пред вас има снимки на участък, над който хеликоптерът не е минал. На този участък, колчетата стоят от месец ноември на миналата година. Около тези колчета нищо не се прави. По думите му трябва да е ясно, максимумът от трасето на „Турски поток\", който е направен е 40-45 км. Другото са „Севда тв\" или там, както се казва женицата, която разнася телефона да ни снима, докато летим или докато караме кола\", каза Петков.„Каква е технологията на въвеждането в експлоатация. Първо се извършват заварки. Ние гледаме тръбите подредени, както бяха подредени пред американския посланик и след това прибрани. Технологията предполага първо да се извършат заварки. Втората спъпка е изпитание от лицензирана лаборатория за проверка на заварките. Практиката от световен мащаб показва, че никъде при извършването на проверката на заварките няма 100 % гаранция, т.е. винаги се налагат допълнителни стъпки и действия. Досега такива проверки обществото няма информация да са правени. Третата стъпка е изолация на тръбите и четвъртата е полагането им в траншеите\", посочи Петков.По думите му тези стъпки не се правят. „Разхвърлят се едни тръби по трасето. Много се надявам да не опаричим братята роми с всички тези действия, но реално заваръчни дейности, дейности по проверка от лицензирана лаборатория не е ясно да има. На второ място, в България в момента работи само една машина за автоматично заваряване. Тя е американско производство. Капацитетът на тази една машина е не повече от 1, 5 - 1,8 км. на ден. Премиерът преди 30 дни каза, че правим 5 км на ден. Не с хеликоптер, това означава 150 км да са построени за тези 30 дни. Ако посочи къде са, аз ще ги обиколя с колело\", призова Петков.„Един момент, от който всички бягат. Проектът „Турски поток\" на българска територия предвижда да бъдат изградени две компресорни станции. За тях никой не говори. Легендировката е, че ще ги строи германският консорциум „Серостал\". Обявяваме награда дъвка, който намери 11-ия процент германска собственост в този консорциум. Някой да покаже двете тухли, които са положени от консорциума „Серостал\" за изграждането на тези компресорни станции. 400 млн. лв.\", допълни още Петков.По думите му министър-председателят е казал, че най-късно на 13 юни ще бъде готов газопроводът. „Т.е. от сега започва подготовката за тържествата по повод поредния му рожден ден. Да е жив и здрав. Няма да стане. Боя се, че няма да стане и за 23 юни, но трябва да носят отговорност тези, които са провели процедурите. Тези, които излъгаха Сърбия и Унгария. Това е това правителство, това е Борисов\", допълни още Петков.Той обърна внимание още ,че всички заварчици, които се ползват, са турци. „Тук големият въпрос е защо не се ползва български потенциал. Защо парите трябва да излизат извън България. Това става тежка практика на това правителство в енергийните проекти. Проекта Гърция - Сърбия премиерът е много горд, че го е дал на две гръцки компании. Ние нямаме ли потенциала, нямаме ли строителна щаб. Ние, които сме учили Гърция, Сърбия, Турция на газопроводи. Това са неща, които ни тревожат\", допълни още Петков. ", "date": "2020.01.05", "title": "Румен Петков: „Турски поток“ няма да бъде построен в срок "}
{"url": "http://www.cross.bg/sanches-purviya-specheli-1621944.html", "text": "/КРОСС/  Конгресът на депутатите на Испания не утвърди кандидата от испанските социалисти Педро Санчес за поста министър-председател в първия тур на гласуването, а вторият ще се проведе във вторник, предава РИА Новости.За кандидата на Испанската социалистическа работническа партия, която спечели предсрочните избори през ноември, гласуваха 166 „за\", 165 „против\" и 18 депутата се въздържаха, а един депутат не участва в гласуването. Според закона за победа в първия тур е необходимо абсолютно мнозинство - минимум 176 от 350 мандата.За да спечели втория тур, който според закона се провежда 48 часа след първия, е необходимо обикновено мнозинство - броят на гласувалите „за\" трябва да надвишава гласовете „против\". Тоест, ако ситуацията не се промени през следващите два дни, Санчес ще стане премиер с минимално преимущество през вторник. ", "date": "2020.01.05", "title": "РИА Новости: Испанският парламент не одобри Санчес като министър-председател "}
{"url": "http://www.cross.bg/irak-amerikanskite-iran-1621945.html", "text": "/КРОСС/  Европейският съюз покани иранския външен министър Мохамед Джавад Зариф в Брюксел, за да бъде обсъдена деескалация на напрежението в страната след убийството на генерал Солеймани, предаде АФП.Поканата дойде лично от върховния представител на Европейския съюз по въпросите на външните работи и политиката на сигурност Жозеп Борел. Срещата ще се състои в Брюксел.В съобщението до иранското външно министерство Борел \"изразява дълбока загриженост за политическата обстановка и сигурността на гражданите\" след убийството на генерал Солеймани.Комисията за сигурност и отбрана на парламента на Иран ще предложи правителството да подаде жалба до Съвета за сигурност на ООН срещу САЩ, съобщава арабският сателитен канал Al Arabiya, позовавайки се на изявление на представител на комисията.Повод за жалбата са убийствата на генерал Касим Солеймани и шиитския командир Абу Махди ал Мухандис в нощта срещу петък.арламентът на Ирак заседава в неделя, когато се очаква да бъде дискутирано и присъствието на американските военни в страната. По-рано беше съобщено, че във връзка с последните събития Ирак вече е ограничил американските военни операции на своята територия. Съединените щати също заявиха, че намаляват дейностите си в Ирак, а НАТО обяви, че прекратява иракската програма за военно обучение. Освен това представители на иракската шиитска милиция, чиито командир загина в резултат на американската атака, се заканиха да започнат атаки на базите, използвани от американците в Ирак.В същото време местни медии съобщават, че Вашингтон изпраща военен кораб в региона на Близкия изток с няколко хиляди пехотинци, за да защити американските интереси в региона.Международната общност вече призова САЩ и Иран да се въздържат от военни действия. ", "date": "2020.01.05", "title": "ЕС и Иран ще обсъдят деескалация на напрежението"}
{"url": "http://www.cross.bg/tanaka-kane-yaponkata-1621946.html", "text": "/КРОСС/  Японката Кане Танака навърши 117 години и подобри постижението си като най-възрастен човек в света, съобщи Ройтерс.Рождения си ден, който е на 2 януари, Кане Танака отпразнува днес в дом за възрастни хора във Фукуока. Сред гостите й освен приятели и служители в дома, беше и телевизионен екип.Танака получи миналата година на 9 март сертификат от Рекордите на Гинес за най-възрастен човек в света. Тогава тя беше на 116 години и 66 дни. Възрастта на Танака олицетворява бързо застаряващото население в Япония. Заедно с ниската раждаемост това предизвиква опасения за недостатъчна работна сила.Танака е родена преждевременно през 1903 г. Тя е седмо дете в семейство с осем деца. Омъжва се за Хидео Танака през 1922 г. Двамата имат четири биологични деца и едно осиновено дете. ", "date": "2020.01.05", "title": "Японката Кане Танака отпразнува 117-ия си рожден ден"}
{"url": "http://www.cross.bg/godini-puti-vodata-1621947.html", "text": "/КРОСС/  „С вота на недоверие към правителството на Борисов поставяме за пореден път остро въпросите за чистия въздух, чистата вода и българската земя. От 2017 до края на 2019г 17 пъти сме поставяли в парламента темата за водата в Перник и 47 пъти за вноса, преработването и изгарянето на боклуци на територията на цялата страна, но никой не ни чу. Предлагали сме и решения по отношение на язовирите и на водопреносната мрежа\". Това написа лидерът на БСП Корнелия Нинова в профила си във Facebook.Тя обясни, че левицата ще внесе отново законодателни предложения и се надява този път да има разум и те да бъдат приети.„Подготвяме законопроект, с който да се забрани внос на битови боклуци и болнични отпадъци от трети страни, извън ЕС, в България, защото в момента сме един разграден двор. Правителството на Борисов превърна България в сметище за тези 10 години на управление. Почти през ден се появява информация за нова нерегламентирана площадка за боклуци. Имаме отговор от министъра на околната среда и водите, че за 5 години от трети страни, извън ЕС, са внесени 734 хиляди тона боклуци\", припомни Нинова.Тя подчерта, че за 10 години цената на водата е увеличена 3 пъти. „2009 г. беше средно 1лв. за кубик, сега е 3лв. и продължава да расте, уж с цел инвестиции, но за тези 10 години е сменена 0,5% от водопреносната мрежа и над 60% от водата изтича. Безхаберие, некомпетентност и корупция водят до това състояние.Трябва да се носи политическа отговорност, каквато е вотът на недоверие, както и наказателна отговорност, за да се види кой е допуснал това.\"Абсолютен приоритет на БСП остава чистата вода, чистият въздух, чистата земя и храна - това е здраве, заяви лидерът на левицата.„В тези 17 пъти, когато сме поставяли въпроса за водата в Перник, имаме много ясни отговори от министрите, които казват, че язовирите са публично-държавна собственост и се управляват от министерството. От тези отговори става ясно, че министърът на околната среда и водите разписва всеки месец колко вода да се отича от язовира\". Тя допълни, че в тези отговори става ясно, че в язовир „Студена\" са инвестирани 32 млн. за подводен ремонт и че през август 2019 г. е подписан договор за изграждане на ВиК инфраструктура за 106 млн.лв за промяна на водопреносната мрежа.„Въпросът е какъв е резултатът? Виждаме го - никакъв. Водопреносната мрежа тече като лейка. Къде са парите от тези два ремонта е въпрос на прокуратурата. ВИК операторът в Перник е предупредил за това състояние още през април тази година. Въпросът е защо не са взети мерки - от безхаберие, от некомпетентност, от прикриване на злоупотреби?\", пише Нинова.„Бягането и прехвърлянето на отговорност е типично в стила на управлението на ГЕРБ, винаги някой друг е виновен. Не можеш 10 години да управляваш, да държиш законодателната власт в парламента, да имаш пълната изпълнителна власт, областните управители да са на ГЕРБ и да кажеш, че е виновен някой друг. В годините назад постоянно се сменят министри, областни управители, които горят като бушони. Нищо не се променя, политиката продължава. Отговорността е една единствена - човекът, който назначава, контролира и управлява тези хора е министър- председателят. Трябва да се смени моделът, но докато това правителство е на власт, няма да има промяна\", коментира още. Нинова.Тя цитира данни на изследвания, които показват, че последните години са по-дъждовни от предишни. „Истинската причина за водната криза е, че над 60% от водата на България изтича. Това е едно от най-големите богатства на България и изтича пред очите ни заради безхаберие, некомпетентност и корупция\".„БСП е била активна и последователна по тези теми и 3 години сме предупреждавали и предлагали инициативи. Нашата работа е да стоим до хората, които са пострадали и да защитаваме техните права. Ние ще продължим да поставяме проблемите и да предлагаме алтернатива\", допълни лидерът на БСП. ", "date": "2020.01.05", "title": "Нинова: Сигнализирахме 17 пъти за водата и 47 пъти за боклука, но никой не ни чу "}
{"url": "http://www.cross.bg/moskva-rysiya-naem-1621948.html", "text": "/КРОСС/  Въпросът за намирането на перфектен дом, независимо дали е постоянен или временен, стои пред всеки човек, който решава да се премести в друга държава.Преди сме ти разказвали за това как да си построиш жилище в руската степ и за това какво трябва да направиш, за да се сдобиеш с руски паспорт, а ето и 20 снимки, на които се вижда колко общо имат Москва и Ню Йорк.Сега е време да отговорим на друг важен въпрос: колко достъпни са жилищата в Русия в сравнение със САЩ?Първо на първо, когато се сравнява пазарът на жилища в Русия с останалия свят, трябва да се вземе предвид, че повечето руснаци в големите градове живеят в апартаменти в блокове. За тях тристайният апартамент е напълно приемлив, за да се нанесат. Някои имат собствена лятна къщичка извън града, но това не е основното им жилище, както е например в САЩ.\"Многоетажните жилища са само около 10 % от американския пазар и не влияят толкова много на външния вид на градовете в САЩ\", обяснява Михаил Коган, ръководител на Анализаторския отдел във Висшето училище за финансов мениджмънт. \"Често пъти бизнес центровете на тези градове са заобиколени от \"градове сателити \" на много мили, където повечето американци живеят в собствените си домове\".За разлика от САЩ гъстотата на градските агломерации в Русия е много по-висока и това се дължи на почитта към сградите от времето на Сталин, Хуршчов и Брежнев и модерните проекти, които дойдоха на тяхно място, както и на особеността на културните различия (индивидуализъм срещу колективизъм), казва Коган. Според него градският жилищен фонд представлява 73% от общата площ на жилищните помещения в страната.Като се има предвид това, по принцип е трудно да се сравняват не само държави, но дори и два града където и да се намират, защото цените зависят от местоположението, качеството на жилищата, местната икономика и търсенето на пазара. Тези фактори постоянно се променят.\"Като цяло, дори и в най-престижните места, наемането на жилище в Москва е по-евтино само заради стойността на рублата в сравнение с долара\", казва Лара от САЩ, която живее и работи в Русия от няколко години. \"Когато се преместих в Москва през 2012 г., дадох под наем апартамента си във Вашингтон, Окръг Колумбия, за приблизително същата цена, на която плащах на моята хазяйка в Москва за подобно място в подобно желан квартал. Само че от 2014 г., когато стойността на рублата спадна, разходите за наем в Москва спаднаха приблизително наполовина\".\"За последен път живях в Москва и Санкт Петербург през 2012 г. и цените по това време бяха почти същите като в голям град в САЩ за апартамент със същото качество\", казва нюйоркчанинът Джон, друг бивш жител на Москва. \"Днес, с понижението на курса на рублата, разбира се за нас американците е по-евтино да наемем апартамент в Москва или където и да е другаде в Русия. Но за местните жители, които получават заплатата си в рубли, не е евтино\".За да се определи разликата между Русия и САЩ, може да се видят цените на жилищата в най-големите градове. Според Алексей Кричевски, експерт по пазара на недвижими имоти в Академията за управление на финансите и инвестициите, средната цена на един квадратен метър в Ню Йорк е около $7000-7500, в Лос Анджелис - $3500-4000, а в Сан Франциско - около $8000. В Русия ситуацията е различна: средната цена на квадратен метър в Москва е 177 000 руб. ($2700), докато в Санкт Петербург тя е 115 000 руб. ($1800).\"Наемите на апартаменти в Ню Йорк започват от $1000 долара, докато в Москва започват от 25 000 руб. ($400). Човек може да намери стаи под наем за $600 в Ню Йорк или от 11 000 руб. ($180) в Москва. Но въпреки по-ниската цена на жилищата в Русия, трябва да се помни разликата в заплатите\", казва той. \"Средната заплата в САЩ е над $47 000 годишно, докато средната месечна заплата в Русия е 47 000 руб., което прави 564 000 руб. годишно или $8838\".Нещо интересно - някои експерти отбелязват, че като цяло ситуацията на пазара на недвижими имоти в двете страни е донякъде сходна. Иван Капустянски, водещ анализатор на инвестиционната компания Forex Optimum, казва, че въпреки привидно високите заплати в САЩ, средният американски гражданин не може да си позволи да купи недвижими имоти и вместо това предпочита да живее под наем.\"Това \"изяжда\" около 33% от нечия заплата. Броят на младежите, които живеят с родителите си, е достигнал максимална стойност през последните 75 години (в Америка) - 33 процента\", пояснява той.\" (Що се отнася до Русия), въпреки че ипотеките стават по-достъпни с по-ниските основни лихви, определени от Руската централна банка, все още не са много руснаци, които могат да си ги позволят поради ниските заплати. Затова и те решават да наемат жилище\". ", "date": "2020.01.05", "title": "Дали жилището в Русия е по-евтино от това в САЩ?"}
{"url": "http://www.cross.bg/prof-miloshev-nikolaii-1621949.html", "text": "/КРОСС/  Само на 2% от територията на страната няма сеизмична активност, показват изследванията на Института по геофизика към БАН. Най-висок е сеизмичният риск в района на Кресна, а най-нисък е този в около Видин.За София най-високата степен на трус според геофизиците е около 7 по Рихтер, и ако строителството е според стандартите за безопасност, не би трябвало да има проблеми, казва пред ТВ Европа директорът на института проф. Николай Милошев.\"Ние вече работим по европейски нормативи за сеизмичната устойкчивост на сградите. От една страна това е проектирането. Следва изпълнението, експлоатацията на сградата. Там има много, много стъпи и подстъпчици, които, ако не се изпълняват като хората, може да има проблеми\", обясни проф. Милошев.Той припомни, че институтът е направил съвременно сеизмично райониране на България, което миналата година е било подобрено.\"Нормативно нещата стоят идеално. Сигурен съм, че по отношение на строителството през последните години хората си дават сметка, че няма да загубят чак толкова средства, ако се опитат да строят по-здраво\", добави оптимизъм той.За пример проф. Николай Милошев даде Пернишкото земетресение от 2012 година, което въпреки силата от 5.8 по Рихтер мина без мащабни разрушения. ", "date": "2020.01.05", "title": "БАН: 98% от България е сеизмична зона"}
{"url": "http://www.cross.bg/surbiya-dachich-bulgariya-1621951.html", "text": "/КРОСС/  Българското правителство защитава и ще продължи да защитава правата на българските общности зад граница, не само в Сърбия. Това е и един от основните приоритети на Министерството на външните работи. Това заявиха от МВнР в отговор на думите на Ивица Дачич за българското национално малцинство в Сърбия.По отношение на Република Сърбия България не настоява нищо повече от това страната да спазва конституцията и законите си по отношение на малцинствата, както и ангажиментите си в рамките на предприсъединителния процес, заявиха от МВнР.Пред държавната телевизия тази сутрин сръбският вицепремиер и министър на външните работи говори с изключителна агресия срещу България. Дачич, който е бивш говорител на Слободан Милошевич, коментира тежката конфронтация между Черна гора и Сърбия. През последните десет дни между двете държави възникна напрежение по повод новоприетият закон за вероизповеданията в Черна гора. В Белград имаше безредици, по време на които сръбски националисти изгориха и националният флаг на Черна гора.По време на интервюто в един момент без никакъв повод Дачич намеси България и избухна: \"За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но България на всяка среща на Европейския съвет поставя въпроса за правата на българското национално малцинство?\"Само за няколко десетилетия българското малцинство в Западните покрайнини буквално бе унищожено. От над 120 000 души преди, в момента то наброява около 20 000, и живее в пълна мизерия.Това е поредното враждебно изявление на Дачич по адрес на страната ни. Миналата година той си позволи непремерен тон и спрямо българския премиер по повод изявлението на Бойко Борисов в Познан за положението в региона.Тогава след острата реакция на София властите в Белград заявиха, че е \"имало проблем с превода\". Борисов тогава поиска Дачич публично да се извини и каза: \"Какво точно иска Ивица Дачич? Аз мога да съм доста неприемлив, мога да съм и недипломатичен, но от това най-малко Сърбия ще има полза, и още по-малко сръбският и българският народ.В края на ноември сръбският посланик в София бе извикан в българското МВнР по повод скандалното изявление на председателя на парламентарната комисия за Косово Милован Дрецун. Отново пред РТС Дрецун заяви, че България масово шпионирала Сърбия. ", "date": "2020.01.05", "title": "МВнР  в отговор на Дачич: България защитава правата на общностите си зад граница "}
{"url": "http://www.cross.bg/svlachishteto-godini-putya-1621931.html", "text": "/КРОСС/  Укрепването на свлачището по пътя за Асеновата крепост ще започне през пролетта. Това съобщиха от пресцентъра на община Асеновград. След като общината кандидатства и бяха отпуснати 460 000 лева от Междуведомствената комисия за възстановяване и подпомагане към Министерски съвет, следващата стъпка е да се проведе обществена поръчка за избор на изпълнител.Укрепването ще включва изграждане на подпорна стена и анкери, поставяне на мантинела и ограда. Докато настъпи моментът на стартиране на укрепителните дейности, при свлачището ще бъде поставена закупената с общински средства светофарна уредба, припомниха от общината.От администрацията изчакват одобрението на КАТ-Пловдив за поставянето на светофара. Той ще осигурява разминаването на автомобилите по пътя, който е единствената пътна връзка не само за крепостта, но и за родопските села Яврово, Лясково и Добралък.Уредбата ще бъде поставена в двете части на свлачището на разстояние около 100 метра от него. Толкова е и дължината на самия компрометиран участък. Автобуси и тежкотоварни автомобили няма да бъдат допускани да преминават, докато участъкът не бъде укрепен. Туристите, които смятат да посетят НПК Асенова крепост, ще трябва да изминават пеша около 500 метра.Пропускани ще бъдат само леки коли и автомобили със специален режим на движение, както и сметопочистващи и снегопочистващи машини.Участъкът около свлачището ще бъде приоритет в снегопочистването, съобщи зам.-кметът по строителството в Асеновград инж. Стоян Димитров. Той посочи, че обследването на отсечката е показало, че са възникнали и нови пукнатини.Свлачищните процеси в този район датират от доста години. Последно пътят беше укрепван преди около 6 години, когато се беше свлякъл склонът към главния път между Асеновград и Смолян. Тогава геолози проучваха участъка, а след това той беше укрепен от местна пътностроителна фирма. Заради подпочвените води и горските ручеи, както и поради снеготопенето през следващите години, свлачищните процеси продължават. ", "date": "2020.01.05", "title": "Укрепването на свлачището по пътя за Асеновата крепост започва напролет "}
{"url": "http://www.cross.bg/horo-rekata-tyndzha-1621933.html", "text": "/КРОСС/  В Калофер започна подготовката за мъжкото хоро. То ще се играе рано сутринта на Йордановден. Ритуалът се изпълнява вече повече от 200 години, а тази година във водите на река Тунджа се очаква да влязат близо 150 души, разказва NOVA.В града текат приготовленията за голямото събитие на Богоявление. Местните почистват коритото на реката и района около нея. Подготвя се и бента, който трябва да повиши нивото на водата в реката. Ганчо е най-възрастният мъж, който всяка година участва в изграждането му.Калоферци в народни носии, под звуците на тъпани и гайди, рано сутринта навлизат в ледените води на река Тунджа, като пеят характерни местни песни. Мъжете се хващат за рамене и играят хоро, а на брега свещеници отслужват литургия. Следва хвърляне на кръста, а който го хване го дава на най-малкия участник в леденото хоро. Поверието гласи, че който нагази във водата на Йордановден, ще бъде здрав през цялата година.Очакванията са рано сутринта на Йордановден температурите да бъдат отрицателни, а водата в реката да замръзне. Калоферци не са притеснени, че на различни места в страната започна да се изпълнява хоро в реката на Богоявление.Местните имат едно желание - да играят първо те във водите на Тунджа, каквато е традицията през последните два века. ", "date": "2020.01.05", "title": "Калофер се готви за утрешния празник "}
{"url": "http://www.cross.bg/iran-tzeli-zaplashi-1621934.html", "text": "/КРОСС/  САЩ няма да се осмелят да ударят 52 цели на територията на Иран, както по-рано заплаши американският президент Доналд Тръмп, заяви командващият въоръжените сили на Иран Абдулрахим Мусави, предаде РИА Новости.\"В хода на евентуален конфликт в бъдеще, в който се съмнявам, че ще имат смелостта да нанесат удари, ще стане ясно какви са тези числа - 5 и 2\", допълни Мусави.Тръмп заплаши, че САЩ ще удари \"много бързо и много силно\" по 52 цели в Иран, ако бъдат нападнати.Заплахите на американския президент бяха в отговор на заканите на Иран да отмъстят за смъртта на генерал Касим Солеймани. Той беше убит в нощта на 3 януари в акция с дрон в близост до международното летище в Багдад. САЩ оправда убийството на Солеймани с тезата, че той и негов приближен се считат замесени в организирането на нападението на посолството на САЩ в Багдад на 31 декември ", "date": "2020.01.05", "title": "Иран: САЩ нямат смелост да ударят 52 наши цели "}
{"url": "http://www.cross.bg/zemyata-sluntzeto-miliona-1621936.html", "text": "/КРОСС/  На 5 януари Земята се намира в своята най-близка точка до Слънцето. По време на така наречения перихелий нашата планета е само на 147 милиона километра от звездата. Разстоянието е с около 5 милиона километра по-малко от момента, когато Земята е най-далече от Слънцето, в първите дни на месец юли.Заради близостта на двете космически тела слънчевият диск ще се вижда малко по-голям на небето. Разликата обаче е почти незабележима за човешкото око.Разстоянието между планетата и звездата не е определящо за сезоните, а влияе само на тяхната продължителност. В момент на перихелий Земята се движи с 1 километър в секунда по-бързо. Тоест астрономическата зима в Северното полукълбо е с 5 дни по-кратка от лятото, уточняват от Британския Met Office. ", "date": "2020.01.05", "title": " Земята е най-близо до Слънцето днес"}
{"url": "http://www.cross.bg/kristalina-georgieva-promenya-1621935.html", "text": "/КРОСС/  Управляващият директор на Международния валутен фонд (МВФ) Кристалина Георгиева подчерта в интервю за CNN, че светът се променя много по-бързо отколкото се е променял през последните едно-две десетилетия. Според нея Африка е мястото, където трябва да се насочи вниманието на инвеститорите, предава БНР.В интервюто Кристалина Георгиева очертава ролята на МВФ за постигане на новите амбициозни цели на ООН за устойчиво развитие в периода до 2030 година:\"Три неща казваме на страните. Първо - ако имате паричен обем, ако можете да намалите лихвите, моля, направете го.Второ - ако имате фискално пространство, моля, използвайте го.И трето, най-важното - всички могат да го направят - структурни реформи. Виждаме, че правителствата по света всъщност се вслушват.Смятам, че светът се променя много по-бързо днес отколкото преди 10-20-30 години. Несигурността е новото нормално нещо.Затова трябва да помагаме на нашите членове да бъдат по-пъргави, по-приспособими\", коментира Кристалина Георгиева. ", "date": "2020.01.05", "title": " Кристалина Георгиева: Светът се променя по-бързо от всякога, правете структурни реформи"}
{"url": "http://www.cross.bg/praznyvat-vecher-budni-1621937.html", "text": "/КРОСС/  Арменците празнуват Бъдни тази вечер - 5 януари. От 1717 години насам, традицията повелява вечерта да бъде отслужена тържествена църковна литургия, на която свещеникът да възвести Христовото рождение.Денят преди Рождество е „Джъракалуйс - Джърак лудзел\", което в превод означава „да се накладe огън\".По време на службата се обявява благата вест \"Исус се роди сред нас!\" .Свещеникът се моли Витлеемската звезда да освети сърцата и душите на всички миряни. Накрая той дава огън на присъстващите деца коледари, които със запалени свещички тръгват да обикалят всеки дом, за да разнесат светлината.От три години по нареждане на Католикоса на всички арменци Карекин ІІ, на всички официални празници в църквите се освещава нар- символ на Армения и на църквата. След като се осветят плодовете, отеца ги раздава на миряните.Вярващите обясняват, че нарът има 365 зрънца и всяко от тях символизира дните на предстоящата година. Празничната трапеза е отрупана с нечетен брой арменски специалитети.Преди вечерята в дома се кади с тамян, за да се изгонят злите сили. Пали се свещ и се казва молитвата \"Отче наш\". Питката с късмети се разчупва от най-възрастния член на семейството и се раздава на останалите, като първото парче се слага пред иконата на Света Богородица.Традиционните ястия са тафсос долма, т. е. сарми от булгур и кисело зеле, сарми с лозови листа и лимон, ашуре - ануш-абур, със стафиди, варени, белени бадеми и розова вода, \"бурма бюрек\" ­ ръчно разточена вита баклава, ошав.На своята Коледа арменците ходят на гости при роднини и приятели, разменят си малки подаръци. Задължително се носят грис халва и бонбони.На 6 януари Арменската апостолическа православна църква отбелязва Рождество Христово и Богоявление - Дзънунт. На шести и седми януари Бъдни вечер и Коледа празнуват християните от Руската, Сръбската и Йерусалимската православна църква и манастирите на Света гора, както и в Сърбия, Черна гора, Македония, в Северно Косово, в Босна и Херцеговина. ", "date": "2020.01.05", "title": "Арменците днес празнуват Бъдни вечер"}
{"url": "http://www.cross.bg/tripoli-suglasie-bili-1621939.html", "text": "/КРОСС/  Най-малко 28 курсанти са били убити, след като военна школа в либийската столица Триполи беше атакувана, пише РойтерсСпоред официално признатото Правителство на националното съгласие в Триполи, школата Ал Хадба е била \"бомбардирана от въздуха\".Според министъра на здравеопазването, часове след атаката броят на загиналите и ранените продължава да се увеличава.Някои от екипите на Бърза помощ са били обстрелвани, докато са третирали пострадалите.В последните седмици бомбардировките и артилерийския обстрел срещу Триполи се зачести. Поне 11 цивилни бяха убити през декември, а често се налагаше затварянето на училища, и болници.Правителството на националното съгласие воюва с частите на командир Халифа Хафтар, които контролират източната част на страната.Хафтар започна офанзива срещу Триполи през април, която е критикувана от международната общност. ", "date": "2020.01.05", "title": "Десетки са загинали след удар от въздуха срещу военна школа в Либия"}
{"url": "http://www.cross.bg/polsha-godinata-dyma-1621938.html", "text": "/КРОСС/  \"Климат\" е дума на годината в Полша за 2019 г., сочи изследване на преподаватели в университета във Варшава.Според оценките в различни анкети, на второ място се нарежда съкращението „ЛГБТ\", а на трето - терминът „феминистка\". За девети път Институтът за полски език към Варшавския университет прави своя статистика за най-популярната дума в страната. Журито се състои от известни лингвисти.В коментар, публикуван на официалния уебсайт на проекта, професор Йежи Бартмински казва, че „климатът е въздух, вятър, вода, слънце - всичко, което е необходимо за живота. Но изведнъж всичко се променя: тропическа жега през юни, 15 градуса по Целзий през декември, сняг само на снимките\", допълва той. \"Трагедията на този свят наближава с огромни темпове, и вече е на прага на вратата ни\".Професор Катажина Клосинская обясни присъствието на абревиатурата \"ЛГБТ\" в челната тройка като публична дискусия за правата на хората, които считат себе си за членове на нетрадиционна сексуална ориентация.\"В Полша ЛГБТ-хората се въвличта в идеологическа дискусия, и се превръща в инструмент за политически спорове. Някои го свързват със съществителното \"идеология \", като по този начин го лишават от човешкото му измерение\", каза тя.Едновременно с избора на думата на годината, езиковедите проведоха подобно проучване сред интернет потребителите. При гласуване в Интернет участниците можеха да избират от няколко предложени думи, които най-често се появяват в медиите, както и да предложат свои възможности. В резултат на това думата „ЛГБТ\" спечели. Второто най-популярно място беше „климат\", а третото „тротинетка\".34 хиляди души взеха участие в гласуването по Интернет. Десетте най-популярни думи също включваха „независимост\", „педофилия\", „смог\", „Brexit\", „равенство\" и „омраза\".През 2018 г. в Полша най-важната дума на годината беше „конституция\", през 2017 г. - „гора\", а през 2016 г. - „трибунал\". ", "date": "2020.01.05", "title": "“Климат” – дума на годината в Полша за 2019 г."}
{"url": "http://www.cross.bg/pozharite-dolara-sushto-1621932.html", "text": "/КРОСС/  Никол Кидман и съпругът й Кийт Ърбан дариха 500 хиляди долара в помощ на борбата с пожарите в Австралия.Двойката, чиято къща също е под заплахата на огненото бедствие, подкрепи усилията на местните пожарникари в борбата с огъня.Актрисата от „Big Little Lies\" сподели списък с организации, на които хората могат да помогнат в Instagram, и написа: „Подкрепата, мислите и молитвите на нашето семейство са с всички засегнати от пожарите в цяла Австралия. Правим дарение от 500 000 долара на местните пожарникарски служби, които правят всичко по силите си\".Съпругът й пък публикува същото съобщение в Instagram, но с по-различен списък с организации, които могат да бъдат подпомогнати.Говорител на двойката потвърди дарението на сумата и отхвърли слуховете, че австралийският им дом е бил засегнат от пожарите.Множество други звезди също направиха дарение на различни организации, които гасят пожарите в Австралия, като общата сума на даренията достига около 12 милиона долара.Сред дарителите е и Пинк, която също дари 500 хил. долара.Хю Джакман също обеща подкрепата си за онези, които работят за ограничаване на пожарите. ", "date": "2020.01.05", "title": "Никол Кидман дари 500 хил. долара за борба с пожарите в Австралия "}
{"url": "http://www.cross.bg/godina-miliona-purviya-1621940.html", "text": "/КРОСС/  Червен тон с тегло 276 кг беше продаден за 193 милиона йени (1,8 милиона щатски долара) на първия за тази година търг в Токио, съобщиха световните информационни агенции.Това е втората най-висока цена в историята на търговете на рибния пазар в Токио. Миналата година бяха платени 3,1 милиона долара за 278-килограмов червен тонРибата е уловена край северната префектура Аомори.Купувачът е Кийоши Кимура, директор на компания, която ръководи веригата суши ресторанти \"Сушидзанмай\". Той плати и миналогодишната рекордна цена.Участието в първия рибен търг за годината се счита за много престижно сред представителите на ресторантския сектор. Те вярват, че купуването на главния лот носи успех в бизнеса за цялата година. То привлича и клиенти, които се редят на опашка, за да опитат най-скъпата риба.  ", "date": "2020.01.05", "title": "Продадоха риба тон за 1,8 млн. долара"}
{"url": "http://www.cross.bg/chyma-prichinite-zhelyazkov-1621921.html", "text": "/КРОСС/  Една от причините за новото огнище на африканска чума в Шуменско може да са плъхове, които са преминали металните ограждения. Това каза председателят на Българската агенция по безопасност на храните проф. Паскал Желязков пред bTV.Всичките близо 24 хиляди прасета в индустриалната ферма в с. Никола Козлево ще бъдат умъртвени. Тя се намира в гориста местност и причините се търсят именно там. Желязков добави, че умъртвяването на животните ще започне във вторник, както и че има специална площадка за загробване, която ще се обезопаси така, че да не се замърсят подпочвените води. В района на общините Каолиново и Паламара има установени случай на африканска чума по дивите свине, добави председателят на БАБX. Той поясни, че ще има и обезщетения след колосалните загуби, а отделянето на здравите от болните прасета вътре в комплекса няма как да стане, понеже когато са строени, не е било предвидено заболяването. ", "date": "2020.01.05", "title": "Плъхове може да са една от причините за африканската чума в Шуменско"}
{"url": "http://www.cross.bg/stent-prof-protiv-1621923.html", "text": "/КРОСС/  Малко преди Коледа, 40-годишен пациент с инфаркт отказа да му бъде поставен животоспасяващ стент, заради медийни публикации за измами при този вид интервенции. Защо един млад човек избира да постави живота си на риск и да бъде лекуван по методи отпреди 20 години? Темата коментираха в предаването „Тази неделя\" по БТВ доц. Васил Велчев, завеждащ сектор „Електро-кардио симулация\" в блоница „Св. Анна\" и директор на Българското дружество по инвазивна кардиология и проф. Иво Петров, началник на Клиниката по кардиология и ангиология към „Аджибадем Сити Клиник\". „Ние сме заедно, обединени против спекулациите с т. нар. злоупотреби, тъй като те водят точно до това\", каза проф. Иво Петров и даде пример отпреди няколко дни за пациент с аневризма на аортата, за който е бил предвиден специален имплант, ендопротеза, или стент графт, но пациентът специално е предупредил, че не иска да му бъде имплантиран стент, а всъщност това, което му е имплантирано е много повече от стент. „Излишното нагнетяване на негативнто отношение към стентовете, като импланти и като начини на лечение води именно до такива случаи, при които може да бъде застрашен човешкият живот\", обясни проф. Христов. „Всъщност, в последните няколко месеца, тъй като, за съжаление, се отиде по линия за създаване на несъществуващи конфликти между педиатри и родители, между медицински сестри и лекари, между кардиолози и пациенти, пострадавши, вървейки по тази линия, това не е в услуга на никой. Т. е. всички са на загуба - и обществото, и пациентите, и потенциалните пациенти, и лекарите. Така, че ние сме твърдо против това. И в същото време сме за това, да бъдат наказвани нарушенията и съответно недобрите практики, и в същото време, аз съм против това, да бъде накърнявано достойнството и авторитетът на лекари, без да има никакви доказателства и това да се популяризира\", категорично заяви проф. Иво Христов. „Аз се чувствам като човек, който си върши работата и получава достойно възнаграждение за това. Смятам, че колкото повече колеги се чувстват като мен, без да имат горчилката за това, че някой ги обвинява в нещо и не се оценяват, толкова по-добре ще си вършим работата. И тези нападки, коит осе тиражират, по никакъв начин не ги съотнасям към това, което правим ние\", коментира от своя страна доц. Васил Велчев.", "date": "2020.01.05", "title": "40-годишен пациент с инфаркт отказа да му бъде поставен животоспасяващ стент"}
{"url": "http://www.cross.bg/godina-nagradite-zlaten-1621922.html", "text": "/КРОСС/  77-ма церемония за наградите „Златен Глобус\" ще се състои в Лос Анджелис. За пети път водещ е британският комик Рики Джървейс.Наградите „Златен глобус\" се връчват от 1944 година и традиционно предшестват \"Оскар\"-ите. Вече са известни почетните лауреати -Том Ханкс и Елън Де Дженерис.Фаворити тази година с най-много номинации са филмите „Брачна история\" и „Ирландецът\". Сред останалите претенденти са „Жокера\", „Имало едно време в Холивуд\" и сериалите „Двамата папи\" и „Короната\". ", "date": "2020.01.05", "title": "Наградите \"Златен глобус\" ще бъдат раздадени в Лос Анджелис "}
{"url": "http://www.cross.bg/ptitzite-bulgariya-ptitzi-1621924.html", "text": "/КРОСС/  Вторият етап от теренните проучвания по проекта Life Birds приключи в края на месец ноември 2019 г. Това е една от най-ключовите дейности в проекта, чието пълно наименование е „Опазване на застрашени видове птици чрез обезопасяване на опасни за тях въздушни електропроводи в защитени зони от Натура 2000 в Западна България\" - LIFE16 NAT/BG/000612. Чрез нея екипът на „ЧЕЗ Разпределение България\" АД и неговият партньор - Българско дружество за защита на птиците (БДЗП), ще получат допълнително информация за рисковите за птиците въздушни електропроводи в западната част на страната.През изминалия сезон проучванията бяха съсредоточени в няколко зони от Натура 2000, които са част от проекта - „Понор\" BG0002005, „Раяновци BG0002001\", „Места\" BG0002076, „Славянка\" BG0002078 и „Кресна\" BG0002003. Полевите експерти обхождаха всеки месец 160 км. рискови за птиците въздушни електропроводи. Те бяха предварително определени в специален анализ, изготвен от ГИС експерти на БДЗП и „ЧЕЗ Разпределение България\" АД.Общият брой на установените жертви през 2019 г. е 47 индивида от 18 вида птици. По време на проучването най-много жертви бяха констатирани в защитена зона „Места\". Сред загиналите птици са открити 10 обикновени мишелова, 9 гарвана, 3 големи ястреба, 2 малки ястреба, 2 орела змияри и 2 бели щъркела. От общо 47 намерени птици, 28 са загинали вследствие от токов удар и 19 от сблъсък с проводниците. Предстои данните да бъдат детайлно анализирани и да се пристъпи към обезопасяване на рисковите за птиците електропроводи.„ЧЕЗ Разпределение България\" АД стартира изпълнението на техническите мерки по обезопасяване на рискови стълбове, идентифицирани по време на теренните проучвания от 2018 г. До момента са обезопасени 520 броя стълба, като са монтирани и 127 броя маркиращи устройства.Теренните проучвания ще продължат три години, като зоните на конфликт между птиците и електроразпределителната мрежа ще бъдат обезопасявани поетапно. Проектът „Опазване на застрашени видове птици чрез обезопасяване на опасни за тях въздушни електропроводи в защитени зони от Натура 2000 в Западна България\" е съфинансиран от програма Life на Европейския съюз. Изпълнението му е естествено продължение на дългосрочната политика на „ЧЕЗ Разпределение България\" АД и БДЗП за опазването на биологичното разнообразие - защита живота на птиците и осигуряване на възможност за безопасно гнездене. Времетраенето на проекта е 63 месеца от 01.10.2017 г. до 31.12.2022 г.   ", "date": "2020.01.05", "title": "Вторият етап от проучванията по проекта Life Birds на „ЧЕЗ Разпределение\" приключи "}
{"url": "http://www.cross.bg/vryaza-avtomobil-tyristi-1621925.html", "text": "/КРОСС/  В Северна Италия тази нощ шестима германци бяха убити, а единайсет други - ранени, след като като автомобил се вряза в група туристи, съобщи АФП.Според местни медии става дума за тежък пътен инцидент.Пробите на шофьора показват големи количества алкохол в кръвта. ", "date": "2020.01.05", "title": "Шестима загинали и 11 ранени, след като автомобил се вряза в туристи в Италия "}
{"url": "http://www.cross.bg/moryatzi-dvamata-razsledvane-1621926.html", "text": "/КРОСС/  Приятели на 23-годишния варненец Викторио Ачев се простиха с него в социалните мрежи, потвърждавайки, че той е един от двамата български моряци, които изчезнаха след падане зад бoрдa нa кoрaбa \"Cтaрa плaнинa\". Представители на българското пocoлcтвo в Нoрвeгия вeчe ca ce cвързaли c близкитe нa двамата моряци.Изчезналият Виктoриo Aчeв е бил врaтaр на „Вaрнa Cити\" - шaмпиoн нa Бългaрия пo футзaл. Играл e също и зa „Чeрнo мoрe Мaния\". Инцидентът стана в петък миналата седмица на около 100 километра от бреговете на Норвегия при изключително лошо време. Издирването на двамата моряци с хеликоптери беше прекратено след 7-часова операция.Капитанът на кораб „Стара планина\" провежда вътрешно разследване на случая. От Параходство \"Български морски флот\", като собственик на кораба, са уведомили и варненската Окръжна прокуратура. Официалното разследване се води от oт Мaлтийcкaтa мoрcкa aдминиcтрaция, тъй кaтo \"Стара планина\" плава под малтийски флаг.Oчaквa ce кoрaбът да пристигне в Кoнcтaнцa нa 17 януaри. ", "date": "2020.01.05", "title": "Приятели потвърдиха самоличността на един от моряците, изчезнали в Норвежко море "}
{"url": "http://www.cross.bg/dachich-surbiya-bulgariya-1621927.html", "text": "/КРОСС/  Сръбският вицепремиер и министър на външните работи Ивица Дачич тази сутрин говори с изключителна агресия срещу България.Пред държавната телевизия бившият говорител на диктатора Слободан Милошевич коментира тежката конфронтация между Черна гора и Сърбия. През последните десет дни между двете държави възникна напрежение по повод новоприетият закон за вероизповеданията в Черна гора. В Белград имаше безредици, по време на които сръбски националисти изгориха и националният флаг на Черна гора.По време на интервюто в един момент без никакъв повод Дачич намеси България и избухна: \"За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но, България на всяка среща на Европейския съвет поставя въпроса за правата на българското национално малцинство?\"От над 120 000 души българско малцинство, в момента то наброява около 20 000.Това е поредното враждебно изявление на Дачич по адрес на страната ни. Миналата година той си позволи непремерен тон и спрямо българския премиер по повод изявлението на Бойко Борисов в Познан за положението в региона, припомня БГНЕС.Тогава след острата реакция на София властите в Белград заявиха, че е \"имало проблем с превода\". Борисов тогава поиска Дачич публично да се извини и каза: \"Какво точно иска Ивица Дачич? Аз мога да съм доста неприемлив, мога да съм и недипломатичен, но от това най-малко Сърбия ще има полза, и още по-малко сръбският и българският народ.В края на ноември сръбският посланик в София бе извикан в българското МВнР по повод скандалното изявление на председателя на парламентарната комисия за Косово Милован Дрецун. Отново пред РТС Дрецун заяви, че България масово шпионирала Сърбия. ", "date": "2020.01.05", "title": "Дачич с нова провокация към България "}
{"url": "http://www.cross.bg/ninova-vuzdyh-nedoverie-1621929.html", "text": "/КРОСС/  „Да поставим за пореден път остро въпросите за чистия въздух, чистата вода, българската земя\". Това каза в интервю за предаването „Неделя 150\" по БНР лидерът на БСП Корнелия Нинова. Думите й са по повод факта, че БСП ще внесе вот на недоверие към правителството заради мръсния въздух и проблемите във водния сектор в страната. „ Казвам за пореден, защото от 2017-а до края на 2019-а, 17 пъти сме поставяли темата в българския парламент за водата в Перник. За боклуците на територията на цялата страна, за вноса на боклуци, площадки, изгаряне и т. н., от 2017-а до 2019-а, 47 пъти сме поставяли въпроса в парламента. И никой не ни чу\", допълни тя.„Във всички въпроси, които сме поставяли толкова много пъти за три години, последователно, се предлагали и какво да се прави. И по отношение на язовирите, и по отношение на водопреносната мрежа, и т. н. Ще ги предложим за пореден път и по време на вота на недоверие, включително и със законодателни инициативи. Ще внесем отново наши предложения. И, надяваме се, този път да има разум, те да бъдат приети\", акцентира Нинова. „Не може 10 години да управляваш, да държиш законодателната власт в парламента, която може да променя законите, да имаш пълната изпълнителна, областните управители в страната, които отговарят за това да са на ГЕРБ и да кажеш, че е виновен Орешарски, Жан Виденов и т. н.В годините назад, постоянно се сменят министри, които горят като бушони. Тези хора са изпълнители. Те правят това, което им се нареди. Отговорността е една-единствена, и не само по Конституция, не само по правилник на Министерски съвет. Човекът, който управлява, контролира, назначава тези хора е един - министър-председателят. Затова и искаме вот на недоверие на правителството. Те постоянно, вече толкова години, се измъкват с това, стане проблем, сменя министър, слага другия. Нищо не се променя обаче. Политиката продължава. Това е проблемът. Трябва да се промени моделът. А докато е това правителство, няма да се промени моделът\", каза още Корнелия Нинова. ", "date": "2020.01.05", "title": "Нинова: Да поставим остро въпросите за чистия въздух, чистата вода, българската земя"}
{"url": "http://www.cross.bg/tyeiits-gletchera-voda-1621928.html", "text": "/КРОСС/  Международен екип от учени започва изследване на ледовете на Антарктида, за да разбере защо се топят толкова бързо, пише вестник Гардиън.Учените ще пробият дупка с дълбочина 600 метра, за да достигнат водата под гигантския глетчер Туейтс. След това ще пуснат в дупката роботизирана подводница с формата на торпедо, която да събере данни.Туейтс е глетчер в западния антарктически леден шелф, който е приблизително с размерите на Великобритания. В последните 3 десетилетия, той е загубил 540 милиарда тона лед, като топенето му дори се ускорява.Учените искат да разберат какво топи глетчера, като това няма да е лесна задача.Туейтс е едно от най-отдалечените места на света, като в историята на човечеството са го посещавали едва около 30 човека. За да достигнат мястото, на което ще копаят, учените ще трябва да изминат 1500 километра от британската полярна станция на южния континент Ротера или почти толкова от американската полярна станция Макмърдо.Екипът ще има само няколко дни да пробие дупката, да пусне подводницата, да я прибере и да разположи уреди за измерване, преди дупката да е замръзнала.\"Има няколко глетчера в Антарктида, които се топят все по-бързо, но никой със скоростта на Туейтс. Това ни тревожи.\", казва Дейвид Вон от Британската антарктическа изследователска служба.Наскоро НАСА откриха чрез радари, че под Туейтс има голяма кухина, с площ поне 16 квадратни километра и височина около 300 метра. В нея влиза вода от океана, което топи глетчера отвътре.В края на 2019 учените изпратиха екипирани с радари шейни, които да проучат дебелината на леда там, където свършва земята и глетчера се простира над океана. Така ще определят къде да пробият дълбоката дупка.За пробиването ще бъде използвана топла вода, като учените няма да могат да напредват с повече от 1,5 метра на минута, което означава, че ще им трябват 6 часа пробиване, за да преминат през дебелината на леда.3,5-метровата подводница е оборудвана с камера с висока резолюция, сонар и инструменти за засичане на теченията във водата. Тя трябва да бъде спусната в голямата кухина под Туейтс и да използва уредите си, за се придвижи точно там, където свършва сушата и глетчера започва да се простира над вода. Подводницата ще праща картина на живо на учените на повърхността. Само в Туейтс има достатъчно замръзнала вода, за да бъде повишено нивото на световния океан с 60 сантиметра, ако целият се стопи.По-притеснителното е, че той удържа зад себе си по-големи, наземни глетчери, които могат да се разместят и да ускорят топенето си, ако Туейтс изчезне.Учените не предвиждат това да стане в рамките дори на 100 години, но прогнозата е твърде относителна, с оглед все по-бързото топене. ", "date": "2020.01.05", "title": "Роботизирана подводница ще изследва защо ледът в Антарктида се топи толкова бързо "}
{"url": "http://www.cross.bg/tyrtziya-potok-bylgartransgaz-1621930.html", "text": "/КРОСС/  „Доставките на газ от Русия се осъществяват успешно през новата входна точка - „Странджа 2\", през Турция. Плюсовете от реализирането на този проект са сигурност и икономическа целесъобразност. Това ще се отрази върху крайните цени и върху крайния потребител. С промяната на точката на доставка се спестяват и транспортни разходи. През „Странджа 2\" газ получават и Северна Македония, и Гърция\". Това каза пред БНР Владимир Малинов, изпълнителен директор на „Булгартрансгаз\".„Считано от 1-ви януари липсва поток на природен газ по трансбалканския газопровод. Независимо от това нашата система е готова да поеме такъв поток, ако има необходимост... Реверсивният поток, част от концепцията за вертикалния газов коридор, вече е отворен и когато пазарът има интерес и пазарните нива позволяват, може да се транспортира природен газ във всички посоки\", допълни Малинов в предаването „Неделя 150\".Той подчерта, че от 1-ви януари „Булгартрансгаз\" продължава да транспортира газ до Турция:„Природният газ идва от Турция, минава през нас и се връща обратно в Турция - през „Турски поток\" влиза в компресорна станция „Странджа\", на българска територия. Ние го реверсираме и по съществуващия маршрут, по който до момента доставяхме газ за Турция, го връщаме обратно в Турция\".Малинов увери, че България и „Булгартрансгаз\" ще останат на газовата карта на Европа:„И след изграждането на „Балкански поток\" приходите на „Булгартрансгаз\" ще се увеличат няколко пъти. Това, което очакваме с реализацията в по-голям мащаб на „Балкански поток\", е приходът от пренос на „Булгартрансгаз\" да достигне около 400 млн. лева на годишна база\".Владимир Малинов съобщи, че от началото на функционирането на газовата борса на 1-ви януари вече има сключени осем сделки:„Сделките са доста под регулираната цена, одобрена на 1-ви януари. Това означава, че интерес към борсата има. Има регистрирани 14 ползватели. Ценовите сигнали, които се дават от тези сделки, показват, че има смисъл. Освен до либерализация това ще доведе и до по-добри финансови и икономически условия\". ", "date": "2020.01.05", "title": "Владимир Малинов: С „Балкански поток“ приходите на „Булгартрансгаз“ ще се увеличат в пъти "}
{"url": "http://www.cross.bg/gradina-detska-deteto-1621955.html", "text": "/КРОСС/  Става дума за сумата от 30 лева на месец, която родителите досега плащаха, макар и детето им да не е посещавало детската градина. Причината е окончателно решение на Върховния административен съд. Пълният размер на таксата остава 60 лева при пълен брой посещения, съобщи NOVA.След решението на съда Столичната община трябва вече да е уведомила директорите на детските градини в София за промяната. Абонаментната такса отпада окончателно и родителите ще плащат за толкова дни, за колкото детето реално е ходило на детска градина.През януари родителите ще плащат за посещенията на детето от месец декември, когато решението на съда вече е било излязло.„Софтуерът е променен, така че абонаментната такса, която е отменена е решение на Върховния административен съд, няма да се заплаща от родителите, чиито деца не са посещавали детската градина\", казва Иванка Харбалиева - директор на детска градина \"Брезичка\".Таксата от 30 лева, макар и детето да не ходи на детска градина, е въведена през 2010-та година и обжалвана едва през 2018-та. Не получихме информация каква сума е събрана от Столичната община обясниха обаче, че идеята преди 10 години е била на родители. Причината е, че имало деца, които са записани, но не ходят. В същото време в София традиционно има голям недостиг на места в детските градини.„Целта на абонаментната такса беше да се дисциплинират родителите и да няма така наречените \"запазени места\". Тоест, когато детето е прието на детска градина, да се правят усилия, то да идва редовно на детска градина\", обяснява Иванка Харбалиева - директор на детска градина \"Брезичка\".Съдът обаче е категоричен, че изискването на такъв абонамент противоречи с няколко закона. В правилник към един от тях е записано, че детето не плаща такса, когато не посещава детска градина. Според преподаватели обаче, дисциплиниращият ефект на абонаментната такса имал и положителна страна.„Заявени са деца да присъстват, да речем 60 в детската градина за празничните дни, а присъстват 40. Тоест, предвиден е персонал, предвидена е храна, използват се помещения, които са със съответното обслужване - парно, ток, вода, а тези деца не идват. Така че може би е добре някой да поеме разхдоите за тези допълнителни обгрижвания, които не се състоят\", допълва Иванка Харбалиева - директор на детска градина \"Брезичка\".И преди, и сега детските градини взимат предвид, ако детето е отсъствало по болест и може да предостави документи за това. ", "date": "2020.01.05", "title": "Отпада \"абонаментната такса\" в детските градини в София"}
{"url": "http://www.cross.bg/dimitur-bezdomni-voda-1621906.html", "text": "/КРОСС/ Един млад пловдивчанин прояви изключителна инициативност и създаде прекрасен подарък за стотици бездомни животинки. Изправени пред студените зимни месеци, кучетата и котките, които нощуват под открито небе, трудно оцеляват, тъй като естественият начин, по който си набавят храна и вода, става недостъпен за тях.Затова Димитър решава да почерпи от чуждия пример и пресъздава автоматизирана хранилка за бездомни животни, чийто прототип е видял в Англия. Отдаденият на добрата мисия мъж признава, че конструктивният процес не е бил особено лек.\"Голяма инженерна борба беше докато я направя, но... сръчен съм!\", пише Димитър в пост в социалните мрежи, където представя конструкцията.Принципът на работа е прост - тръбата се пълни с храна или вода, и под собствената им тежест се регулира без да прелива, без да се мокри и едновременно с това стоейки пълна.Снимката с изобретението се разпространява с шеметна сила и печели на Димитър адмирации от стотици пловдивчани, съобщава TrafficNews.bgПриветствията за добрата му идея и изпълнение изпълват коментарите, а ние публикуваме един от тях, който обобщава позицията на съгражданите му:\"Браво!!! Уникално изобретение е! Виждала съм снимки, но смелостта да я направи някой В България - направо е революция! Трябва едно видео туториал да покажете на тия хора как се прави! Как се помага! Супер сте!!!\"Димитър скромничи и многократно подчертава, че само е претворил нещо вече създадено, но това не пречи да му кажем едно голямо \"Браво!\" за усилията и за каузата. Той е пример, че любовта към животните, започва и свършва с грижата за тях.Ето изобретението на Димитър:", "date": "2020.01.05", "title": "Млад пловдивчанин създаде автоматична хранилка за бездомни животни"}
{"url": "http://www.cross.bg/evro-katedralata-miliona-1621957.html", "text": "/КРОСС/  Укрепването на конструкцията на Нотр Дам и осигуряването на безопасността й за следващи строителни работи достигната 85 милиона евро, съобщава ТАСС, цитирайки ръководителя на възстановителните работи генерал о.з. Жан-Луи Жоржелен.\"На етапа на укрепване и осигуряване на сигурността на катедралата вече са използвани 85 милиона евро\", каза той и добави, че \"това е значителна сума\".Сумата на всички обещани дарения за възстановяването на катедралата до момента е около 922 милиона евро. \"600 милиона от тези пари са от източници във Франция, а 70 милиона евро са обещани от чужбина\".Според Жоржелен реалната сума на събраните до момента дарения е между 400 и 500 милиона евро. „Не се съмнявам, че ще успеем да съберем още повече дарения\", каза той.В същото време ръководителят на възстановителните дейности подчерта, че все още е рано да се твърди, че катедралата е спасена от срутване. \"На този етап не можем да кажем, че Нотр Дам е спасен, тъй като предстои един много важен етап - демонтирането на инсталираните около фасадата на сградата строителни скелета\", каза Жоржелен.През ноември 2019 г. френският министър на културата Франк Ристер обяви, че вероятно възстановителните работи по катедралата, която пострада при пожар през април, ще стартират най-рано към края на 2020 г. Според министъра демонтирането на строителните скелета, с които е укрепена фасадата, трябва да приключи през пролетта на 2020 г.Тепърва предстои конкурс за проекти за възстановяването на сградата, като министърът не уточни дали става въпрос за реконструкция и възвръщане на първоначалния вид на сградата, или за изцяло нова визия на катедралата.Пожарът в катедралата Нотр Дам избухна на 15 април миналата година, но огънят бе напълно потушен едва на следващата сутрин. Причините за инцидента все още се разследват. ", "date": "2020.01.05", "title": "Укрепването на Нотр Дам струва 85 млн. евро "}
{"url": "http://www.cross.bg/pobedi-grigor-dimitrov-1621914.html", "text": "/КРОСС/  Отборът на България постигна втори успех на тенис турнира АТП Къп в Сидни.В мач от втория кръг тенисистите ни надиграха Молдова с 2-1 победи в мач от група \"С\". В петък националите надделяха над Великобритания със същия резултат и вече са водачи в своята група.Втората ракета Димитър Кузманов победи Александър Козбинов с 6:3, 7:5, а във втората среща играещият капитан Григор Димитров спечели срещу Раду Албот с кагерочинкото 6:2, 6:3.В мача на двойки, който бе без значение за крайнината победа, дуетът Козбинов/Албот победи Григор Димитров и Александър Лазаров с 6:4, 7:5.Съперник на българите в третия кръг във вторник ще бъде съставът на Белгия. ", "date": "2020.01.05", "title": "Отборът на България с нов успех на ATП Къп в Сидни"}
{"url": "http://www.cross.bg/prezident-hurvatiya-grabar-kitarovich-1621913.html", "text": "/КРОСС/  Днес хърватите избират президент. За втория тур на изборите се класираха настоящият държавен глава Колинда Грабар-Китарович и бившият премиер Зоран Миланович. Балотаж в Хърватия, дни след като страната пое ротационното председателство на Европейския съюз. Периодът е сложен както за Брюксел, така и за Загреб.Докато европейците трябва да се справят с предизвикателства като Брекзит, климатичните промени или имиграцията, хърватите са изправени пред проблеми с корупцията и отслабена икономика.Днес 3,8 милиона граждани на Хърватия имат право на глас. Те избират между консервативния президент Колинда Грабар-Китарович и левия бивш премиер Зоран Миланович, който на първия тур получи повече гласове, а социологическите проучвания му дават лека преднина и на балотажа.Зоран Миланович, кандидат-президент от Социалдемократическа партия: Ще спечелим поради следните причини - защото сме по-добри, защото сме по-човечни и защото сме търпеливи.Според анализатори резултатът за настоящия държавен глава и кандидат за нов мандат зависи как ще гласуват националистически настроените избиратели, които на първия тур през декември подкрепиха останалия трети фолк-певец Мирослав Шкоро.Колинда Грабар-Китарович, кандидат-президент от Хърватски демократичен съюз: Начело на тази по-добра Хърватия, която може и заслужава повече, е нужна жена президент, която ще служи на хърватския народ с решителност.Президентският пост е предимно церемониален - държавният глава представлява страната на световната сцена, координира външната политика с правителството и е главнокомандващ въоръжените сили. ", "date": "2020.01.05", "title": "Хърватите избират президент "}
{"url": "http://www.cross.bg/milev-banka-leva-1621915.html", "text": "/КРОСС/  От 6 януари Българската народна банка (БНБ) пуска в обращение медна възпоменателна монета на тема \"125 години от рождението на Гео Милев\" от серията \"Български творци\", съобщава БНБ.Монетата е с номинал два лева, тираж 3000 броя и първоначална цена 24 лева. Тя ще се продава в централата на БНБ на пл. \"Княз Александър I\" в Касовия център на Централната банка на ул. \"Михаил Тенев\" 10, както и в офисите и клоновете на още четири банки.От 6 до 8 януари всеки клиент ще може да купи от Българската народна банка до 2 монети, след което тя ще се продава без ограничения.На лицевата страна на монетата е изобразена емблемата на БНБ с годината „1879\" върху лентата. В кръг надпис „БЪЛГАРСКА НАРОДНА БАНКА\", номиналната стойност „2 ЛЕВА\", годината на емисията „2020\".На обратната страна на монетата е изобразен портрет на Гео Милев, неговият подпис и в полукръг надпис „125 ГОДИНИ ОТ РОЖДЕНИЕТО НА ГЕО МИЛЕВ\". ", "date": "2020.01.05", "title": "БНБ пуска в обращение монета от 2 лева с портрет на Гео Милев (СНИМКИ) "}
{"url": "http://www.cross.bg/politziya-dvizhat-avtomobili-1621954.html", "text": "/КРОСС/  64 катастрофи са станали у нас през последните 24 часа, съобщиха от Пътната полиция. 14 от тях са били тежки с 16 ранени.В по-късните часове се очаква засилен трафик по основните пътни направления, предупредиха от МВР. Лъчезар Близнаков от Пътната полиция обясни къде се очакват повече автомобили и какви мерки са предприети:\"Ще се образуват колони от автомобили, най-вече на Благоевград и по автомагистрала \"Тракия\". Навсякъде имаме допълнителни екипи на Пътна полиция , които ще осигуряват пропускливост на движението, ще предотвратяват образуването на задръствания и струпвания. Въпреки това призоваваме шофьорите да се движат толерантно, да се движат най-вече търпеливо, да не изпреварват неразумно.Искам да кажа, че отново са ангажирали силите на Жандармерията, които ще подпомагат екипите на Пътна полиция. Те ще се движат в транспортния поток, ще наблюдават за нарушители. Също така ще се грижат и за обезпечаването на обществения ред в крайпътните заведения и паркингите\". ", "date": "2020.01.05", "title": "За последното денонощие са станали 64 катастрофи, 14 от тях са тежки"}
{"url": "http://www.cross.bg/godini-yipul-shtata-1621958.html", "text": "/КРОСС/  Хамбургер, купен от американец преди повече от 20 години за презентация върху ензимите, още изглежда непроменен, съобщи ЮПИ. Дейвид Уипъл от щата Юта купува хамбургера на 7 юли 1999 г. След презентацията върху ензимите и развалянето на храната, той го забравя в джоба на дрехата си няколко години. Когато го открива през 2013 г., става световноизвестен с него.След като преоткрива стария си сандвич, Дейвид Уипъл го поставя в кутия и го оставя в нея шест години. Вади го тази седмица. Според него видът му е същият, както когато го е купил. Мирише на мукава. Американец от щата Онтарио, който направи подобен експеримент, продаде шестгодишен бургер и картофки през 2019 г.", "date": "2020.01.05", "title": "Шокиращо: Хамбургер, купен преди 20 години, изглежда като нов"}
{"url": "http://www.cross.bg/alkohol-plovdivskoto-selo-1621920.html", "text": "/КРОСС/  21-годишен мъж е самокатастрофирал в пловдивското село Калековец. Той се е движел с висока скорост и при навлизане в завой в селото колата губи управление.Шофьорът се е блъснал в две паркирани пред къщи коли и се е забил в уличен стълб, на който има поставено електрическо табло. 21-годишният мъж е с кипърска книжка и най-вероятно е употребил алкохол, съобщават от полицията в Пловдив.Той е откаран в болница с множество наранявания. Там ще му бъде взета кръвна проба за алкохол и наркотици. ", "date": "2020.01.05", "title": " Тежка катастрофа в пловдивското село Калековец"}
{"url": "http://www.cross.bg/soleiimani-ahvaz-beshe-1621916.html", "text": "/КРОСС/  Тялото на убития в Ирак при американски въздушен удар ирански военен командир Касем Солеймани, беше върнато днес в Иран, съобщи официалната информационна агенция ИРИБ, цитирана от Ройтерс.Тленните останки на Солеймани бяха превозени със самолет до югозападния ирански град Ахваз.ИРИБ публикува видеоклип със свалянето на обвития в иранското знаме ковчег на Солеймани, от самолет, под звуците на военен оркестър. Репортаж, предаван на живо от държавната телевизия, показа как хиляди опечалени иранци, облечени в черно, преминават през Ахваз.Солеймани беше убит в петък при удар с американски дрон, нанесен срещу конвоя на генерала на летището в Багдад.Кадри от птичи поглед показват мащаба на броя иранци, които са излезли по улиците, за да се сбогуват с убития командир на Иранската революционна гвардия.Докато мнозина иранци участваха през последните дни в масови прояви, за да дадат израз на скръбта си от смъртта на Солеймани, смятан за втората по сила фигура след върховния духовен водач аятолах Али Хаменей, други се тревожат, че неговата смърт може да въвлече страната им във война със суперсила.Тялото на ръководителя на подкрепяните от Техеран иракски милиции Абу Махди ал Мухандиз, убит заедно със Солеймани, също беше транспортирано в Ахваз, съобщи ИРИБ. ", "date": "2020.01.05", "title": "Ковчегът с тялото на Солеймани беше транспортиран в Ахваз"}
{"url": "http://www.cross.bg/bulgariya-borisov-beshe-1621917.html", "text": "/КРОСС/  Това констатира в свой анализ за политико-олигархичното-мафиотско-прокурорско управлние на държавата ни една от най-авторитетните германски медии.Европейската комисия уверява, че България се развива като страна с върховенство на закона. Държавата е на дъното на европейските класации за корупция и свобода на медиите. Не без основание, пише журналистът Кено Версек в анализ за „Шпигел\".Всяка есен Европейската комисия прави атестация и оценява България и Румъния, като публикува така наречените „доклади за напредъка\" на страните в областта на реформите и върховенството на закона. Докладите са част от мониторинга по Механизма за сътрудничество и проверка, на които са подложени България и Румъния, откакто влязоха в ЕС през 2007 г.Тази година България получи много добри оценки. Докладът, публикуван в края на октомври казва, че България е „работила с постоянство\" за борба с корупцията и организираната престъпност. Пише, че е „консолидирала правните и институционални структури\". За първи път Европейската комисия обеща на България край на непопулярния мониторинг. Това би премахнало един от последните начини, да се оказва натиск от ЕС с цел реформи в страната.Как Комисията е достигнала до позитивната си оценка е учудващо. Във всеки случай, реалността в България е друга. Премиерът Бойко Борисов е силният човек в страната вече над десетилетие. Формално, ръководи умерено консервативно правителство с проевропейска външна политика. България избягва курс на конфронтация с Брюксел и вербалните атаки срещу ЕС, каквито прави унгарецът Виктор Орбан. Но отвътре „Бат Бойко\", бивш офицер от полицията, каратист и бодигард, управлява твърдо.Законът е това, което казва и заповядва Борисов. Понякога е достатъчно телефонно обаждане или СМС. Той гради образ на добър шеф, подобен на приятел, понякога говори свободно, с народни думи. За него е важно да не прилича на автократ. Но системата има малко прилики със същинско върховенство на закона.България устойчиво е на последно място в класациите за корупция и свобода на медиите в Европейския съюз. От март постепенно се изясни, че много български политици, както от управляващите, така и от опозицията, са купили луксозни апартаменти в София на цени под пазарните. Други са злоупотребили с европейските фондове за селски туризъм, като са използвали милионите от Брюксел, за да си направят частни вили.Заради „Апартамент гейт\" трима министри и лидер от партията на Борисов ГЕРБ трябваше да подадат оставки. Пламен Георгиев, председателят на Комисията за противодействие на корупцията и отнемане на незаконно придобитото имущество (КПКОНПИ) първо си взе отпуск, после беше временно отстранен и накрая преместен на дипломатическа служба в чужбина. Неговата комисия спря разследването на Апартаментгейт след няколко седмици. Резултатът: Няма конфликт на интереси или други незаконни действия в който и да е от случаите.В началото на декември Сотир Цацаров, който преди това беше главен прокурор на България в продължение на 7 години, стана директор на КПКОНПИ. Неговият престой в кабинета на главния прокурор е белязан от редица афери, като нито едно голямо дело за корупция в България не завърши по удовлетворителен от гледна точка на закона начин. Сред тях е, например, банкрутът на търговската банка КТБ, една от най-големите в България, протекъл на фона на война между българските олигарси.Фалитът на КТБ даде начало на най-тежката финансова криза в България от фалитите на банки през 90-те. Той струваше на данъкоплатците малко под 2 милиарда евро. Цацаров запази близки връзки с един от главните участници във фалита на КТБ, Делян Пеевски. Не само един от най-влиятелните медийни предприемачи, но и силно противоречив политик.Корумпираните български политици, служители или бизнесмени рядко трябва да се притесняват от обществен отзвук, защото медийния пазар е почти изцяло разпределен между олигарсите, които контролират и политическите партии или са близки до тях. Най-скорошната медийна сделка стана през пролетта - през март братя Домусчиеви, двама от най-богатите българи, близки до Борисов и неговата ГЕРБ, купиха Нова броудкастинг груп от предишните шведски собственици. Нова е най-голямата медийна група в България, със седем телевизионни канала и няколко популярни уеб портали. Сделката беше противоречива, защото Комисията за защита на конкуренцията не позволи на чешкия милиардер Петр Келнер да купи Нова груп.Случаят с добре познатата радио водеща Силвия Великова е добър пример за това какво става, когато независим журналист почувства корупцията. Тя беше уволнена от държавното радио през септември за критики към назначаването на новия главен прокурор Иван Гешев, който беше повишен от заместник-главен прокурор. Едно от нещата, за които той е отговорен директно, е забавянето на делото за банкрута на КТБ. Независими юридически експерти критикуваха остро изборът му, а граждански активисти организираха протести в продължение на месеци.Подробностите около уволнението на Великова бяха скандални. Понеже нямаше кой да поеме нейния сегмент от програмата на радиото, директорът на медията просто изключи излъчването за няколко часа - уникален случай в историята на БНР. Случаят предизвика толкова емоции, че премиерът Борисов се намеси лично, обади се на журналистката и уреди да я върнат на работа. От тогава Великова отново води предаването, но само в присъствието на други колеги.Превод от немски: bTV", "date": "2020.01.05", "title": "\"Шпигел\" закопа Борисов и скачи Цацаров и Гешев до Пеевски"}
{"url": "http://www.cross.bg/otpadutzi-materiali-skladiraneto-1621953.html", "text": "/КРОСС/  Кметът на Враца Калин Каменов заяви, че в града няма да се допусне изгаряне на пластмасови отпадъци и складирането на опасни боклуци.Той направи коментара след като беше оповестена информация, че властите и ДАНС проверяват площадка за отпадъци в града.Нито една институция не е уведомена за складирането на балите с отпадъчни материали, посочи кметът\"Идеята на собственика на тези касети по никакъв начин не е коментирана с мен и екипа ми. Не е редно този начин да се действа! Първо, се внасят проектите, съгласуват се с общината, съгласуват се с инспекцията по околна среда и след това се пристъпва към действия, свързани с доставка на суровини и материали за преработване\".От общината са направили свое проучване:\"Има идея тази тонер касети да се раздробяват механично, без да има горене, топене или термична обработка, която да вреди на околната среда, а в последствие - желязото, което ще се извлича, да се предава на вторични суровини, а пластмасата да се продава на заводи, които оперират и работят с подобна суровина\". ", "date": "2020.01.05", "title": "Кметът на Враца: Няма да допуснем изгаряне на пластмасови отпадъци"}
{"url": "http://www.cross.bg/hristo-chlenove-rozhdenieto-1621918.html", "text": "/КРОСС/  Председателят на ПП МИР Симеон Славчев, членове на ръководството, членове и симпатизанти на партията ще вземат участие в тържествено честване по повод 172-та годишнина от рождението на големия български поет, публицист, общественик и революционер Христо Ботев.Честването ще се проведе на 6 януари 2020 г. (понеделник) от 13:00 ч. пред бюст-паметника на Христо Ботев в Борисовата градина в София.В програмата ще участват Силвия Лулчева, мъжки вокален ансамбъл „България\" с художествен ръководител акад. Валентин Бобевски и Гвардейският представителен духов оркестър.Организатори на празничното събитие са Столична община, Министерство на отбраната на Република България и Общонародна фондация „Христо Ботйов\".ПП МИР (Морал, Инициативност, Родолюбие) приканва всички свои членове, симпатизанти, както и всички български граждани да вземат участие в тържествено честване по повод 172-та годишнина от рождението на Христо Ботев.", "date": "2020.01.05", "title": "ПП МИР ще се включи в честванията за рождението на Христо Ботев"}
{"url": "http://www.cross.bg/iiordanov-rosen-bulgarite-1621919.html", "text": "/КРОСС/  „Политиците по света се опитват да провокират две неща у хората, едното е страхове и недоволства, а другото е надежда. При нас президентът Румен Радев упорито се опитва да накара българите да се чувстват нещастни\". Това каза в предаването „Тази неделя\" по БТВ психологът Росен Йорданов. Думите му са по повод новогодишното изявление на президента Румен Радев към българския народ. ,,Може би това е концепция, която са му задали хората, които стоят зад сцената, но при всички положения президентът пренася една траурност'', допълни той.При новогодишното обръщение на Корнелия Нинова имаше опит за усмивка, за разлика от президента. Това, което мен ме озадачи, бе интериорът, сякаш се намираше в някакъв задграничен координационен център. Видях една Нинова, която навръх Нова година отново се намира в делова обстановка'', коментира психологът. Относно посланието на председателя на Народното събрание Цвета Караянчева към българите, Йорданов коментира: ,,При Цвета Караянчева се говореше за оптимизъм, но къде беше усмивката? Не знам докога ще продължава тази безумна традиция на българските държавници да ни говорят с този тон, все едно обявяваме война на някого\". „Уж трябва да говорим за празник, а с този тон, това е контрапродуктивно. Тук се говори за позитивизъм, който не видяхме'', каза още Росен Йорданов.", "date": "2020.01.05", "title": "Анализ на новогодишните послания на политиците"}
{"url": "http://www.cross.bg/bulgarski-astronomi-yloviha-padashti-zvezdi-1621901.html", "text": "/КРОСС/  Астрономи от едноименната катедра в Софийския университет публикуваха изумително видео с \"падащи звезди\" От метеорния поток Квадрантиди.Видеото е сглобено от общо 426 снимки, заснети в продължение на 4 часа. Наблюдението е било в района на Радомир от Калина Стоименова, Ангел Димитров и Милен Минев.Квадрантидите са първият метеорен дъжд за годината. Тяхната кулминация е в периода 3-4 януари. Обикновено при добра видимост могат да се преброят до 100-120 метеора в рамките на 1 час. ", "date": "2020.01.05", "title": " Български астрономи уловиха “падащи звезди”"}
{"url": "http://www.cross.bg/napitki-prizova-piem-1621902.html", "text": "/КРОСС/  Газираните напитки нанасят най-големи вреди на зъбите. Това заяви пред вестник „Сън\" стоматологът от Лондон Кристофър Ор, който разказа кои напитки са най-опасни за здравето на зъбите, съобщава БНР.Газираните напитки разрушават зъбния емайл заради високата си киселинност и голямото съдържание на захар.Лекарят призова да пием газирани напитки на интервал от половин час. Именно толкова време е необходимо за изработването на естествена защита от организма - слюнка. „Когато вие пиете дадена напитка няколко часа, както се случва по време на коледните купони, вашият организъм няма шанс да произведе достатъчно слюнка\", обясни Ор.Той отбеляза, че не само безалкохолните напитки са вредни, но и всички шампанизирани вина, сред които шампанското и Просеко.„Нивото на Рh при различните вина е различно, но най-киселинните са белите\", подчерта стоматологът.Той добави, че всякакви видове сладки розови вина, а също така коктейли на основата на газираните напитки и твърд алкохол сериозно увреждат нашите зъби.За да съхраним емайла, лекарят призова да пием със сламка или между две глътки да изплакваме устата си с вода. ", "date": "2020.01.05", "title": "Газираните напитки вредят най-много на зъбите"}
{"url": "http://www.cross.bg/vodeshti-telegraf-chasa-1621903.html", "text": "/КРОСС/  в. 24 часа - Доброволци влязоха в пещера, за да търсят вода за Перникв. Телеграф -Улични телефони ни спасяват при трусв. Телеграф - Умъртвяват 24 000 свине в ново огнище на чумаВодещи заглавия на вътрешните страницив. Телеграф - Естрадната легенда Васил Найденов: Още ме болят коленете от катастрофатав. 24 часа - Защо училището става мъчениев. Телеграф - Търсете Вируса на чумата в зърното ", "date": "2020.01.05", "title": "Преглед на вестниците "}
{"url": "http://www.cross.bg/grada-grypite-kykeri-1621942.html", "text": "/КРОСС/  Кукери гонят злите сили от Благоевград. 13 групи от града и съставните села участват в 12-я фестивал на кукерските и маскарадни игри, предаде кореспондентът на БГНЕС от града.Дефилето се провежда по булевард \"Св. Св. Кирил и Методий\". Жури оценява и връчва награди на участниците в 15-на категории.Осем от групите са от областния град, а останалите пет от селата Зелен дол, Покровник, Падеш, Лешко и Логодаш. Общият брой на кукерите е над 1500.„Новата година да бъде по-успешна от предишната, пожелавам на всички българи и благоевградчани успешни празници и делници\", каза участникът в групата на село Зелен дол Александър Мановски. Той бе облечен в народна носия чието горнище е закопчано със старинна брошка, наричана „кюстек\". Тя е на 130 години, дадена му е от приятел, за да участва в днешния празник.Във всяка от групите има кукери, облечени в кожи, танцьори, старци, представят се обреди и обичаи, характерни за региона. ", "date": "2020.01.05", "title": "Кукери дефилират в Благоевград, гонят и злините от града"}
{"url": "http://www.cross.bg/plovdiv-letishte-pregovori-1621900.html", "text": "/КРОСС/  Летище Пловдив води преговори с немската Луфтханза и най-голямата руска авиокомпания Аерофлот за редовни линии от местния аеропорт, съобщи изпълнителният директор Спас Шуманов. Той заяви, че са положили изключително много усилия, за да се започнат търговски преговори с потенциални авиокомпании, които да обслужват полети от и до Летище Пловдив.В преговорите с авиокомпании и туроператори е залегнало започване на редовни линии, карго полети и целогодишни чартърни програми.Един от най-големите успехи, които отчита Шуманов е преодоляването на банкрута на Томас Кук, като въпреки намаляването на полетите в другите регионални летища, в Пловдив те са се увеличили. Средно на седмица на Летище Пловдив имат между 10 и 12 полета - предимно по чартърни програми.Според изпълнителния директор финансовото състояние на Летище Пловдив се е подобрило, но то продължава да бъде тежко, предвид  наследството, което са заварили.„Оптимизирахме разходите, прекратихме икономически нецелесъобразни договори, вредящи на дружеството и спряхме всички възможни лоши практики. Използваме всякакви възможни търговски похвати, за да ускорим резултатите\", каза Шуманов.  Той заяви, че от Летището очакват държавата да започне новата концесионна процедура, а дотогава ще работят, за да заздравят дружеството. Проблем обаче се оказва,че прекалено много хора, чиито нямат нужните компетенции се изказват за аеропорта, което води до негативни резултати в преговорите.„Изправяме се пред враждебно отношение от определени среди. То нанася сериозни щети върху дружеството, които в някои случаи не могат да бъдат преодолени. Те вредят сериозно на имиджа на Летище Пловдив и водят до прекратяване на преговори започнати и доведени до определен етап с изключително много усилия.Появяващата се старателно подбрана информация, която цели да изкриви истината и да отклони вниманието от подобряването на показателите на Летище Пловдив, попада в икономическия бюлетин. Оттам чрез различни информационни канали се анализира от финансовите и маркетингови отдели на авиокомпаниите и автоматично поставя Летище Пловдив в обяснителен режим в процеса на преговори, които биват забавяни, а в някой случаи и напълно прекратявани\", каза Шуманов.Той обясни още,че все още се чака делото за собствеността на перона с частната компания.  Този спор трябва да се реши до края на годината, както и да се започне процедурата по концесията, която се движи от Министерството на транспорта. ", "date": "2020.01.05", "title": "Летище Пловдив води преговори с Луфтханза и Аерофлот за редовни полети до Европа"}
{"url": "http://www.cross.bg/obshtinata-turnovo-politzaite-1621909.html", "text": "/КРОСС/  Изминалата нощ изправи на крак полицаите във Велико Търново, след като пиян шофьор се заби с колата си в дърво пред общината.За щастие, по времето на инцидента на близката автобусна спирка не е имало хора. Пробата от дрегера отчете 1,59 промила алкохол, пред камерата на нашите кореспонденти.Шофьорът оказа пълно съдействие на полицаите при ареста. ", "date": "2020.01.05", "title": "Пиян шофьор се заби в дърво пред сградата на общината във Велико Търново"}
{"url": "http://www.cross.bg/brad-andzhelina-aktrisata-1621904.html", "text": "/КРОСС/  56-годишният Брад Пит и 44-годишната Анджелина Джоли бяха официално признати за най-красивата холивудска двойка през първите две десетилетия на 21 век.Романсът им започна на снимачната площадка на криминалната комедия „Господин и госпожа Смит\" през 2005 г. Едва 15 години по-късно станаха известни пикантни подробности за началото на любовната връзка между актьорите.По време на срещата с Пит актрисата беше свободна, оставяйки след себе си два брака - с актьорите Джони Лий Милър и Били Боб Торнтън. Анджелина сама отглежда по това време осиновения си син Мадокс. Брад беше женен за актрисата Дженифър Анистън.В първите дни на снимките между Джоли и Пит прехвърчат искри. „Те често се смееха и флиртуваха един с друг. Анджи и Брад се държаха като ученици, които се свалят и това беше толкова сладко\", сподели бившият бодигард на актрисата Марк Бежар.Актьорът се поддал на магията на Анджелина по време на любовна сцена.„Тя тайно свали бельото си и се озова в леглото с Брад чисто гола. Това е най-удивителният момент, който всички помним от снимките на този филм\", цитира свидетел на снимките на сцената.Джоли скоро забременява. През май 2006 г. тя ражда дъщеря Шайло. Анджелина и Брад сключват брак през август 2014 г. След две години обаче актрисата подаде молба за развод. На 12 април 2019 г. двойката официално обяви раздялата си.Тази неделя, за първи път след развода, Брад и Анджелина ще се появят заедно на светско събитие. Актьорите ще дойдат за 77-ата церемония по връчването на наградите „Златен глобус\". ", "date": "2020.01.05", "title": "Джоли съблазнила Пит, вмъквайки се в леглото му гола"}
{"url": "http://www.cross.bg/botin-madrid-osnovan-1621905.html", "text": "/КРОСС/ Официално най-стария ресторант в света е Casa Botin в Мадрид, който е основан през 1725г. Регистриран и в Книгата на Гинес.Botin е основан от французина Жан Ботин и съпругата му. Първоначално се е казвал Casa Botin. Сменя името си на Sobrino de Botin след като е наследен от племенника Камилдо Реми.Ресторантът се разполага в сграда от 16-ти век. В старата част на Мадрид и е едно от задължителните неща, които човек трябва да види, когато е в столицата на Испания. Салоните са разположени на четири етажа, като подовете са завършени с местна теракота, по която са минали десетки хиляди хора,а по таваните се виждат дървени греди, чиято възраст е почти 300години. Във всяка зала има стари печки от ковано желязо на същата възраст.Казват, че Гоя е работил в ресторанта, но не е известно като какъв. А Хемингуей е бил чест гост преди да стане известен и дори го е провъзгласил като един от любимите си ресторанти.Специалтетите му са Cochinillo asado (Печено прасенце) и Cordero asado (Печено агне)", "date": "2020.01.05", "title": "Най-старият ресторант в света е на 292 години и се намира в Мадрид"}
{"url": "http://www.cross.bg/pozhari-nasa-rasteniya-1621907.html", "text": "/КРОСС/ Дивите пожари, бушуващи в австралийските щати Нов Южен Уелс и Виктория, започнаха през ноември 2019 г. и те продължават да създават сериозни проблеми с безопасността и околната среда. NBC News съобщи, че хиляди австралийци избягаха от домовете си в новогодишната нощ (31 декември), търсейки убежище близо до брега на океана. В четвъртък (2 януари) NBC News съобщи също , че Нов Южен Уелс обяви извънредно извънредно положение, което прави третия път анонсиран период от началото на пожарите. Информацията от спътниците на НАСА може да даде информация на учените за трайните последици от тези събития, като производството на опасни газове, като въглероден окис.НАСА управлява група от 26 спътника, известни общо като Земната наблюдателна система (EOS), а нейният флагмански спътник, космически кораб с големина автобус, наречен Terra, удари 20-годишната си марка в космоса през декември 2019 г. Други спътници на НАСА, като Aqua и АЕЦ „Суоми\" също дават данни за EOS, мисия, която има за задача да извършва глобални измервания на въздуха, земята и водата, за да помогне на учените да научат как тези системи се сближават и преобразуват във времето.Инструментът Worldview от системата за данни и информация на НАСА на НАСА преобразува сателитни данни в интерактивна страница с над 900 слоя изображения. Можете да видите текущите природни бедствия, като австралийските диви пожари, в Worldview по дата и информационен слой (като термични аномалии, граници и етикети). Можете също да гледате анимация на дейност, като изберете период от време.Един поглед върху повърхността на Австралия, започващ през октомври 2019 г., показва изумителното развитие на дивите пожари, докато те се размножават и разпръскват дим през източния бряг на Австралия.Силна суша през октомври 2019 г. подготви страната за унищожението, което все още настъпва. Повече от 100 пожара бушуват през следващите няколко месеца. Към 12 декември дивите пожари в австралийския Нов Южен Уелс са пробили площ от около 10 000 квадратни мили (27 000 квадратни километра), според представители на НАСА в описание на сателитни изображения. Дивите пожари бушуват на източното крайбрежие на Австралия, излагайки много общности, включително Сидни, на опасни нива на замърсяване. Измерванията на замърсяване в прибора на тропосферата на спътника Terra откриха, че регионът е изобилен от необичайно високи нива на въглероден окис , газ без мирис и опасност, който се отделя при изгарянето на растения и изкопаеми горива.Пожарите са били особено вредни за евкалиптовите гори . Горите съществуват както в сухи, така и в дъждовни райони и двата климата са уязвими за дивите пожари по уникални причини. Евкалиптовите растения, които виреят в сухи райони, имат богати на масло листа, които лесно могат да се запалят по време на пожар, според NASA описание на изображенията на EOS.Пожарите помагат на тези растения да освободят семената си, но сухият сезон през октомври беше толкова интензивен, че ограничи покълването на семената. Видовете евкалипт от тропическите гори, от друга страна, не са свикнали с пожари. Екосистемата не може да отскочи назад по пътя на суха евкалиптова гора при по-меки условия. Неспособни да понасят пламъците, повечето от тези тропически растения умират при тези екстремни условия. Инструмент на спътника за измерване на мисии за тропически валежи от НАСА наблюдава необичайно горещите и сухи условия от ноември 2019 г., които подхранват дивите пожари. Сензорът, наречен Облаците и Земната лъчева енергийна система, измерва топлината, излъчвана обратно в космоса. Инструментът измерва как слънчевата радиация се абсорбира, излъчва и отразява от земната повърхност през първия месец от пожарите.Пламъците унищожават горите и правят въздуха не дишащ за хората, но вредят и на животните, които живеят там. „Разглеждането на животни като кенгурута се изгонва от огъня за кратко време, а топлинната обработка на почвата намалява броя на насекомите и почвените организми, които се хранят с растения през ранния период на растеж\", Айеша Тълоч, биолог за опазване в университета в Сидни , се казва в описание на изображението на. ", "date": "2020.01.05", "title": "Сателитни снимки от Космоса показват пагубните пожари в Австралия"}
{"url": "http://www.cross.bg/iran-trump-kudeto-1621911.html", "text": "/КРОСС/  Доналд Тръмп заплаши Иран с 52 военни удара срещу конкретни цели, ако ислямската република реши да отмъщава смъртта на генерал Касем Солеймани.Ръководителят на елитните части \"Ал Кудс\" беше убит от американски дрон в петък. Тази сутрин водената от Съединените щати военна коалиция в Ирак потвърди за ракетни нападения срещу нейна база.В \"Туитър\" американският президент написа, че Иран е много смел в отговора си на смъртта на Солеймани, който Тръмп отново обвинява за много убийства през годините и нападението срещу посолството на Вашингтон в Багдад по-рано тази седмица.\"Ако Иран нападне американец или американска собственост, ние сме се прицелили в 52 ирански обекта, някои на много високо ниво, важни за Иран и за иранската култура, които ще ударим много бързо и много твърдо\", предупреждава Доналд Тръмп и допълва, че числото на обектите символизира 52-мата заложници в американското посолство в Техеран през 1979 година.Паралелно със заканите на Тръмп американската военна коалиция в Ирак потвърди за две ракетни нападения късно вчера. Едната цел е била базата Балад, където има американски войници.Никой военнослужещ не е бил ранен, но е възможно да се пострадали иракски цивилни. По-рано международни медии съобщиха и за ракети, паднали в т.нар. Зелена зона в Багдад, където се помещават посолствата на различни страни, включително това на САЩ.Великобритания призова за сдържаност след убийството на иранския военен командир.Германският външен министър Хайко Маас обяви, че ще опита чрез директни разговори с Иран да съдейства за намаляване на напрежението.Бъдещият канцлер на Австрия - Себастиан Курц предложи Виена да е домакин на среща на високо равнище Иран - САЩ за изясняване на противоречията между тях. ", "date": "2020.01.05", "title": "Тръмп заплаши Иран с 52 удара"}
{"url": "http://www.cross.bg/preminavaneto-ochakvaniya-strana-1621910.html", "text": "/КРОСС/  След дългата ваканция, днес трафикът в цялата страна ще бъде натоварен. Очакват се и снеговалежи, за които снегорините са разпределени в готовност. На магистралите и по главните пътища ще има засилено полицейско присъствие.Ще се следи най-вече за нарушения на скоростта и за шофиране след употреба на алкохол. На нетърпеливите да се приберат преди другите, от МВР напомнят, че глобата за шофирaне в аварийната лента е 1000 лева при първо нарушение и отнемане на шофьорската книжка за три месеца.Предвид и застудяването и очаквания сняг, на всички ни обещават навременни мерки за облекчаване на трафика.През целия ден репортерите на NOVA ще са на невралгичните точки. Особено тежко се очертава преминаването през граничните пунктове.Заради очаквания обилен снеговалеж, Гърция забранява преминаването на автомобили с тегло над тон и половина през пунктове \"Кулата\", \"Илинден\" и \"Петко Войвода\". ", "date": "2020.01.05", "title": "Натоварен трафик и студено време в цялата страна"}
{"url": "http://www.cross.bg/teopempt-teona-episkop-1621699.html", "text": "/КРОСС/ През най-жестокото гонение срещу християните, което предприел римският император Диоклетиан (284-305 г.), Никомидийският епископ Теопемпт дал славен пример на изповедническа твърдост. Той станал жертва на едикта, който предписвал да бъдат затваряни най-напред църковните предстоятели с клирици и четци. Този указ бил проведен с такова усърдие, че не останало място в тъмниците за углавните престъпници.Столичният епископ Теопемпт бил затворен в тъмницата и дал съвършен пример за свърхчовешка издръжливост, която много утвърдила вярата и смелостта на останалите християни. С леката увереност, че като поразят пастира, ще сломят лесно и неговите духовни овце, палачите връхлетели върху светия епископ с адски изтезания, но той след всяко мъчение оставал невредим. Хвърлян в разпалена пещ, свирепо измъчван в продължение на 22 дни, напояван със силна отрова, обесен на дърво с камък на шията, св. Теопемпт отново оживявал като неуязвим.Тези очевидни чудеса не успели да вразумят мъчителите на светия старец. Макар и учудени, те приписвали чудото на някакво християнско магесничество и потърсили езически маг, който да преодолее и затъмни тайнственото \"изкуство\" на Христовия епископ. Най-сетне се явил магесникът Теона, който самоуверено обещал да извърши по-големи чудеса. Той дал на мъченика да изпие друга отрова, в чийто смъртоносен състав той бил напълно убеден, но тя се оказала напълно безвредна за св. Теопемпт. Смаян, но все още неотстъпващ, Теона заявил на всички, че ако още едно негово изпитано средство не окаже убийственото си въздействие върху християнския епископ, той ще признае себе си за победен и ще повярва в Бога на Теопемпт. Като истински жрец на Хеката - злосторната адска богиня на магията и вълшебството - Теона приготвил нова смес от най- отровните билки и я подал на неустрашимия мъченик. Но всички вярващи добре помнели обещанието на своя Божествен Учител и Господ преди Възкресението: \"Ако изпият нещо смъртоносно, няма да им повреди!\" (Марк 16:18). Св. Теопемпт спокойно изпил смъртоносната течност без някаква вреда за себе си. Победеният Теона, който по-добре от всички преценил какво велико чудо се е извършило пред очите му, паднал пред нозете на епископа, изповядал Иисус Христос за Бог и станал християнин.Мъчителят се удивил не на чудотворната сила, а на християнското знание на магията. Разгневен и безсилен, той изпратил и двамата в тъмница. Тук светият Никомидийски епископ просветил в истините на вярата езичника Теона, който приел светото Кръщение под името Синесий, което значи \"изпълнен с разум\". На другия ден Теопемпт и Теона били подложени на нови ужасни изтезания, но двамата мъченици останали верни на Христа. Тогава отсекли главата на епископ Теопемпт, а Теона заровили жив в земята. ", "date": "2020.01.05", "title": "Св. прор. Михей. Св. мчци Теопемт и Теона. Преп. Синклитикия и Аполинария "}
{"url": "http://www.cross.bg/tema-domovete-godinata-1621898.html", "text": "/КРОСС/ Тема: Голямото завръщане. След дългата ваканция, хиляди на път към домовете си.Тема: По скалата на Рихтер, защитени ли са домовете ни при евентуален силен трус?Тема: „Смело сърце\" - Алекс Сърчаджиева и силата да продължиш.Тема: Равносметката на един бард, говори Веселин Маринов.Тема: Когато боледува сърцето. Инвазивните кардиолози проф. Иво Петров и доц. Васил Велчев.Тема: Рецепти за здраве и дълголетие от проф. Мермерски, автор на книги в областта на природната медицина.Тема: Как да привлечем късмет, богатство и любов в годината на металния плъх? Съветите на фън-шуй консултанта Мариана Илиева.Тема: За новогодишните поздрави, или какво ни казаха политиците отвъд думите? Психологът Росен Йорданов.Тема: За 77-и път на пишна церемония в Бевърли Хилс ще бъдат връчени наградите „Златен глобус\". Кой ще ги спечели? Прогнози на журналиста Влади Апостолов. И още прогнози, този път за футболист на 2019-а, с журналистите Валери Генов и Борис Касабов.Тема: Павел и Венци Венц, за надеждите и плановете за Новата година.В първото неделно утро за годината \"Денят започва с Георги Любенов\" предлага част от най-добрите интервюта от отминалия сезон:Тема: Спомени от кариерата - журналистът Даниела КъневаТема: Професията й отива - оперната прима Райна КабаиванскаТема: Животът като апокриф - актьорът Явор МилушевТема: Силвия Кацарова - Моята история...Тема: Великите сили и големите играчи през погледа на Тома ТомовТема: Нарисувай ми тъга - аниматорът Теодор УшевТема:  \"Живите архиви\": БНТ на 60. ", "date": "2020.01.05", "title": "Теми и гости в сутрешните блокове на телевизиите"}
{"url": "http://www.cross.bg/rabotnicheska-preimenyva-zapochva-1621702.html", "text": "/КРОСС/ 1762 г. - Петър III става император на Русия, след смъртта на царица Елисавета.1775 г. - Екзекутиран е Емилян Пугачов, водач на селско въстание в Русия.1919 г. - В Мюнхен, Германия е основана Германската работническа партия, която по-късно се преименува на Националсоциалистическа германска работническа партия.1933 г. - Започва строителството на Моста Голдън Гейт в Санфранциския залив.1937 г. - В СССР е проведено преброяване на населението.1968 г. - Александър Дубчек идва на власт; започва \"Пражката пролет\" в Чехословакия.1969 г. - От СССР е изстрелян автоматичен космически апарат Венера 5.1971 г. - Израел, Египет и Йордания започват непреки преговори с посредничеството на ООН.1972 г. - По нареждане на президента на САЩ Ричард Никсън НАСА започва да разработва проект по създаване на космическа совалка.1976 г. - Режимът на Пол Пот преименува държавата Камбоджа на Кампучия.2005 г. - Ерида, най-голямата планета-джудже в Слънчевата система, e открита от научния екип на Майкъл Браун, при изучаване на снимки, направени в обсерватория Паломар на 21 октомври 2003.2007 г. - В Тайван е пуснат в движение високоскоростен влак (300 км/час). ", "date": "2020.01.05", "title": "5 януари в историята"}
{"url": "http://www.cross.bg/chasa-botev-hristo-1621899.html", "text": "/КРОСС/ София.От 09.00 ч. в митрополитския катедрален храм „Св. Неделя\" Белоградчишкият епископ Поликарп - викарий на Софийския митрополит, ще оглави Архиерейска света Литургия и Велик водосвет.***София.От 11.00 часа в централата на ПП АБВ на улица „Врабча\" 23 ще се проведе пресконференция на тема „Кой спести и кой спечели от доставките на руска газ за България през Турция?\" с участието на председателя на партията Румен Петков и Любомира Ганчева - зам.-председател на ПП АБВ.***София.От 11.00 часа в сградата на Националния координационен център за безопасно движение по пътищата (на ъгъла на булевардите „Н. Габровски\" и „Г. М. Димитров\") ще се проведе брифинг, на който ще бъде представена информация във връзка с очаквания засилен трафик към големите градове и предприетите от „Пътна полиция\" мерки.***София.От 15.00 ч. в закрит басейн „Силвър сити\" на ул. „Емилиян Станев\" 2 Белоградчишкият епископ Поликарп - викарий на Софийския митрополит, ще отслужи Велик водосвет с хвърляне на кръста за деца до 14-годишна възраст.***Благоевград.От 11.00 часа от паркинга на жп гарата ще започне шествие на участниците вXII Фестивал на сурвакарските групи.***Калофер.От 16.00 часа в лекционната зала на Национален музей „Христо Ботев\" програмата по повод 172-та годишнина от рождението на поета-революционер Христо Ботев ще започне с инициативата „Ние, потомците, за посланията на Ботев\" на учениците от СУ „Христо Ботев\".***Калофер.От 18.00 часа в големия салон на читалище „Христо Ботев\" ще се проведе Тържествено събрание по повод 172-та годишнина от рождението на поета-революционер. Ще бъде представен и моноспектакълът на Димитър Селенски „Щурчето - убиецът на Ботев\", по романа на Неда Антонова „Неговата любима\".***Пловдив.От 09.00 часа в митрополитския храм „Св. вмчца Марина\" ще бъде отслужена Архиерейска света Литургия.  ", "date": "2020.01.05", "title": "Предстоящи събития на 5 януари"}
{"url": "http://www.cross.bg/voditzi-yanyari-godinata-1621908.html", "text": "/КРОСС/ На 5 януари православната църква отбелязва Попова Коледа или Зимния Кръстовден, а в народния календар празникът е известен като Водици. Смята се, че от тази дата започват три поредни дни, в които всяко желание може да се сбъдне.Водици винаги се чества ден преди Богоявление, но също като Йордановден обичайните се свързват с живота и сътворението. Обредите се изпълняват като ритуално встъпване в Новата година.Отдава се почит на водата, а небето се отварят и всичките ни молитви са чути. Дните около Богоявление се приемат като най-силни, когато може да се орисаме с по-благосклонна съдба през годината.На 5 януари се прави ритуал с мълчана вода, а на 6 януари по традиция мъжете се къпят в извор за здраве и сила. В последния ден от Водици, 7 януари, и жените се умиват в пречистената вода, за да са здрави и силни.С празника Водици започват 3 дни, в които всяко желание се сбъдваРитуалът с потапянето във водата има символен характер и чрез него хората показват, че са готови за ново начало.В трите вълшебни дни трябва да си пожелаем това, което най-силно искаме да ни се случи през новата година. Представете си къде се виждате в края на годината и вложете в желанието си емоции като ентусиазъм и радост, а не страх.Каквито са емоциите ви през периода на Водици, такава ще ви бъде годината, и затова не се фокусирайте върху негативното, а си позволете да мечтаете за по-добро и светло бъдеще.Избирайте осъзнато мислите си през днешния ден, защото не след дълго тези мисли ще се материализират и ако нагласата ви е била към лошо, не се изненадвайте от проблемите, с които ще се сблъскате.  ", "date": "2020.01.05", "title": "Водици - дните, в които всяко желание се сбъдва"}
{"url": "http://www.cross.bg/gurtziya-avtomobili-gkpp-1621912.html", "text": "/КРОСС/  Гърция въведе забрана за преминаване на автомобили над тон и половина през граничните пунктове \"Кулата\"-\"Промахон\", \"Илинден\"-\"Ексохи\", \"Капитан Петко Войвода\"-\"Орменион\" и \"Златоград\"-\"Термес\". Ограничението влезе в сила в 6 часа тази сутрин, а причината гръцките власти да не допускат тежкотоварни автомобили на територията на страната е очакваното влошаване на времето в южната ни съседка и обилен снеговалежКъм момента на ГКПП \"Кулата\" няма опашки от чакащи тирове, защото те се пропускат на територията на Гърция, където трябва да изчакат на първия паркинг.На ГКПП \"Кулата\" времето е спокойно и пътищата са сухи. Във вътрешността на Гърция обаче се очаква обилен снеговалеж, което, според гръцките власти, ще затрудни движението в страната. Затова и се налага забраната.Основният маршрут на тировете към Италия минава през Игуменица и през много изкачвания, където вероятно валежите ще бъдат още по-силни. Освен камиони, през ГКПП \"Кулата\" няма да преминават и микробуси и автобуси над 1,5 т. Пунктът остава отворен за леки автомобили. Те трябва да влязат в Гърция, подготвени за зимни условия.Кога ще падне забраната не е ясно. Най-вероятно това ще бъде във вторник.  ", "date": "2020.01.05", "title": " Затварят границата с Гърция заради лошото време "}
{"url": "http://www.cross.bg/rozhdenitzite-na-yanyari-1621706.html", "text": "/КРОСС/  Ангел Семерджиев - бивш председател на ДКЕВР, днес КЕВРВалентин Бобевски - композитор, диригентВаня Кастрева - началник на Регионалния инспекторат по образование в СофияВяра Анкова - журналист, генерален директор \"Информация\" в Нова телевизияЕмил Велев - футболен треньорИрина Флорин - певицаМилена Андонова - режисьор и сценаристПроф. Светослав Кокалов - художник сценограф, ректор на Националната художествена академия ", "date": "2020.01.05", "title": "Рождениците на 5 януари"}
{"url": "http://www.cross.bg/nikoga-ne-mislete-che-1621697.html", "text": "/КРОСС/  Никога не мислете, че вие знаете по-добре какво е най-добро за хората около вас. Не се опитвайте и да налагате мнението си. Ако го правите помнете, че отнемате свободата на друг човек.Агата Кристи ", "date": "2020.01.05", "title": " Никога не мислете, че..."}
