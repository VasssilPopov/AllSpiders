{"url": "http://www.cross.bg/dluzhnitzi-pametnik-izdignat-1571521.html", "text": "/КРОСС/ Паметник на героите от Девета плевенска дивизия, участвали в Дойранската епопея, ще бъде издигнат в Плевен. Инициативен комитет подготвя поредица от прояви, с които да бъдат събрани пари за монумента, съобщава БНР.Идея за паметника съществува от десетки години, но по различни причини не е реализирана. Сега общинските съветници единодушно дадоха съгласието си.Преди време обществено обсъждане обедини усилията на граждани и институции. Паметникът ще бъде на площад \"Свобода\".Иван Нинов, един от организаторите на инициативите, коментира:\"Да направим нещо, което отдавна е трябвало да бъде свършено. Ние сме длъжници, първо - към паметта на предците ни, ние сме длъжници и на нашите деца.Битката при Дойран, това е една изключителна победа, която е призната по целия свят. Изграждането на един паметник ще бъде кулминацията. Няма да успеем за стогодишнината.Ако ние пропуснем този момент, следващото поколение ще забрави какво е било\". ", "date": "2018.03.31", "title": "Паметник на героите от Дойранската епопея ще бъде издигнат в Плевен"}
{"url": "http://www.cross.bg/makron-zayavi-algoritmi-1571525.html", "text": "/КРОСС/ Изкуственият интелект (ИИ) може „тотално да убие демокрацията\" ако бъде оставен без контрол, заяви президентът на Франция Еманюел Макрон в интервю пред списание Wired, предава Politico.Но това няма да спре френския президент да насърчава използването на дигитални алгоритми, които биха направили публичния и частния сектори по-ефективни. Вместо това, технологията трябва да бъде обект на дебати и контрол, за да бъде осигурено доверието на обществото, заяви Макрон.„Ролята ми е не да блокирам промяната, а да успея да преобразовам хората, за да могат те да се възползват от възможностите на новия свят\", заяви той. ИИ може да революционизира ключови индустрии, като енергетиката, отбраната, транспорта, финансите и медицината, посочи Макрон.Но „хората може и да отхвърлят тези иновации, ако им нямат доверие\", предупреди френският президент. Той гарантира, че всички алгоритми за ИИ, които неговото правителство създава, ще бъдат открити за дебати, за да се намали заплахата за демокрацията.Същото ниво на прозрачност ще бъде приложено и за алгоритми, разработени от компании, които получават финансови средства от френските власти. ", "date": "2018.03.31", "title": "Еманюел Макрон: Изкуственият интелект може да е заплаха за демокрацията"}
{"url": "http://www.cross.bg/panair-postradali-vuzrasten-1571533.html", "text": "/КРОСС/При инцидент с въртележка на панаир в град Ньовил Сюр Сен (централна Франция, близо до Лион) загина един човек, други четирима са ранени, съобщи телевизия BFM.Инцидентът се случи на великденски панаир. По неизвестна причина се откачи една от големите кабини, в която имаше повече от десет души. Загиналият е възрастен. Състоянието на друг възрастен, според лекарите, е много тежко.Леко са пострадали три деца, които са били в кабината. Други шестима не са пострадали. Жандармерията е започнала разследване на инцидента. ", "date": "2018.03.31", "title": "Инцидент с въртележка на панаир във Франция, един загина, а 4-ма са ранени"}
{"url": "http://www.cross.bg/novo-albasete-deportivo-1571524.html", "text": "/КРОСС/27-годишният Ново е откаран в болница в близкия град Сарагоса. Той е в тежко, но стабилно състояние.Детайли за инцидента не бяха съобщени, но според информации футболистът е пострадал при падане в открито пространство във вътрешната част на хотела. Двубоят между \"Депортиво\" Уеска и \"Албасете\", който трябваше да се играе по-късно днес, е отложен. ", "date": "2018.03.31", "title": "Испански футболист оцеля след падане от третия етаж"}
{"url": "http://www.cross.bg/alekseii-stoev-chasove-1571532.html", "text": "/КРОСС/ Броени часове до падането на космическата станция „Тянгун\". Според всички прогнози това ще се случи утре. Засега периметърът на падане остава много широк. И все пак - знае ли се къде и кога ще падне?Очаква се падането на космическата станция да стане в неделя около 19 часа българско време. Точното място обаче засега не се знае, въпреки че учените правят изчисления.Името \"Небесен дворец\" е доста преувеличено за помещение, голямо, колкото един кемпер. В станцията има 2  легла и място за тренировки. Тоалетната и кухнята са в модула, с който астронавтите идват и си отиват.Досега в \"Тянгун-1\" са живели общо 6 души. Последните си отиват през 2013 година. Оттогава летящата лаборатория потъва в мрак.От 2 години вече е неуправляема.„На този етап вероятността големи отломки да паднат на Земята не е голяма. Дори е незначителна\", заяви Лу Канг, говорител на Китайското външно министерство.След 37 000 обиколки около Земята, след часове \"Тянгун-1\" ще изгори в атмосферата. Това става под наблюдението на специалисти от цял свят, сред които Алексей Стоев.„Част от траекторията попада в Южна България и колкото и малка да е вероятността да падне тук, тя съществува\", коментира доц. д-р Алексей Стоев от Института за космически изследвания при БАН.„Тя не е квадратна, а под формата на елипса. В центъра ще паднат по-големите отломки, а останалите ще се разсеят в една опашка\", добавя доц. д-р Алексей Стоев.„Тянгун\" прелита над нашата страна на всеки 88 минути. От Калотина до Черно море взима разстоянието за около 20 секунди. Вероятността да удари сграда е астрономически малка. ", "date": "2018.03.31", "title": "Падането на \"ТЯНГУН 1\": Броени часове до влизането на станцията в атмосферата"}
{"url": "http://www.cross.bg/vyatur-byren-april-1571534.html", "text": "/КРОСС/Жълт код за бурен вятър е в сила за 16 области в страната на 1 април 2018 г. Това информират от Националния институт по метеорология и хидрология към БАН, цитирани от Агенция \"Фокус\".Предупреждението за потенциално опасно време важи за областите Благоевград, Кърджали, Хасково, Стара Загора, Габрово, Велико Търново, Русе, Търговище, Сливен, Ямбол, Бургас, Варна, Шумен, Разград, Силистра и Добрич.Там ще духа силен и бурен юг-югозападен вятър с пориви до 22-24 м/с. След обяд вятърът ще отслабне и ще се ориентира от запад-северозапад. ", "date": "2018.03.31", "title": "Жълт код за бурен вятър е в сила за 16 области в страната на 1 април"}
{"url": "http://www.cross.bg/kitaii-distantzionno-sondirane-1571502.html", "text": "/КРОСС/ Китай успешно изстреля в космоса три спътника за дистанционно сондиране на земната повърхност тази сутрин, предаде ТАСС.Извеждането на спътниците в космоса бе извършено от космодрума Тайюан в провинция Шанси с помощта на ракета-носител \"Чанчжън-4С\" (\"Великият поход-4С\").Трите спътника са създадени на база на въведеният в експлоатация през април 2013 г. спътник за дистанционно сондиране на земната повърхност \"Гаофен-1\". Те са предназначени за събиране на информация за природните ресурси.Това са първите спътници на Китай, предназначени изключително за нуждите на гражданите. ", "date": "2018.03.31", "title": "Китай успешно изстреля три спътника за дистанционно сондиране на Земята"}
{"url": "http://www.cross.bg/hoking-stivun-beshe-1571519.html", "text": "/КРОСС/ Хиляди хора се събраха за погребението на световноизвестния британски физик Стивън Хокинг, предадe Би Би Си.Актьорът Еди Редмейн, който изигра ролята на професора в биографичната драма \"Теория за всичко\" през 2014 г., беше сред подранилите. Той е един от седемте души, които ще произнесат речи в памет на учения днес. Сред другите са големият син на Хокинг Робърт, физичката проф. Фей Доукър и кралският астроном лорд Мартин Рийс.До 500 членове на семейството, приятели и колеги се очаква да присъстват на частната служба в църквата \"Св. Мария\" в Кембридж.Актьорът Еди Редмейн, който изигра ролята на професора в биографичната драма \"Теория за всичко\" през 2014 г., беше сред подранилите. СНИМКА: РОЙТЕРСКамбаната на църквата ще удари 76 пъти, по веднъж за всяка година от живота на проф. Стивън Хокинг, когато пристигне погребалният кортеж.Прахът на световноизвестния британски физик Стивън Хокинг ще бъде положен в Уестминстърското абатство в близост до гроба на Исак Нютон през юни. ", "date": "2018.03.31", "title": "Хиляди се събраха за погребението на Стивън Хокинг"}
{"url": "http://www.cross.bg/tochki-ansambul-mnogoboya-1571531.html", "text": "/КРОСС/ Безапелационно злато за българския ансамбъл по художествена гимнастика на Световната купа в София! Момичетата на Весела Димитрова изиграха впечатляващо съчетанието си с топки и въжета и завършиха на първата позиция в многобоя.След като в петък отборът ни в състав Симона Дянкова, Елена Бинева, Мадлен Радуканова, Лаура Траатс и Теодора Александрова изпълни много силно композицията си с пет обръча и получи оценка от 20.600 точки, днес родните грации бяха отличени с 20.650 (12.800 за трудност).Така България завоюва титлата със сбор от 41.250 точки. Сребърното отличие в многобоя спечели Япония с 38.700 точки, а на трета позиция завърши Италия с 38.550 точки. Руският ансамбъл остана на четвърто място с 38.300 точки.В неделя Златните момичета ще се борят и за медалите във финалите на отделните уреди. ", "date": "2018.03.31", "title": "Безапелационен ансамбъл завоюва златото в София"}
{"url": "http://www.cross.bg/terena-avurnahlyha-otbora-1571504.html", "text": "/КРОСС/ Близо 120 привърженици на \" нахлуха на терена и опитаха да стигнат до съблекалните на двата отбора, но бяха спрени в последния момент от стюардите. Тази сцена беше идентична със случката в \"Лил\" преди три седмици, когато ядосани фенове на отбора потърсиха саморазправа с футболисти след равенството 1:1 срещу \"Монпелие\". Някои от тях успяха.Привържениците на \" не стигнаха до играчите и изразиха недоволството си със скандирания.\n\t\t\t\t\t", "date": "2018.03.31", "title": "Фенове подгониха футболистите на \"Льо Авър\" (видео)"}
{"url": "http://www.cross.bg/boris-gotze-tzar-1571523.html", "text": "/КРОСС/ Заради строителството на Метро София - ІІІ диаметър - Позиция 1 - от ул. „Житница\" до бул. „България\" от 00.00 часа на 01.04.2018 г. до 24.00 часа на 01.10.2018 г. се въвеждат промени в организацията на движение, съобщиха от Столична община.Забранява се влизането на пътни превозни средства по:- средната част на пътното платно на бул. „Гоце Делчев\", между ул. „Кюстендил\" и бул. „Цар Борис ІІІ\", като се оставят за движение на ППС по една пътна лента в двете посоки в същия участък,- северното локално пътно платно на бул. „Цар Борис ІІІ\" и две пътни ленти от северната половина на централното пътно платно на бул. \"Цар Борис ІІІ\", с дължина по около 70 м от двете страни спрямо оста на бул. „Гоце Делчев\" и ул. „Житница\";- ул. „Житница\" между бул.\"Цар Борис ІІІ\" и ул. „Гебедже\".Движението на пътни превозни средства по бул. „Цар Борис ІІІ\" ще се извършва, както следва:.- в посока кв. „Княжево\" - в една пътна лента от южната половина на централното пътно платно на бул. „Цар Борис ІІІ\", в обхвата на строителната площадка на кръстовище бул. „Цар Борис ІІІ\" - бул. „Гоце Делчев\" - ул. „Житница\", като се осигури и лента за движение на пешеходците с широчина 1,50 м;- в посока „Център\" - в една пътна лента от южната половина на централното пътно платно на бул. „Цар Борис ІІІ\" в обхвата на строителната площадка на кръстовище бул. „Цар Борис ІІІ\" - бул. „Гоце Делчев\" - ул. „Житница\".От 04.30 часа на 01.04.2018 г. до 24.00 часа на 01.10.2018 г. автобусите по линии номера 73, 83 и 102, ще се движат по променен маршрут.Автобусите по линия 73 - в посока ж.к. „Гоце Делчев\" ще се движат от ж.к. Овча Купел 2 по маршрута си до кръстовището на ул. „Любляна\" с бул. „Овча Купел\", надясно по бул. „Овча Купел\", наляво по бул. „Цар Борис III\", надясно по бул. „Братя Бъкстон\", наляво по ул. „Тодор Каблешков\", наляво по ул. „Ген. Стефан Тошев\", надясно по бул. „Гоце Делчев\" и по маршрута си до ж.к. „Гоце Делчев\"- двупосочно.Автобусите по линия 83 в посока Зоопарка ще се движат от Хюндай България по маршрута си до кръстовището на бул. „Константин Величков\" с бул. „Възкресение\", по бул. „Акад. Иван Евстатиев Гешов\" през тунела под бул. „Цар Борис III\" и ул. „Св. Георги Софийски\", надясно по бул. „България\", наляво по бул. „Гоце Делчев\" и по маршрута си до Зоопарка - двупосочно.Автобусите по линия 102 - в посока Студентски град ще се движат от ж.к. Овча Купел 2 по маршрута си до кръстовището на ул. „Житница\" с бул. „Овча Купел\", наляво по бул. „Никола Мушанов\", надясно по бул. „Възкресение\", надясно по ул. „Акад. Иван Евстратиев Гешов\" през тунела под бул. „цар Борис III\" и ул. „Св. Георги Софийски, по бул. „Петко Ю. Тодоров\", наляво по ул. „Бяла черква\" и по маршрута си до Студентски град - двупосочно.Автобусите от линии 73, 83 и 102 ще спират на всички съществуващи автобусни спирки в променените участъци от маршрута.Спирки „Красно село\" с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. „Житница\" - бул. „Гоце Делчев\" - бул. „Цар Борис III\".Закриват се спирките:- двупосочна „Балканкар АД\" с код 0564 и 0569 на ул. „Житница\" ;- двупосочна „АП Земляне\" с код 0079 и 0080 на ул. „Житница\" ;- двупосочна „ж.к. Красно село\" с код 0637 и 0641 на бул. „Гоце Делчев\". ", "date": "2018.03.31", "title": "Налагат 6-месечни промени в движението в София"}
{"url": "http://www.cross.bg/maluk-frantziya-tzentralna-1571522.html", "text": "/КРОСС/ Малък двумоторен самолет се разби на автомагистрала в централна Франция. Загинали са двама души, които се намирали на борда му, съобщи BFMTV. Катастрофата станала близо до град Сен Шамон, в департамента Лоар.Според очевидци самолетът, който летял на ниска височина и пилотът изглежда бил загубил контрола, се блъснал в сигналния мостик над магистралата и паднал на аварийната лента, избягвайки сблъсък с автомобилите.Пилотът и пътникът му били открити мъртви в пилотската кабина. ", "date": "2018.03.31", "title": "Малък самолет се разби на автомагистрала в централна Франция, има 2 жертви"}
{"url": "http://www.cross.bg/erdogan-sveta-dzhamiya-1571518.html", "text": "/КРОСС/ Турският президент Реджеп Тайип Ердоган рецитира ислямска молитва във функциониращата като музей византийска църква Света София, която дълги години е служела като джамия, предаде Hyriet.В реч при откриването на фестивал на изкуствата днес Ердоган издекламира първия стих на Корана и посвети молитвата на \"душите на всички онези, оставили ни тази творба в наследство, най-вече на завоевателя на Истанбул\".Света София е построена през шести век и е служела като престолна църква по време на Византийската империя. След завладяването на Константинопол през 1453 г. от османците тя е преустроена в джамия. Като такава служи до 1935 г., когато основателят на светската република я преустройва в музей.Напоследък има дискусии от страна на проислямското правителство на Ердоган за превръщането на храма отново в джамия. ", "date": "2018.03.31", "title": "Ердоган рецитира в църквата \"Света София\" в Истанбул стих от Корана"}
{"url": "http://www.cross.bg/dyshi-papa-frantzisk-1571515.html", "text": "/КРОСС/В интервю с атеиста и негов дългогодишен приятел Еудженио Скалфари папа Франциск заяви, че Ад не съществува и осъдените души просто \"изчезват\". Това е отричане на 2000-годишното учение на католическата църква за реалността на Ада и вечното съществуване на душата.Интервюто между Скалафи и папата беше публикувано на 28 март 2018 г. в \"Ла Република\", съобщи CNSnews. Интервюто е със заглавие \"Папата: Чест е да те нарекат революционер\".На въпрос на Скалфари къде се наказват лошите души, папа Франциск казва: \"Те не са наказани, онези, които се покаят, получават Божията прошка и влизат в ранга на душите, които го очакват, но онези, които не се покаят и затова не могат да бъдат простени, изчезват. Няма Ад, има изчезване на грешните души\".CNSnews припомня, че в интервю през 2007 г. папа Бенедикт XVI казва: „Исус дойде, за да ни каже, че иска всички да отидем в Рая и че Ада, за който е казано толкова малко в наше време, съществува и е вечен за тези, които затворят сърцата си за неговата любов\". ", "date": "2018.03.31", "title": "Папа Франциск: Ад не съществува"}
{"url": "http://www.cross.bg/sotzialni-viza-vizi-1571516.html", "text": "/КРОСС/ За получаване на виза за САЩ ще се изисква от желаещите да пътуват до Америка да разкриват използваните от тях самоличности в социални мрежи, предишни телефонни номера и имейл адреси, предаде агенция Ройтерс.Новите мерки са изложени в план на Държавния департамент, огласен в петък, който може да засегне около 10 милиона души годишно.Той предвижда повечето кандидати за виза - както имигранти, така и посетители, да попълват формуляр, в който има списък със социални медии. Те трябва да попълнят всяка ползвана самоличност в тези платформи през последните пет години до датата на подаване на молбата.Друга информация, която ще се изисква за 5-годишния изминал период, са използваните телефонни номера, имейли и пътуванията в чужбина.Когато за първи път тези мерки бяха лансирани миналата година, като част от плана на президента Доналд Тръмп за засилени проверки на пристигащи в САЩ, организации за защита на гражданските свободи изразиха тревога за нарушаване на правото на личен живот.В US администрацията обаче смятат, че те ще им помогнат да идентифицират екстремисти, като например един от нападателите през декември 2015 г. в Сан Бернардино, Калифорния, когато бяха убити 14 души. Мъжът получил виза, въпреки че защитавал „джихада\" в социални мрежи.Мерките ще се прилагат за имигрантска визи DS-260 и неимигрантска (за посетители) - DS-160.За миналата финансова година 559 536 чужденци поискали имигрантски визи за САЩ и почти 9,7 млн. кандидатствали за други визи с цел посещение.С публикуването на плана във Федералния регистър започва 60-дневен период на обществено обсъждане преди евентуалното му одобрение или отхвърляне на 29 май от Административно-бюджетното управление. ", "date": "2018.03.31", "title": "За US виза ще трябва да се разкриват самоличности в социални мрежи"}
{"url": "http://www.cross.bg/barseloneta-barselona-kvartal-1571488.html", "text": "/КРОСС/В Барселона ходят на плаж дори навръх Нова година, когато обикновено температурата в града е 16-17 градуса.Но с повече късмет през майските дълги уикенди ще бъде над 23-24 и съвсем ще си става, а защо не и по Великден.И въпреки, че тази зима за първи път от двадесетина година в този феноменален град валя сняг, най-прекрасното пристанище на Средиземно море има една от най-красивите пролети в Европа и в целия свят.А от София има директни полети на 4 авиокомпании и още няколко варианта за прехвърляне.Споменахме Ница с красивото кацане, но Барселона не й отстъпва. Дали самолетът захожда от юг над плажовете на Коста Дорада - Златния бряг, или над плажовете на Коста Брава, и от север, и от юг това са стотици километри плажни ивици около столицата на Каталуня.Тя самата има десетина километра прекрасен пясъчен плаж. Хотелите на него са скъпи - от уникалния W с неговите приказни тераси - наричат го Платното заради формата на сградата, до онези на Порт Олимпик - олимпийското пристанище и уникалната огромна скулптура на риба, направена от самия Жоан Миро, където са и най-модните заведения като „Шоко\", „Карпе Дием\" и останалите, пак на самия плаж, това е гаранцията да бъдете на първа линия. По булеварда покрай яхтеното пристанище, който води до плажа ще намерите и бюджетни решения като 54, който има дори басейн на покрива, а зад гърба му е купонджийският квартал Барселонета с неговите невероятни ресторанти.Преди малко опасен квартал, сега Барселонета - малката Барселона, както гласи името й, е туптящото сърце на големия град, заради перфектната комбинация от много заведения, стари къщи на 2-3 етажа, малки площадчета и църквици. Идеалното място за вашето пролетно лято или за сезонната ви ваканция през юли или август. Като „Саламанка\" на плажа - класика за риба, за който е желателно да имате предварителна резервация, за да не чакате - но, ако сте на опашката, има специална маса, на която домакините оставят мезе - домашно направените колбаси като суджук.Или типично каталунския „Ла Бомбета\" на улица „Макиниста\" - първата пряка на крайбрежния булевард „Жоао де Борбо\", където една рода приготвя само домашни ястия за гостите и винаги е пълно с хора.В същия квартал е „Кан Маньо\" - култова кръчма, държана от млади хора, където цените са по-ниски от софийските, а храната е несравнимо по-добра, а докато чакате да се освободи маса и си говорите с хора от цял свят, които също като вас са в това положение, ви предлагат по бутилка от местната бира „Естрея\". Кръчмата е на улица „Балуард\", която има слава не само в Барселонета, а и в цяла Барселона, защото е дала името си на най-добрата пекарна в града - най-хубавите франзели, най-хубавите кроасани, най-дъхавите хлябове и сладкиши, които непрестанно се бълват от фурната и веднага се вземат от несекващите опашки в миниатюрното заведение.Пресичате площада срещу хлебарницата, където редовно се организират квартални празници, вървите все направо 2 минути и сте на плажа.Точно до кварталния общински спортен център с прекрасен фитнес и басейни, който струва само 15 евро за цял ден. По-хубавият обаче е в другия край на квартала - в началото на парка на Цитаделата до гара Франция, откъдето с влака ще стигнете за няколко часа до Париж. Той има не само цял етаж фитнес и огромен басейн с друг - джакузи, със сауна и парна баня в едно помещение, но има и закрит. Но там вече Барселонета свършва, а започва „Борн\" - друг велик и любим квартал на Барселона, за който ще ви разказваме, защото искаме да имате най-хубавото лято. ", "date": "2018.03.31", "title": "По Великден: Плажният сезон в Барселонета е открит"}
{"url": "http://www.cross.bg/dobrev-kiril-komentira-1571520.html", "text": "/КРОСС/„Не трябва да допускаме влошаване на отношения с Русия и не само заради историята, която ни свързва, а защото принципната позиция е да не вземаш крайни решения, без да имаш достатъчно доказателства\". Това заяви заместник-председателят на БСП Кирил Добрев по време на среща с членове и симпатизанти на левицата в Ловеч.Добрев коментира и откриването на строителните работи по 9-километровата отсечка Ябланица - Боаза. „За 10 години Сърбия, която не е член на ЕС, при далеч по-тежък терен, построи 80 км. магистрала от Ниш до Драгоман, а онзи ден вицепремиер, финансов министър, регионален министър организираха помпозно събитие и молебен за скромните 9 километра от магистрала „Хемус\".Представям си за тези 80 км. Драгоман-Ниш сигурно ГЕРБ щяха да направят 10 първи копки, да отрежат 15 лентички и да направят още толкова молебени\", коментира заместник-председателят на БСП.Добрев не подмина и партийните въпроси. Той подчерта, че на последните местни избори, в които участва БСП, резултатите са били близо 350 хил. гласа.Зам.-председателят на левицата припомни, че в лявото политическо пространство тогава е имало още две сериозни политически сили, които са взели гласове от БСП. „Днес никой не говори за тях и никой не мисли, че има друга лява партия извън БСП\", допълни той. „Аз съм сигурен, че подкрепата, която ще получи ръководството от редовите социалисти в битката им срещу ГЕРБ, е много ценна, защото БСП няма да е БСП без своите членове и структури по места\", каза още Кирил Добрев.„Ловеч е пример как бавно, но сигурно се ликвидира държавната болница в полза на частна с помощта на \"услужливи\" държавни служители\", коментира Кирил Добрев проблема с общинската болница.Като основна задача за местните избори той постави - БСП да се докаже като опозиция и алтернатива на местно ниво. „Изпълнителното бюро заявихме категорично, че се противопоставяме на всички тези феодални практики, които задушават общините и убиват честната конкуренция в зародиш.Това е ясен знак и към нашите представители в местните общински съвети, които са лицето на БСП\", коментира Кирил Добрев. Той допълни, че сега на ход са структурите по места и те трябва да покажат, че ГЕРБ има алтернатива на местно ниво.„Вие сте тези, които могат да покажат на своите приятели, съседи, близки, колеги, че и в най-малкия град, най-малкото село има алтернатива на феодалите от ГЕРБ и тази алтернатива сме ние\", каза още Кирил Добрев. ", "date": "2018.03.31", "title": "Кирил Добрев: Не трябва да допускаме влошаване на  отношенията с Русия"}
{"url": "http://www.cross.bg/sgrada-silen-iztichane-1571517.html", "text": "/КРОСС/Девет души са ранени при взрив, случил се в събота в жилищна сграда в град Редкалдина край Милано, причинен от изтичане на битов газ, предава телевизия RaiNews24.Взривът е толкова силен, че част от двуетажната сграда се срутва, а звукът е толкова силен, че се чува на километри от местопроизшествието.В момента на взрива в разрушената част от дома се намират девет души, осем от които успяват самостоятелно да се измъкнат от отломките.Според лекарите двама от пострадалите са в тежко състояние заради силни обгаряния.Състоянието на останалите пострадалите, сред които има две деца, се оценява като стабилно и не предизвиква притеснения. На място са пристигнали пожарни, полиция и представители на следствието, които трябва да установят точните причини за взрива.Съгласно постъпващата от мястото на събитието информация, става дума за изтичане на битов газ, след което последва взрив. ", "date": "2018.03.31", "title": "9 ранени при срутване на 2-етажна жилищна сграда край Милано"}
{"url": "http://www.cross.bg/tyrtziya-pytin-april-1571510.html", "text": "/КРОСС/ Пресслужбата на турското президентство съобщи, че президентът на Русия Владимир Путин може да посети Анкара на 3 и 4 април на официално посещение, предава Интерфакс, цитирана от Фокус.„Седмото заседание на Съвета за сътрудничество под председателството на президентите на Турция и на Русия ще се проведе на 3 април, където ще участват и министри от двете страни\", пише в заявлението.Очаква се, че в този ден ще се състои церемонията по установяването на основите на АЕЦ „Аккую\", който ще се строи по южното крайбрежие на Турция по руски проект. Турските медии напомнят, че по време на посещението на Путин в Турция се планира и тристранна среща с президента на Иран Хасан Роухани, посветена на Сирия. ", "date": "2018.03.31", "title": "Путин може да посети Анкара на 3 и 4 април"}
{"url": "http://www.cross.bg/kameri-seloto-devnya-1571512.html", "text": "/КРОСС/Девненското село Кипра е едно от малкото места у нас, в които няма престъпност. Битката с посегателствата е спечелена чрез видеонаблюдение.Около 6 хиляди лева са инвестирани преди 4 години в една дузина камери, включително и на входа на селото, съобщи bTV.Резултатът - за 3 години само 2 дребни кражби. Днес хората тук живеят спокойно, но си спомнят за престъпленията от миналото.Георги Гагов като дългогодишен полицай във Варненско отчита превантивния ефект на камерите: „Не може на всеки ъгъл да се сложат, трябва на възлови места, кръстовища, вход, изход на селото - от където да има полза като се сложат и да може да се извлича информация\".Част от камерите заснемат и номерата на автомобилите. След положителния ефект в селото в цялата община Девня ще бъде създадено видеонаблюдение.„Имаме монтирани 55 камери на входовете и изходите на територията на град Девня, работим в посока да достигнем до около 120 камери\", обясни кметът Свилен Шитов.А МВР обещава държавата да осигури софтуера за общините с видеонаблюдение.„Нашата задача е да ги свържем тия камери, да направим такива центрове, където се наблюдава със софтуер, за да намалим и хората\", подчерта вътрешният министър Валентин Радев. ", "date": "2018.03.31", "title": "Как едно село се пребори с престъпниците"}
{"url": "http://www.cross.bg/skripal-yuliya-london-1571509.html", "text": "/КРОСС/ Британското правителство обмисля дали да позволи посещения в болницата при Юлия Скрипал, която се възстановява в болницата, след като бе отровена заедно с баща си, бившия двоен агент Сергей Скрипал, в Южна Англия, предава Ройтерс.„Обмисляме молбите за консулски достъп предвид нашите задължения под международното право, включително правата и желанията на самата Юлия Склипал\", заяви говорител на британското МВнР.Руското посолство в Лондон заяви, че „настоява за правото да посети Скрипал\", която е руски гражданин. ", "date": "2018.03.31", "title": "Лондон: Обмисляме дали да позволим консулски достъп на Русия до Юлия Скрипал"}
{"url": "http://www.cross.bg/masyd-terez-zdravoslovnoto-1571507.html", "text": "/КРОСС/ Здравословното състояние на лъвчетата Терез и Масуд, които бяха спасени от разградския зоопарк, се е подобрило.Това показаха резултатите от нови пълни изследвания, които им бяха направени в спасителния център в Холандия от специалисти от берлинския институт за изследване на зоопаркови и диви животни „Лайбниц\".При първите изследвания на лъвчетата от България стана ясно, че те имат костни деформации и недостиг на хранителни вещества.Терез и Масуд ще продължат да живеят под медицинско наблюдение и на специален хранителен режим.  ", "date": "2018.03.31", "title": "Здравословното състояние на Терез и Масуд се е подобрило"}
{"url": "http://www.cross.bg/zaradi-byrgas-etazhna-1571508.html", "text": "/КРОСС/ 5-етажна сграда в сърцето на стария Бургас на ул. „Славянска\" 5 бе евакуирана заради пожар,съобщава Бургас24.Пламнала е ел. Инсталацията на сградата, а причината е късо съединение.                              По чудо няма пострадали, а в момента пред кооперацията са два противопожарни автомобила, линейка и полиция. ", "date": "2018.03.31", "title": "Евакуираха 5-етажна кооперация в сърцето на стария Бургас заради пожар"}
{"url": "http://www.cross.bg/promeni-zdravkov-obshtina-1571506.html", "text": "/КРОСС/ С приетите промени в Закона за устройство и застрояване на Столичната община се връща нормалността в строителния процес. Това коментира в интервю за \"Хоризонт\" главният архитект на София Здравко Здравков.Промените в закона бяха инициирани от Столичната община и арх. Здравков, за да бъде ограничено безразборното високо застрояване и да бъдат определени места за небостъргачите, както и да се въведат ограничения при строежите в ъглови парцели.Предстои Столичната община да задвижи процедурата по промени на Общия устройствен план на София, с които да бъдат определени конкретните зони с високо строителство.Максималната височина на застояване в останалите части на града ще бъде 75 метра, а за сградите над 50 метра ще се прави транспортен анализ.\"Изключително много усилия вложихме в посока промяна на нормативната уредба. Преминахме през поредица от много тежки сблъсъци с бизнеса и с професионалните организации, които като че ли не желаеха да има ред в нашия сектор. Уверявам ви, че в мътни води най-добре се лови риба.От тук се заложиха доста строги правила по отношение на спазване на нормативната уредба и с този закон се въвеждат ясни регламенти как да се продължи оттук нататък.Уверявам ви, че с този законопроект се въвеждат ясни правила за всеки урегулиран поземлен имот, така че да не бъдат надвишавани параметрите в плана\", заяви главният архитект на София Здравко Здравков, който изрази надежда с направените законодателни промени да се стигне до връщане на инвеститорите. ", "date": "2018.03.31", "title": "Арх. Здравков: Със законодателни промени връщаме нормалността в строителния процес"}
{"url": "http://www.cross.bg/fashion-week-sofia-1571511.html", "text": "/КРОСС/ С уникално мапинг шоу посветено на 25-годишнината на Christian of Roma започна последната вечер на Sofia Fashion Week SS 2018. Спектакалът ChRevolution ни пренесе в едно вълнуващо пътешествие в света на красотата.Фризьорът  Конда Кондов и най-добрите стилисти, пред очите на публиката преобразиха звездната носителка на титлата Miss Playmate 2009 и Miss Playmate All stars, Златка Димитрова.Единственият по рода си фризьорски спектакъл,които разказва за ЕВОЛЮЦИЯТА на РЕВОЛЮЦИЯТА в България!Минало, настояще и бъдеще, които се сливат в едно, за да се обединят в една епоха.Тази на КРАСОТАТА!  Която 25-години създавахме, създаваме и ще продължаваме да творим бе мотото на италианския бранд Christian of Roma.  4 красавици и 4 бранда \"Alfaparf\", \"BES\", \"OWay\" и \"Sexy Hair\". Зрителите на единствения моден форум в България видяха един спектакъл от феерия и нежност, класическа изтънченост и вечната красота,която обединяна всички възрасти.                     Арт Директорът и Dress Designer - Маурицио Пироло, главният стилист - Конда Кондов, и гримиьора на звездите  - Борислав Соколов - Бони  сътвориха едно спиращо дъха представление в препървената зала EFE на хотел Маринела. Гала верта на шестото издание на Sofia Fashion Week SS 2018 откри изключително талантливия дизайнер Иван Донев. С многобройни успехи на международната модна сцена той е носител на авторитетни чуждестранни отличия. Още през 2012 година прави своя дизайнерски дебют на Алта Рома в Рим, където е завършил прочутата академия „Коефия\".Една година по късно отново на Алта Рома, дефилира със съмостоятелна колекция и е награден с приза WORLD OF FASHION. Иван Донев е първият български дизайнер в каленадара на римската семица на модата.Колекцията му е отличена със сертификат Черти Лукс което е гаранция за иновация, уникалност и качество. На сцената на Sofia Fashion Week SS 2018 той представи колекция показваща неговия творчески път за петгодишната му дизайнерска кариера.                    Моделите на Visages Model Group завладяха модната публика с рокли от копринен френски шантунг, дантела, меланж-деворе и шифон. Дизайнерът представи модел вдъхновен от ТРИТЕ ГРАЦИЙ на Ботичели, две рокли вдъхновени от черния лебед и пауна, както и роклята изработена от 200 метра фин тюл, която вднигна на крака 6000-на публика в кралския театър Royal Albert Hall в Лондон.Българската публика стана свидител и на уникалната колекция „Мост между културите\", вдъхновена от  Музея на ислямското изкуство в Доха, Катар. С нея той показа една антична култура по иновативен и модерен начин по европейски стил. Освен по подиумите,талантът на  Иван Донев е и в аулите на университети и галерии по целия свят, където преподава свойства на фибрите и история на модата и води мотивационни лекции, които служат за пример на много студенти.Първата дама на Висшата мода в България- София Борисова отново показа впечатляваща и завладяваща модна линия. Най-новата и колекция \"Fashion diffusion\" идва директно от  модната столица Париж,където бе представена пред 1200 човека в рамките на Paris fashion week.Подиумът на Sofia Fashion Week SS 2018 се превърна в пролетна ферия от нежни и красиви рокли. В палитрата от цветове дизайнерката беше заложила на бледо розово и зелено,жълто и класическо черно. Къси и дълги рокли в комбинация с тюл,коприна и нежна дантела  заблестяха на сцената на модното събитие.В търсене на предизвикателства, талантливата и креативна дизайнерка София Борисова  на 22 май във Виена ще представи най-новата си колекция „Diffusione de la Rosa\". Нейните Haute couturе модели са произведения на изкуството с които всеки път завладява публиката.Певицата Есил Дюран за пореден път показа, че модата е нейната страст. За първи път на сцената на  Sofia Fashion Week SS 2018 стана горещо червено. Лимитираната серия от облекла,коята видя публиката на модния форум бе провокирана от филма  Великият Гетсби.Рокли с пера и ръчно инкрустирани камъни,актуалните гащеризони в съчатение със секси бюстиета  беше част от луксозно поднесената колекция на Есил Дюран.  Гала вечерта в която тържествуваше уникалността,стила,ферията от скъпи и красива облекла завърши с haute couture колекцията на Евгения Борисова.                  Талантливата дизайнерка представи много смели дизайнерски решения, вдъхновени от величествената женска дълбочина и същност. Колекцията е  вдъхновена от арабския свят с  много пищност, обеми и богати на кристали и мъниста материи. В повечето модели е заложена  изключителна по обем ръчна работа. Последният модел, с които беше закрита седмицата на модата в София накара зрителите да затаят дъх- булчинскта рокля на Евгения Борисова представена от Велина Узунова запълни цялата сцена със своята пищност и красота.Величествена и блестяща роклята беше последният щрих към най-успешното издание на Sofia Fashion Week SS 2018. Модата е изкуство,което събира и вдъхновява в продължение на четири вечери 35 български и световни дизайнери показа най-новото за сезон пролет-лято 2018г. Препълнените зали бяха доказателство за големия интерес към модното събитие.Бизнес дамата Маринела Арабаджиева за поредна година даде шанс на модата в България.За четвърта вечер генералният партньор на Sofia Fashion Week SS 2018 -Garanti Koza в присъствието на чаровните водещи Боряна Баташова и Теодор Тодоров-Тео наградиха късметлията, които спечели  билет за двама за АTP в Лондон за месец ноември.Спонсорът покрива разходите по транспорт и настаняване в луксозен хотел, като и VIP билети за турнира.На финала на сцената «дефилираха» всички екипи по организацията на мащабното събитие и поздравиха неговия меценат г-жа Маринела Арабаджиева, с което вдигнаха настроението в залата и то ескалира в незабравимо афтър парти с DJ Ahmet KILIC и всички модели участвали в бляскавите ревюта.", "date": "2018.03.31", "title": "С ексклузивни и бляскави ревюта завърши Sofia Fashion Week SS 2018.                                     "}
{"url": "http://www.cross.bg/obyasnenie-ryskoto-samolet-1571514.html", "text": "/КРОСС/ Руското министерство на транспорта заяви днес, че Москва ще иска официално обяснение от Великобритания защо пътнически самолет на руската авиокомпания Аерофлот е бил претърсен на лондонското летище Хийтроу вчера, предаде Ройтерс.Руското посолство в британската столица вече протестира по случая.Съобщението на министерството казва, че иска да знае какво се е случило снощи. \"Ако няма обяснение, руската страна ще оцени действията срещу нашия самолет за неправомерни и си запазва правото да предприеме аналогични мерки срещу британските авиокомпании\", посочва руското транспортно ведомство. ", "date": "2018.03.31", "title": "Русия: Ако не получим обяснение за обиска на самолета, ще действаме по сходен начин"}
{"url": "http://www.cross.bg/lider-pychdemon-nyama-1571513.html", "text": "/КРОСС/\"Искам целият свят да разбере: аз няма да се предам, няма да отстъпя, няма да се оттегля заради незаконните действия на онези, които загубиха изборите, или заради произвола на онези, които са готови да се откажат оп правовата държава и правосъдието зарди \"единството на родината\", пише бившият лидер на испанската автономна област.Пучдемон бе задържан в Германия на 25 март, връщайки се от Финландия в Белгия, където живее в изгнание от октомври м.г. Бившият регионален лидер е обвинен в подстрекателство към бунт заради опитите да постигне независимост на Каталуния.В понеделник районният съд в северния германски град Ноймюнстер (провинция Шлезвиг-Холщайн) продължи срока на неговия арест. Сега органите на германското правосъдие проучват въпроса за екстрадирането му в Испания. Решението се очаква след Великден, който за католиците и лютераните се пада на 1 април.", "date": "2018.03.31", "title": "Пучдемон: Няма да се предам и да се откажа от идеите си"}
{"url": "http://www.cross.bg/pozitziya-strana-iiotova-1571501.html", "text": "/КРОСС/Българската позиция по случая \"Скрипал\" е правилната, разумната и работещата позиция, заяви в предаването \"Събота 150\" на БНР вицепрезидентът Илияна Йотова.Според нея към момента няма европейски документ, който задължава държавите от Европейския съюз да имат единна позиция по казуса, а всяка страна е оставена да действа според собствените си външнополитически интереси и приоритети.Позицията на България щеше да бъде необяснима преди десет години, когато ситуацията в света беше доста по-спокойна - преди кризите, посочи Илияна Йотова:„В днешно време, когато борбата с тероризма, международните конфликти са буквално пред вратите ни, една такава позиция от страна на българската държава, която запазва авторитета си сред европейските партньори, а от друга страна запазва възможността да бъде посредник в отношенията с Русия, е не просто разумната, а работещата позиция.\"България не е единствената държава, запазила особен вид неутралитет, предприемайки най-слабата мярка с извикването на посланика ни в Москва за консултации, отбеляза вицепрезидентът и даде примери с реакциите на страни като Малта, Люксембург и Словакия. ", "date": "2018.03.31", "title": "Йотова: Българската позиция по случая „Скрипал“ е разумната и работещата"}
{"url": "http://www.cross.bg/diplomati-rysiya-ryskoto-1571505.html", "text": "/КРОСС/ ", "date": "2018.03.31", "title": "Първата група изгонени американски дипломати си тръгна от Русия"}
{"url": "http://www.cross.bg/pozhara-nyama-krustev-1571503.html", "text": "/КРОСС/ Щетите от пожара във влака София-Бургас са за минимум един милион лева. Това заяви бившият изпълнителен директор на \"Холдинг БДЖ\" Християн Кръстев.Според него тези щети ще си останат за сметка на БДЖ, тъй като до момента никой не споменава нищо за застраховател, който да е заинтересован причините за пожара да бъдат установени, за да може да покрие щетите.\"От два бракувани вагона, независимо на колко години и в какво състояние са, щетите са за минимум милион лева, коментира Християн Кръстев.Фактът, че никой не споменава нищо за застраховател е показателен. Вероятно няма застраховка.Това означава, че БДЖ ще трябва да покрие сметката накрая. Всички помним каква застраховка на подвижния състав в БДЖ беше направена през 2011 година. Оказа се, че тя е валидна само тогава, когато вагоните не са в движение, а се намират в депото.Изобщо няма да се учудя, ако тази застраховка важи и до днес. Затова вероятно застраховател в случая с пожара във влака София-Бургас така и няма да се появи\".Според Християн Кръстев, най-вероятно причината за пожара е техническа. \"От репортажите, които гледах, се вижда, че огънят тръгва от електрическото табло на вагона, коментира бившият изпълнителен директор на БДЖ, който е член на Градския съвет на БСП - София. Задължително трябва да има изправна противопожарна система, която обаче в случая не се е задействала. Това показва лоша поддръжка. Вероятно, в следствие на немарлива работа, някой от техниците е изолирал предпазителите, по този начин са изолирали и цялата противопожарна система. И резултатът от това е вече известен - два изгорели вагона и минимум един милион лева щети. Цяло щастие е, че няма пострадали хора и жертви\".При положение, че няма застраховател, който да е заинтересован истинската причина за пожара да бъде открита, специализираното звено за разследване към министерството на транспорта ще установи това, което му нареди министърът, смята Християн Кръстев.\"Това \"специализирано звено за разследване на тежки произшествия\" се състои от един човек в министерството, който е подчинен на министъра. Този човек няма нито възможност, нито техническо обезпечение, за да установи какво се е случило, обясни той.С промените в закона, вместо да изпълнят европейската директива и да отделят това звено, да го направят независимо, така че да не е на подчинение на министъра, те свършиха точно обратната работа.Промениха закона така, че това звено да бъде пряко подчинено на министъра. Затова смятам, че \"звеното\" от един човек ще посочи такава причина за пожара, каквато му нареди министърът\". ", "date": "2018.03.31", "title": "Християн Кръстев, бивш директор на БДЖ: Щетите от пожара във влака София-Бургас са за минимум 1 милион лева"}
{"url": "http://www.cross.bg/arnold-surdechna-subydi-1571493.html", "text": "/КРОСС/ Арнолд Шварценегер се намира в стабилно състояние  след като се събуди и в момента се възстановява от пише TMZ.Близките на Арнолд просто ни казаха следното: Процедурата беше \"да се замени пулмонална клапа, която първоначално бе заменена от вродена сърдечна недостатъчност през 1997 г. Този клапан за замяна от 1997 г. никога не е трябвало да бъде постояван но е издържал до днес, затова трябваше да бъде сменен.Арнолд се възстановява от операцията и е в стабилно състояние. Първите му думи, след като се събуди бяха:  \"I'm back\"  - \" Върнах се\".  ", "date": "2018.03.31", "title": "Арнолд Шварценегер се събуди от сърдечна операция и каза: \"I'm back\" "}
{"url": "http://www.cross.bg/danailov-velikden-stefan-1571496.html", "text": "/КРОСС/ Искам да дам някои обяснения. Нашите срещи с почитателите на българския театър са в два варианта - без моето участие, аз участвам под формата на монолог. Невъзможно ми е да бъда навсякъде. Другият вариант на срещите са като представлението на 9 декември в Народния театър, каза Стефан Данаилов в сутрешния блок на Би Ти Ви.Имам още много спомени, които не можах да разкажа в книгата. Великден е един от най-чудесните християнски празници. Майка ми почваше да меси празници за Великден 3 дни преди празника. Носих и връщах до фурната по 11 тави с козунаци. В дома ми са правени всички християнски ритуали, разказа Ламбо.Ежедневно си мисля за опрощението, възмездието е малко по-сложно. Днес е Лазаровден, дай Боже, нацията ни да се излекува. Плаша се от думата възмездие, но опрощение съм по-склонен да приема, каза още той.Днес в Бургас ще ми е много приятно. Тук съм изживял едни от най-щастливите моменти с живота си - получих първата си награда с Марги Хранова на песенен фестивал. В този град разбрах, че съм станал много популярен артист, каза още той.Народната любов я усещам, приятно е да знаеш, че хората те харесват. Много е хубаво, това не е било заветната ми мечта, но доказва, че съм имал един достоен живот. Не разбрах защо Васил е отказал наградата \"Икар\", той заслужава награда, и то още по-голяма. Може би грешката е, че бяха предложени двама души за една и съща. Аз се радвам на всички награди. Награди с връзки не съм получавал, допълни Данаилов. ", "date": "2018.03.31", "title": "Стефан Данаилов: Народната любов доказва, че съм имал един достоен живот"}
{"url": "http://www.cross.bg/rymuniya-kipur-kosovo-1571495.html", "text": "/КРОСС/ Румъния и Кипър ще се присъединят към Испания, отказвайки да участват на срещата на високо равнище между ЕС и Западните Балкани в София, защото не искат да седнат на една и съща маса с представителя на Косово, предава A1oN.Румъния, Кипър и Испания предупреждават, че няма да участват на среща, където Косово се третира като независима държава и където на страна ще бъде обещано европейско бъдеще, предава Фокус.В момента председателят на Европейския съвет Доналд Туск е в интензивни преговори с испанския премиер Мариано Рахой в опит да преодолее различията, но в момента се отварят два нови фронта. ", "date": "2018.03.31", "title": "Румъния и Кипър не искат Косово на срещата между ЕС и Западните Балкани в София"}
{"url": "http://www.cross.bg/bulgariya-tzyalostnata-marki-1571492.html", "text": "/КРОСС/ В Босна и Херцеговина толкова се прехласнаха по \"Лудогорец Арена\" при посещението си в България заради контролата на отбора им с нашите \"лъвове\", че взеха решение да направят националния си стадион по подобие на този на \"орлите\".Това бе заявено на официална пресконференция от президента на Железничар - Сенад Мисимович. Вече дори е подписан договор с фирмата \"Hellasod/Greentech\". Според условията в него, цялостната подмяна на тревното покритие ще струва 1 096 149 марки (1 босненска марка е равна на 1 лев), а с допълнителните подобрения по съоръжението цялостната похарчена сума ще е 1 216 000 марки.Очаква се изпълнението на проекта да бъде възложено на смесен гръцко-български екип, като представителя на компанията - Янис Атанасиу подчерта добрия опит на \"Hellasod/Greentech\" в изграждането на стадиони в България, Сърбия, Албания и Македония. ", "date": "2018.03.31", "title": "В Босна се прехласнаха по \"Лудогорец Арена\", правят националния си стадион копие на \"бижуто\" на \"орлите\""}
{"url": "http://www.cross.bg/samoleta-moskva-britanskite-1571491.html", "text": "/КРОСС/ Обискът в самолета на Аерофлот, извършен вчера от гранични полицаи и митничари на лондонското летище Хийтроу, не е бил свързан с разследването за Сергей Скрипал.Това са заявили източници в британското правителство, цитирани от ТАСС.Източниците отбелязали, че обискът е бил обичайна проверка на самолета, пристигащ от \"високорискова страна\".По-рано от Аерофлот съобщиха, че британските власти са извършили щателен обиск на самолета, принуждавайки членовете на екипажа да го напуснат и изолирайки командира му в пилотската кабина.Според руската авиокомпания, подобни действия \"абсолютно не съответстват на световната практика за провеждане на такива претърсвания\".Самолетът А-321 , изпълняващ редовен полет Москва-Лондон- Москва, е излетял обратно за руската столица снощи с три часа закъснение. След завръщането командирът на авиолайнера Виталий Митрофанов каза по телевизия Россия-24, че шестима британските служители с куче се качили на борда и казали, че трябва да извършат претърсване на борда за предмети, забранени за пренасяне.Те извършили обиска без никакъв свидетел от екипажа, който е бил отстранен, и без да покажат никакъв протокол за резултата.Руското посолство във Великобритания поиска с нота от британското външно министерство разяснение за случая. ", "date": "2018.03.31", "title": "Претърсиха руски самолет на летището в Лондон : Русия това беше една груба провокация!"}
{"url": "http://www.cross.bg/ychilishte-radeva-parcheta-1571497.html", "text": "/КРОСС/ Екип от учени във Висшето Военноморско училище „Никола Вапцаров\" във Варна, който наблюдава орбитата на китайската космическа станция, е успял да заснеме преминаването й над България в 8 часа тази сутрин - това съобщи пред БНР доц. Веселка Радева от катедра „Математика и физика\" на Морското училище.Четири информационни космически агенции по света наблюдават движението на станцията, отломки от която се очаква да паднат на земята, допълни доц. Радева.„Най-точно предсказанието на САТ био информационна космическа агенция, която съобщава, че на 1 април в 6.23 универсално време или 9.23 Българско време плюс- минус 8 часа ще се случи този сблъсък.Когато навлезе съвсем на пътните части на атмосферата тогава ще се запали и ще изглежда на най- горните слоеве като комета и ще започна да се раздела на отделни парчета.Няма никаква опасност за хората за заградите защото с много голяма скорост за около минута, тя мина от Сърбия до черно море и могат да паднат парчета и затова не бива никой да прибира такива парчета, защото в тях се очаква да има Хидразин, това е едно токсично вещество, ако се намери такова парче или сте чули тътен или сте видели да пада нещо просто обадете на 112 за да може оторизирани хора в контейнери да приберат този материал иначе има огромен риск за вашето здраве.\", каза доц. Веселка Радева от катедра „Математика и физика\" на Висшето Военноморско училище \"Никола Вапцаров\" във Варна. ", "date": "2018.03.31", "title": "Учени от Морското училище заснели преминаването на \"Тянгун-1\" над България"}
{"url": "http://www.cross.bg/neshto-imat-grip-1571494.html", "text": "/КРОСС/ Учени от БАН разработват универсална ваксина срещу грип. Тя може да предпазва от различните щамове.\"Грипните вируси са много разнообразни и имат невероятно бърза мутация всяка година. Но всички те имат нещо непроменимо, нещо, което остава постоянно във времето. И това нещо може да бъде обект на имунния отговор. Ние атакуваме него\", поясни за \"Събуди се\" доц. д-р Андрей Чорбанов, ръководител на департамент \"Имунология\" към БАН.\"Това може да бъде революция. По света много конкурентни групи работят по създаване на такъв тип ваксини и подходите им са различни\", допълни той.Какво представлява ваксината и ще бъде ли тя достъпна скоро? Отговорите гледайте във видеот. ", "date": "2018.03.31", "title": "Наши учени разработват универсална ваксина за грип"}
{"url": "http://www.cross.bg/myasto-godinata-tzeliya-1571499.html", "text": "/КРОСС/ Трите 130-годишни секвои, които бяха българският кандидат за \"Европейско дърво на годината\", са на осмо място в класацията.Дърветата са в местността \"Ючбунар\" над кюстендилското село Богослов. Гласуването онлайн беше през целия февруари.Осмото място на секвоите- гиганти, засадени от пионера на лесовъдството в България инж. Йордан Митрев, се счита за безспорен успех.Секвоите са известни вече по целия континент, ежедневно се посещават от десетки туристи и приподолюбители. ", "date": "2018.03.31", "title": "Трите 130-годишни секвои край Кюстендил са на осмо място в класацията \"Европейско дърво на годината\""}
{"url": "http://www.cross.bg/motorist-putya-zagina-1571498.html", "text": "/КРОСС/ Инцидент беляза откриването на мотосезона в Русе днес.Моторист загина в катастрофа на пътя Бяла-Русе. Той застигнал тир, който пътувал към дунавския град, при неясни до момента причини, при изпреварването мотористът, се ударил в товарния автомобил.Мъжът е загинал на място. При инцидента има и двама ранени. Извършен оглед, движението в района се регулира от пътни полицаи.*Снимката е илюстративна", "date": "2018.03.31", "title": "Моторист загина на пътя Русе-Бяла"}
{"url": "http://www.cross.bg/musk-tesla-ilon-1571500.html", "text": "/КРОСС/ Илон Мъск смята да оползотвори изкопаната пръст от подземните тунели на своята Boring Company по доста нестандартен начин - превръщайки ги в \"лего тухлички\".Идеята е тези „лего конструктор за възрастни\" да намери приложение при построяване на скулптури и малки сгради.Повече подробности около тази нова идея на Мъск засега не са известни. Но не за първи път той привлича вниманието с нестандартни хрумвания - така например, наскоро изстреля в космоса Tesla Roadstеr с ракетата-носител Falcon Heavy. Мъск направи и над милион от продажбата на огнехвъргачки.Илон Мъск е способен да привлича сериозни инвестиции за своите проекти, вкл. електромобилите Tesla, космическите ракети и високоскоростните тунели. Все още обаче тези начинания на Мъск не носят печалба, като най-тревожно е положението с Tesla - компанията работи на загуба и се нуждае от още много солидни инвестиции, за да влезе в желания ритъм на производство. ", "date": "2018.03.31", "title": "Илон Мъск ще продава ”лего тухли”?"}
{"url": "http://www.cross.bg/-sotzialni-yslygi-1571484.html", "text": "/КРОСС/ Проектите се финансират от ОП „Региони в растеж\" 2014-2020 г., кандидатстването е до 30 августМинистерството на регионалното развитие и благоустройството ще инвестира над 41 млн. лв. в изграждането на центрове за подпомагане и грижа на възрасти хора в страната.Финансирането се осигурява от Оперативна програма „Региони в растеж\" 2014-2020 г. по мярката „Подкрепа за деинституционализация на социалните услуги за възрастни и хора с увреждания\" в рамките на приоритетна ос 5 „Регионална социална инфраструктура\", която вече е отворена за кандидатстване.Проектът предвижда изграждането, ремонта, обзавеждането и оборудването на общо 68 центъра за грижа за хора с увреждания и 6 дневни центъра за подкрепа на лица с различни форми на деменция и техните семейства в 29 общини (Варна, Велики Преслав, Велико Търново, Враца, Габрово, Горна Оряховица, Димитровград, Дряново, Казанлък, Кърджали, Кюстендил, Ловеч, Малко Търново, Нови пазар, Перник, Пловдив, Русе, Свищов, Своге, Силистра, Сливен, Смолян, София, Струмяни, Тополовград, Търговище, Хасково, Шумен и Ямбол).Общините са включени в Картата на резидентните услуги и Картата на услугите за подкрепа в общността, разработени от Агенцията за социално подпомагане и Националното сдружение на общините в Република България.  Основна цел е да се осигури достъп до качествени социални услуги за лица с увреждания и възрастни хора в съответствие с Плана за действие за периода 2018-2021 г. за изпълнение на Националната стратегия за дългосрочна грижа.С изпълнението на проектите, ще бъдат създадени по-качествени социални услуги. Предвидено е те да се изпълняват по интегриран начин чрез финансирането им по ОПРР 2014-2020 (за изграждане на инфраструктурата) и по Оперативна програма „Развитие на човешките ресурси\" 2014-2020 (за предоставянето на новите социални услуги) с цел осигуряване на допълняемост, интегрираност и устойчивост на създадените социални услуги.Крайният срок за кандидатстване по процедурата е 30.08.2018 г.Пакетът документи за кандидатстване е публикуван на интернет-сайта на ОПРР 2014-2020, в меню: Актуални процедури и в ИСУН 2020, както и на . ", "date": "2018.03.31", "title": "41 млн. лв. ще бъдат инвестирани в 74 социални центъра за подкрепа и грижа за възрастни в 29 общини"}
{"url": "http://www.cross.bg/dolara-vratza-zhena-1571489.html", "text": "/КРОСС/ Представящ се за ченге телефонен измамник заблуди възрастна жена от Враца да изхвърли 1500 долара и златни накити.В петък вечерта в районното управление на Враца бил получен сигнал от 76-годишна врачанка, която съобщила, че е била измамена по-рано същия ден от ало-мошеници.Жената разказала, че на домашния й телефон се обадил мъж, който се представил за криминалист. По време на разговора мъжът я въвел в заблуждението, че е необходимо да участва в залавянето на група телефонни измамници.За целта жената трябвало да изтегли по дадените й указания всичките си налични пари от банковата си сметка. Измамникът дори инструктирал бабата да остави 100 долара на сметката, за да не бъде закрита.Потърпевшата е изтеглила сумата от 1500 щатски долара, след което ги е оставила заедно с 1 златен наполеон от 14 грама 24-каратово злато в контейнер за смет.Възрастната жена осъзнала, че е била измамена, след като не получила повече обаждания. Сигнализирала за случая в полицията, където съставили досъдебно прои зводство по случая. ", "date": "2018.03.31", "title": "Измамена баба хвърли на боклука 1 500 долара и злато"}
{"url": "http://www.cross.bg/slyzhiteli-prestupna-grypa-1571487.html", "text": "/КРОСС/ Специализираният наказателен съд остави в ареста 8 от 11-те данъчни служители, обвинени за участие в организирана престъпна група и вземане на подкупи.Останалите обвиняеми бяха освободени под парична гаранция.Магистратите решиха да запазят мярката \"домашен арест\" на 12-ия задържан, предаде БНТ.По време на заседанието Прокуратурата поиска най-тежката мярка за обвиняеми с мотива, че те могат да извършат друго престъпление, както и да въздействат върху свидетели по делото. Обвинението обаче не коментира защо иска задържане под домашен арест за 12-ия обвиняем.От своя страна защитниците на данъчните служители заявиха, че няма достатъчно доказателства, нито пък конкретика кой по какъв начин е участвал в организираната престъпна група. Последваха и обвинения към прократурата в ПР-акция.\"Считам, че имаме достатъчно доказателства по това производство. Както добре знаете, преди два дена беше проведена специализирана акция на специализираната прокуратура, съвместно с ГДБОП. Беше констатирана и неутрализирана престъпна група\", каза прокурорът по делото Димитър Петров.\"Най-смущаващото е, че се твърди, че това е организирана престъпна група, при положение, че няма нито едно убедително доказателство. В частност говоря за моите доверители, които да ги свърже с хора, които са нагоре в йерархията\", каза адвокат Димитър Марковски.Последваха и обвинения към прокуратурата в ПР-акция.Данъчните служители бяха бяха задържани на 27 март след акция на ГДБОП и специализираната прокуратура. Те са следени от октомври на 2017 година. Обвинението към тях е, че са искали и приемали подкупи, за да си затварят очите за нарушенията, извършени от собственици на търговски обекти.Според обвинението те са участвали в организирана престъпна група с цел рекет на търговци. За шеф на групата държавното обвинение сочи Владимир Василев, който е началник звено „Оперативен контрол\". Според версията на обвинението получавал отчисление от всеки подкуп, взет от подчинените му.Най-голямата сума, с която данъчните рекетирали търговците, за да не пишат акт, е 10 000 лева. Три групи свидетелски показания са били дадени в хода на разследването - на собственици на търговски обекти, от колеги на обвинените данъчни служители, както от странични лица.Ако бъдат признати за виновни, наказанието е лишаване от свобода за повече от пет години. Съгласно доводите на обвинението налагането на най-строгата мярка за неотклонение е необходимо, защото има опасност обвиняемите да окажат натиск на свидетели. ", "date": "2018.03.31", "title": "В ареста остават 8 от арестуваните 12 служители на НАП"}
{"url": "http://www.cross.bg/maritza-odrin-metra-1571485.html", "text": "/КРОСС/ NOVA.На кадри от дрон се вижда как реката е излязла от коритото си и дори е заляла исторически мост и гробище в Одрин, близо до границата с Гърция и България.Мостовете над Марица и река Тунджа остават затворени, съобщават турските медии. Те допълват, че през последните 24 часа притокът на Марица се е увеличил от 327 кубични метра в секунда до почти 1400 кубични метра.", "date": "2018.03.31", "title": "Река Марица преля край Одрин, наводнени са жилищни райони "}
{"url": "http://www.cross.bg/postradali-durvo-sopot-1571490.html", "text": "/КРОСС/ Петима души са пострадали, след като лек автомобил \"Форд\" се е ударил в дърво на изхода на град Сопот в посока Карлово.Сигналът за тежката катастрофа е подаден минути преди 1 часа тази нощ, съобщиха от Областната дирекция на МВР в Пловдив.Зад волана на форда е бил 19-годишен младеж, който няма шофьорска книжка. Той е изгубил контрол върху автомобила, който е излязъл от пътното платно и се е ударил  крайпътно дърво.Шофьорът и четиримата му спътници са пострадали, като най-тежко е състоянието на водача. Лекарите се борят за живота на младежа.Всички пострадали са от Сопот и са настанени в болница. Взета е кръвна проба на шофьора. Направен е оглед на местопроизшествието, образувано е досъдебно производство по случая.*Снимката е илюстративна ", "date": "2018.03.31", "title": "5-ма ранени при удар в дърво, водачът без книжка"}
{"url": "http://www.cross.bg/motori-dnes-sofiya-1571483.html", "text": "/КРОСС/Нашествие с мотори в столицата. Софийските клубове откриват Мотосезон 2018-а.Тази събота обаче любителите на моторите ще се съберат пред  храма „Свети Александър Невски\".След 11 часа предстои най-голямото мото шествие през центъра на София. То ще премине през  ул. „Оборище\", по булевардите „Васил Левски\", \"Цар Освободител\", „Цариградско шосе\", „Алея Яворов\", „Никола Вапцаров\", \"Черни връх\" и \"България\" до пътен възел Бояна.Минувачите ще станат свидетели на шоу с акробатика на мотори. Организаторите обещават музика и настроение. Всичко това под мотото „Не на агресията на пътя\".Предстои и велошествие и велокарнавал днес. Инициативата е „София кара колело\".  Олимпийските легенди Йордан Йовчев и Евгения Раданова ще поведат колоната от площад „Народно събрание до Южния парк\". Стартът е в 11,30.  Събитията днес обаче предполагат ограничения в придвижването, имайте това предвид. ", "date": "2018.03.31", "title": "Откриват мотосезон: Кои улици ще бъдат блокирани в София?"}
{"url": "http://www.cross.bg/bulgariya-natisk-donchev-1571486.html", "text": "/КРОСС/ България е изразила категорично солидарността си към Великобритания - и публично, и в частни разговори. Това заяви за \"Събуди се\"  по Нова телевизия  вицепремиерът Томислав Дончев по повод скандала около отравянето на бившия шпионин Сергей Скрипал в Лондон.\"България няма как да е между ЕС и Русия. България е в ЕС и по отношение на това спор няма\", допълни той. И уточни, че от развоя на събитията зависи дали в бъдеще време ще бъде предприета друга мярка.На въпроса дали върху България е имало натиск по отношение на реакцията й по случая, той отговори: \"Имало е разговори. Не опити за натиск. Българското правителство не работи под натиск\".Според него ситуацията около конфликта между Москва и Лондон е по-лоша дори от тази по време на Студената война.\"Напрежението ескалира много, много бързо. Това е до голяма степен непозната ситуация и обичайните матрици не ни вършат никаква работа\", смята Дончев.\"Много ми се иска това, което започва, по никакъв начин да не може да бъде определяно с термина \"война\". Противопоставянето ескалира. Има разлики, което чертае нов световен ред. Не смея да гадая как ще приключи това\", допълни вицепремиерът.\"Това е използване на бойно отровно вещество, което е абсолютно недопустимо. ", "date": "2018.03.31", "title": "Томислав Дончев: Категорично солидарни сме с Великобритания "}
{"url": "http://www.cross.bg/severnokoreiiski-kompanii-vuglishta-1571480.html", "text": "/КРОСС/ Съветът за сигурност на ООН наложи нови санкции на Северна Корея, насочени против контрабандата по море, осъществявана от КНДР, с която Пхенян получава петрол и да продава въглища, заобикаляйки предишните ограничения, наложени от Съвета за сигурност, съобщава Ройтерс.По искане на САЩ в черния списък са включени 27 кораба, 21 корабни компании и едно физическо лице, предаде Ройтерс. 15 от корабите са севернокорейски, пет от санкционираните компании са базирани в Китай, а физическото лице е тайвански бизнесмен. 12-те кораба, които не са севернокорейски, подлежат на глобална забрана за влизане в пристанища и трябва да бъдат отписани от регистрите, а 15-те севернокорейски подлежат на замразяване на авоарите, 13 от тях - на глобална забрана за влизане в пристанища.Тайванецът Цанг Юнг Юан е обвинен, че координира севернокорейския износ на въглища със севернокорейски брокер, опериращ в трета страна. Той подлежи на замразяване на авоарите и забрана на пътуванията.Авоарите на санкционираните корабни компании трябва да бъдат замразени, посочва Ройтерс. В списъка са две китайски компании - Shanghai Dongfeng Shipping и Weihai World Shipping Freight, които са обвинени, че техни кораби са транспортирали севернокорейски въглища. Три са базирани в Хонконг, по-специално Huaxin Shipping, която доставила севернокорейски въглища на Виетнам през октомври 2017 г. Освен това 12 севернокорейски фирми са обвинени, че са участвали в незаконни доставки на петрол и горива.Останалите санкционирани компании са базирани в Маршаловите острови, Сингапур, Панама и Самоа.Миналия месец Вашингтон поиска санкционирането на 33 кораба, 27 корабни компании и един тайвански бизнесмен. Китай отложи решението на 2 март, без да посочи причина, а 15-членният Комитет на Съвета за сигурност на ООН по санкциите срещу КНДР работи с консенсус. Завчера САЩ предложиха съкратен списък, който вчера беше одобрен единодушно, отбелязва Ройтерс.Единодушното одобряване на този исторически пакет от санкции е ясен знак, че международната общност е единна в усилията ни да поддържаме максимален натиск над севернокорейския режим, заяви постоянната представителка на САЩ в ООН Ники Хейли в писмена декларация, цитирана от  ТАСС. ", "date": "2018.03.31", "title": "Съветът за сигурност на ООН наложи нови санкции на КНДР"}
{"url": "http://www.cross.bg/sandanski-poveche-politziyata-1571481.html", "text": "/КРОСС/ Пожар горя в жилищен блок в центъра на Сандански в нощта на петък срещу събота. Огънят е тръгнал от смесен магазин на приземния етаж. Няма ранени и пострадали.Живущите са били евакуирани незабавно.Три пожарни се бориха повече от три часа, за да потушат ужасяващата огнена стихия, обхванала огромна жилищна сграда в Сандански.По първоначална информация полицията работи по версията за умишлен палеж.Три автомобила, паркирани пред жилищната сграда са изгорели. Десетки апартаменти са с изпотрошени прозорци. Според живеещите в блока нанесените щети са за повече от 2 милиона лева.При създалата се извънредна ситуация на мястото на инцидента бяха извикани кметът на Сандански Кирил Котев, шефът на полицията Борис Щурков и директорът на РДПБЗН инж.Георги Пармаков.Лекарски екип оказа помощ на 70-годишен мъж, които се почувства зле.Това е най-страшният, невиждан пожар, сполетял града, коментираха живеещите в блока, докато чакат огъня да бъде изгасен и да разберат какво се случва с домовете им.Собственикът на магазина за перилни препарати Кирил Божинов не отхвърли версията някой умишлено да е подпалил помещението.Дежурен екип остана дълго, след като и последната искра бе загасена, за да наблюдава пожара да не се възпламени отново. ", "date": "2018.03.31", "title": "Нощна евакуация: Горя жилищен блок в Сандански"}
{"url": "http://www.cross.bg/lazarkite-ipatiii-pesni-1571470.html", "text": "/КРОСС/  Лазаровден е. Празникът е с подвижна дата - последната събота преди Страстната неделя. На него се изпълнява ритуала Лазаруване.Подевките (момичета на 13-14 години) се подготвят за лазаруване от Среднопостница (средата на великденския пост) или от Свети четиридесет ученици (9 март) - разучават пазарски песни и игри, избират си водачка. Девойките лазарки, пременени и накичени с венци и цветя, тръгват по групи от дома на водачката и обикалят къщите. Обикалянето става от обед на Лазарица до обед на Връбница.Понякога лазарките обличат невестини дрехи, защото невестите са „най-берекетлии\". Когато влязат в дома, пеят песни за всеки член от семейството, започвайки от най-стария. Песните на лазарките са за синове, внуци, малки деца, смели юнаци, прекрасни девойки и още по-прекрасна любов, за сила и юначество, за хубост, късмет и богатство - на всеки според положението му в семейството и професията.Лазарките се чакат с радост. Къща, в която са влезли лазарки, е честита през цялата година. Подаряват им се бели яйца (символ на нов живот и ново раждане), брашно, мас. На места лазарките изпълняват и песни за дъжд от обичая „пеперуда\", което е свързано със стопанския сезонен обрат. В Източна България се появяват повече „роли\" в лазаруването - Лазарова булка и боенек. Боенекът е артистична девойка в мъжки дрехи, с тояга или брадва в ръка. Момичето булка е по-малко и задължително трябва да е бащино и майчино (тоест да има живи родители).Ритуалният танц на лазарките се нарича боенек - буйно несключено хоро, чиято основна идея е женитбата, и се свързва в християнско време с образа на възкръсналия Лазар. Докато играят на двора, лазарките подскачат високо - да растат високи посевите, да се плодят домашните животни. Извършва се обредно обхождане на ниви и ливади - отново с идеята за здраве и плодородие. На този ден ливадите се чистят от камъни, съчки и изсъхнала шума.На лазарското хоро се събира цялото селище. На него оглеждат и избират пременените и щастливи бъдещи невести.В Североизточна България се прави лазарска задушница, което е свързано с вярата, че на Връбница (Цветница) „разпускат умрелите\". В петък преди празника жените варят жито и приготвят обредни хлябове без мазнина - един голям и няколко малки в зависимост от броя на починалите. Гробовете се преливат вечерта срещу Лазарица, тогава се разчупва и голямата пита. Малките питки се раздават в събота сутринта.Пазарски песни Лаленце се люлее на зелена ливада. Не е било лаленце, най е било детенце. Очите му - звездици, лицето му - трендафил.Как си кротко играло, така си кротко заспало. Майка му го будеше: - Стани, стани, детенце, да си видиш лазарки, как играят и пеят - шити поли развяват, жълти чехли потропват. На този ден празнуват хората с имена Лазар, Лазарина и техните производни.Преп. Ипатий, еп. Гангърски. Преп. Аполоний ЕгипетскиСвети Ипатий, епископ Гангърски, бил един от 318-те свети отци, участвали в Първия Вселенски събор, свикан в гр. Никея през 325 г. при царуването на Константин Велики. Свети Ипатий получил от Бога дар на чудотворство, той изцелявал различни недъзи и изгонвал бесове.На връщане от събора бил убит от еретици. Мощите му били пренесени от християните в Гангра. ", "date": "2018.03.31", "title": "Лазаровден. Преп. Ипатий, еп. Гангърски (Злат. лит.)"}
{"url": "http://www.cross.bg/tema-zhivot-sofiya-1571472.html", "text": "/КРОСС/ Нова телевизия, „Събуди се\"Тема: Време за традиции. Обичаите за Лазаровден.Тема: 15 години по-късно: \"Господари на ефира\" в студиото на \"Събуди се\".Тема: Миролюба Бенатова представя: „Хорейшио по български\",  разходка из потайностите на Института по криминалистика.Тема: От София до Расник, как се ръководи бизнес от пернишко село? Разказва Галя Щърбева.БТВ, „Тази събота и неделя\"Тема: Романът на неговия живот - Стефан Данаилов.Тема: Мартина Гарабедян: Как се печели стипендия от половин милион лева?Тема: Изпепеленият живот на Кемерово, включване от грааа, изгубил 41 деца в пожара.Тема: Шпионски игри с отрова. Говори българският Джеймс Бонд - разузнавачът Иван Пенков.Тема: Те спасяват човешки животи. Екипът реаниматори на болница „Св. Анна\" в София.Тема: За хората и суеверията - Еленко Ангелов и Любен Дилов.Тема: Кино, секс и наркотици. Откровено  с големия режисьор Ейбъл Ферара.Тема: На Лазаров ден - Нина-Николина. ", "date": "2018.03.31", "title": "Теми и гости в ефира"}
{"url": "http://www.cross.bg/sreshta-proektozakona-premiera-1571478.html", "text": "/КРОСС/ Земеделци от Асоциацията на зърнопроизводителите и Съюза на земеделските кооперации се събират на извънредна среща във великотърновското село Арбанаси. В нея ще участва и министърът на земеделието и горите Румен Порожанов.Причина за заседанието е недоволството в бранша срещу проектозакона за горивата. Очаква се на срещата да се вземе решение ще има ли национален протест на 3 април.Предвидените в проекта по-строги правила и премахване на така наречените мобилни бензиностанции предизвикаха недоволството на фермерски организации. Все още няма предложения за сближаване на позициите, заяви председателят на Асоциацията на зърнопроизводителите Костадин Костадинов след вчерашната им среща с премиера Бойко Борисов.„Два часа разговори при премиера реално не доведох до нищо съществено. В Министерството на земеделието - три часа среща, също говорихме, говорихме по общи теми... Протестната готовност не е отменена\", каза Костадинов.В понеделник фермерите и вносителите на проектозакона ще имат поредна среща с премиера Бойко Борисов. ", "date": "2018.03.31", "title": "Земеделци се събират извънредно заради проектозакона за горивата"}
{"url": "http://www.cross.bg/rodeni-na-mart-1571474.html", "text": "/КРОСС/ Валентин Моллов, бизнесменГеорги Шарабов, журналистФилип Димитров, конституционен съдия, представител на България във Венецианската комисия, бивш премиер на БългарияМустафа Хаджи, главен мюфтияЕлен Колева, актрисаИван Яхнаджиев, художникКиран Коларов, режисьор и сценаристНиколай Илиев, бивш футболен национал ", "date": "2018.03.31", "title": "Родени на 31 март"}
{"url": "http://www.cross.bg/chasa-provede-sofiyaot-1571473.html", "text": "/КРОСС/  София.От 09.00 часа празничното богослужение в столичния храм „Свети Великомъченик Георги Победоносец\" (кв. „Горубляне\", ул. „Самоковско шосе\" № 75), с благословението на Негово светейшество Българския патриарх и Софийски митрополит Неофит, ще бъде оглавено от Негово Преосвещенство Мелнишки епископ Герасим - главен секретар на Св. Синод на Българската православна църква. След края на църковната служба, пред храма националният омбудсман Мая Манолова ще дари пакети с храна на социално слаби и възрастни хора, събрани от доброволците на Националната кампания „Великден за всеки - дари празник на баба и дядо\".***София.От 09.00 часа в сградата на централния корпус на Софийския университет „Св. Климент Охридски\", ще се проведе писмения изпит по обявения от ВСС конкурс за назначаване на длъжност „прокурор\" в районните прокуратури.***София.От 10.00 часа на площад „Св. Александър Невски\" ще се състои официалното откриване на Мото-сезон 2018г.***София.От 11.30 часа от площад „Народно събрание\" Олимпийските легенди Йордан Йовчев и Евгения Раданова, младият талант в алпийските ски Алберт Попов и участничката на Олимпиадата в ПьонгЧанг Теодора Пенчева ще поведат колоната на Велошествието и Велокарнавала.***София.От 12.00 часа в Sofia Ring Mall ще се състои първата от серията изнесени инициативи, част от осиновителската кампания на ОП „Екоравновесие\" - „Подари си приятел\". В рамките на кампанията, кучета от общинските приюти се извеждат максимално близо до хората - в търговски центрове, паркове и градинки, за да може всеки желаещ да се запознае с тях и да ги поразходи.***София.От 16.00 часа в Литературен клуб перото ще се проведе представяне на книгата „За доброто име на фирмата\" на Ясен Гуев.***София.От 19.00 часа на сцената на Театър Азарян ще бъде представено представлението „В очакване на Годо\".***София.От 19.00 часа в зала „Орфей\" на парк „Македония\" ще започне първата фестивална вечер на „Blagoevgrad Blues & Jazz\"2018.***Благоевград .От 11:00 часа пред зала „22 септември\", където се намира и Почетното консулство на Казахстан в Благоевград, ще бъде отбелязан Казахстанският празник Науръз.***Бургас.От 11.00 часа в конферентна зала на Гранд хотел и СПА „Приморец\" ще се проведе премиерата на автобиографичната книга на Стефан Данаилов „Романът на моя живот\".***Варна.От 11:00 часа в Концертната зала на Младежки дом, ще се проведе награждаването на лауреатите в Общинския конкурс „Възкресение Христово\" за великденски рисувани яйца, рисувана и колажирана картичка; великденска украса и рисувано яйце.***Варна.Два концерта, посветени на предстоящите празници - Цветница и Великден, ще бъдат изнесени в Градската художествена галерия „Борис Георгиев\".От 11.30 часа започва концертът на смесен хор „Морски звуци\", с диригенти Р. Щерева и Стефан Бояджиев - състави от хорова школа „Проф. Марин Чонев\", съвместно с Хор на моряците - ветерани „Христо Манолов\", с диригент Д. Димитров. От 17.30 часа ще пее Хорът на варненските момчета и младежи.*** Велико Търново. От 11.00 часа в салон на НЧ „Искра\"Театър ВЕСЕЛ представя: „Хитър Петър\" - детски куклен спектакъл, представен от Куклен театър ВЕСЕЛ.***Габрово.От 16.30 часа в Актовата зала на Национална Априловска гимназия ще се проведе Втората сесия на XIV Национален събор на Българския младежки Червен кръст.***Добрич.От 08.00 до 16.00 часа в ЖК „Рилци\" ще се проведе възстановка на пролетни обичаи „Пъстър Лазар, шарена Цветница\".***Каварна.От 11.00 часа на общоградския площад пред църквата „Свето успение Богородично\" в Каварна ще се проведе честване на пролетните празници Лазаровден и Цветница.***Карлово.В 10.00 часа в „Бухаловия хан\" ще се проведе работилница за великденска украса.***Монтана/с. Медковец.От 09.00 часа, на Лазарова събота, Негово високопреосвещенство Видинският митрополит Даниил ще оглави архиерейска света Литургия в храм \"Св. Параскева\", село Медковец.***Пловдив.В 10.00 часа пред кметството на район „Тракия\" на бул. „Освобождение\" ще се състои официално откриване на Велосезон 2018. В 10.30 часа ще бъде даден старт на 3-километров веломаратон до парк „Лаута\".***Пловдив.В 10.00 часа рокерите ще се съберат на ул. „Данаил Николаев\", близо до бул. „Руски\", а в 12.00 часа ще дадат началото на новия мотосезон, след което ще потеглят към Бачковския манастир за традиционнен водосвет.***Пловдив.В 17.00 часа в зала \"Съединение\" на Регионалния исторически музей ще се проведе концерт в памет на маестро Крикор Четинян. Ще участват певци и диригенти от цяла България, Гърция и Турция.***Пловдив.В 19.00 часа в Комплекс С.И.²Л.А. ще се състои концерт на група ФСБ.***Шумен. От 12.00 часа в ДКТ „Васил Друмев\" ще се състои творческа среща с ръководителите на съставите участници в 13-тите Национални ученически театрални празници. ", "date": "2018.03.31", "title": "Предстоящи събития на 31 март"}
{"url": "http://www.cross.bg/vlak-beshe-postradali-1571476.html", "text": "/КРОСС/ Малък пламък с много пушек - на гара Коньово вчера вечерта. Два вагона от композицията изгоряха, но инцидентът се размина без пострадали заради бързата реакция на железничарите.Кондукторка първа е забелязала дима и след спирането на гарата е помогнала за евакуацията.Изморени и ужасени от преживяното, 80-те пътници пристигнаха с автобуси в Бургас, Ямбол, Карнобат и Айтос чак в ранните часове на днешния ден.„Всички се изтеглиха за около 3-4 минути, много спокойно всички излязоха. И мисля, че за това няма пострадали, защото не бяхме много хора в самия влак и пламъкът в начало не беше толкова много\", разказа Милена, пътувала във влака.Според Даниел Тичков за кратко е имало известна паника, но в крайна сметка всички са успели да слязат навреме. Младо момче опитало да гаси пожара с ръчен пожарогасител и в резултат е леко обгазено.\"Такива пожари се развиват изключително бързо, с наличните пожарогасители няма как да бъде овладян пожарът\", посочи комисар Демирев от пожарната. Колегите му получили сигнала в 20:02 ч. и веднага тръгнал екип от Нова Загора - на 16 км от Коньово.Пътниците коментират различни версии, някои са усетили миризма „на кабел\", не са малко случаите на пожари в старите влакове на БДЖ, причинени от късо съединение.Други обаче посочват, че пламъците са били главно около тоалетната на единия от вагоните и някой може да е пушил цигари там.\"Преди повеска на всеки влак се прави преглед на вагоните, немислимо е да тръгнат на път без да са изправни\", категоричен беше началникът на \"Пътнически превози - Пловдив\" Ангел Даскалов.Днес експерти ще направят втори оглед на композицията.Даскалов посочи, че изгорелите вагони са на 35-37 години.Движението в района е възстановено в 4:23 ч. тази сутрин. ", "date": "2018.03.31", "title": "Пътници от горящия влак: Няма пострадали, защото не беше пълно и слязохме бързо"}
{"url": "http://www.cross.bg/kusmetut-ne-e-neshto-koeto-tryabva-1571471.html", "text": "/КРОСС/  „Късметът не е нещо, което трябва да споменавате пред хората, които са постигнали всичко сами.\"- Е. Б. Уайт", "date": "2018.03.31", "title": "Късметът не е нещо, което трябва..."}
{"url": "http://www.cross.bg/pishe-godini-pozdravi-1571477.html", "text": "/КРОСС/ \"Запазваме канала за комуникация с Русия\", обяви премиерът Бойко Борисов след заседание на съвета по сигурността, пише \"Труд\" на първа страница.  Вестникът подчертава, че заместник-председателят на ГЕРБ Цветан Цветанов вярва на Великобритания и иска действия. Корнелия Нинова поздрави премиера за решението, отбелязва още изданието.\"Стандарт\"допълва: \"Борисов става посредник в отношенията Европа-Русия...\", \"Нинова лично поздрави премиера.\" Вестникът цитира Цветанов, който казва: \"При доказателства ще надградим позицията.\"\"24 часа\" също цитира министър Ананиев от парламентарния контрол, с допълнението, че се предвижда болниците да се отчитат на всеки три месеца. Два пъти повече българи търсят лечение зад граница за заболявания на очи, за поставяне на протези и за онколечение, пише още вестникът. Данните са за последните три години.По Черноморието да има вечерен час, високо пусканата музика да се спира след 23 часа. Това е предложено в Закон за защита от шума, който в момента се обсъжда, пише \"Стандарт\". Предлага се глобите за нарушение на изискването да бъдат повишени.Навършват се 14 години от смъртта на 12 деца от Свищов в река Лим по време на екскурзия, припомня \"Труд\".Трагедията стана на Цветница, тогава 4 април. В пределите на Сърбия и Черна гора, днес ничия територия, се преобърна автобусът с деца и учители, тръгнали на екскурзия за Дубровник.Съботният очерк на \"24 часа\"е за това как се става полицай у нас. Кандидатите трябва да са с чисто съдебно минало, да преминат тежък психотест и да пробягат 800 метра за три минути.  В академията на МВР в столицата 20 на сто от курсантите са жени.Вестник \"Сега\"разказва за ждрелото на река Ерма. В предстоящите четири почивни дни всеки може да посети Трънската котловина, в която има 10 планини. Екопътеката по Ерма е особено опасна на места, от години туристите чакат властите да я направят безопасна за хората.\"Сега\" предлага и съвети как да търсим правата си, ако решим да пътуваме със самолет в празничните дни. Как да постъпим при закъснял или отменен полет можете да прочетете в днешния брой. ", "date": "2018.03.31", "title": "Преглед на печата"}
{"url": "http://www.cross.bg/syara-sklad-gori-1571479.html", "text": "/КРОСС/ Склад със сяра се е запалил в руската Ленинградска област, предава РИА Новости.„В град Уст Луга гори склад със сяра на площ от 150 кв. м\", съобщи източник от местните служби за извънредни ситуации.Той уточни, че в момента няма пострадали, а обстоятелствата около пожара се изясняват.", "date": "2018.03.31", "title": " В близост до Санкт Петербург гори склад със сяра"}
{"url": "http://www.cross.bg/lazarovden-praznik-lazar-1571475.html", "text": "/КРОСС/ Лазаровден или Лазарница е християнски празник, кръстен на Свети Лазар. В Новия Завет Лазар e ученик на Христос и брат на Мартa и Мария-Магдалена, когото Исус извежда от гроба и възвръща към живот. Самото име на светеца е символ на здраве и дълголетие.На този ден се изпълнява обичаят Лазаруване. Млади жени, наречени „лазарки\", берат цветя за венците, които ще оплетат за предстоящия празник Цветница. В българската традиция Лазаровден е и празник на нивите и горите, но и празник на момичетата, които след като лазаруват могат да се обличат и държат така че да ги харесват ергените.На Лазаровден празнуват всички, които носят имената Лазар, Лазо, Лазарин и Лъчезар.", "date": "2018.03.31", "title": "Празнуваме Лазаровден"}
{"url": "http://www.cross.bg/sustoi-premierata-bulgariya-1571469.html", "text": "/КРОСС/ 307 г. - След като се развежда с Минервина, император Константин Велики се жени за Фауста, дъщерята на някогашния римски император Максимиан.1078 г. - С бунт на армията е свален императорът на Византия Михаил VII и е изпратен за епископ.1282 г. - Избухва Сицилианската вечерня.1492 г. - Издаден е Алхамбрайският декрет на Фердинанд и Изабела за изгонване на евреите от Испания.1661 г. - Херцогинята на Орлеан Хенриета-Анна Стюарт сключва брак с орлеанския херцог Филип I.1790 г. - Максимилиан Робеспиер е избран за президент на Якобинския клуб.1848 г. - Във Франкфурт на Майн започва Общогерманско събрание, което продължава една година и създава Германска империя.1878 г. - На базата на Опълчението е създадена Българска земска войска, която по-късно става Българска армия.1885 г. - Великобритания обявява за свой протекторат територията на днешната Ботсвана.1889 г. - Айфеловата кула е официално открита и осветена.1894 г. - Основан е норвежкият футболен клуб Од Гренлан.1903 г. - Съставено е двадесет и петото правителство на България, начело със Стоян Данев.1916 г. - В 24 часа България преминава от Юлиански към Грегориански календар и вместо 1 април настъпва 14 април.1917 г. - САЩ купуват от Дания група острови в Карибско море за $25 млн, които по-късно преименуват на Американски Вирджински острови.1919 г. - Основан е италианският футболен клуб от град Нови Лигуре Новезе.1923 г. - Третият Държавен съд произнася присъди на министрите от кабинета на Васил Радославов за участието на България в Първата световна война; шестима са осъдени на доживотен затвор, а останалите - от 10 до 15 години затвор.1931 г. - Разрушително земетресение в Манагуа (Никарагуа) отнема живота на над 2000 души.1940 г. - Образувана е Карело-Финската съветска социалистическа република.1942 г. - Започва Третата офанзива срещу Титовите партизани.1943 г. - Мюзикълът Оклахома се появява на Бродуей и става тотален хит с 2 212 изпълнения.1944 г. - Втора световна война: Създадена е Група армии „Южна Украйна\".1946 г. - Съставено е второ правителство на Кимон Георгиев.1949 г. - Основана е италианската компания Абарт.1949 г. - Остров Нюфаундленд се присъединява към Канада.1953 г. - Делото срещу лекарите е закрито.1964 г. - Генерал Кастело Бранко установява диктатура в Бразилия.1966 г. - Изстрелян е съветският Луна 10 - първият апарат влязъл в орбита около Луната.1967 г. - Джими Хендрикс изгаря за първи път своята китара в лондонската зала „Астория\". По-късно е заведен в болница заради изгаряния по ръцете.1972 г. - Състои се премиерата на българския игрален филм „Стихове\".1972 г. - Състои се премиерата на българския игрален филм „Сърце човешко\".1979 г. - Последният британски войник напуска Малта - денят е обявен за Ден на свободата.1991 г. - В Албания се провеждат първите многопартийни избори.1992 г. - Република Башкирия, Република Тува и Калмикската автономна съветска социалистическа република стават членове на Руската федерация.1993 г. - Брендън Лий, синът на Брус Лий, загива по време на снимките на филма „Гарванът\".1994 г. - Световната банка отпуска заем на България за преструктуриране на икономиката в размер на 100 млн. долара.1998 г. - Излиза една от най-добрите игри и стратегии на всички времена - StarCraft на Blizzard.1999 г. - Състои се премиерата на американската романтична комедия „10 неща, които мразя в теб\".1999 г. - Състои се премиерата на научно-фантастичения екшън филм „Матрицата\".2001 г. - Официално е открито Бразилското метро.2005 г. - Открита е планетата Макемаке.2005 г. - Принц Албер II поема ръководството на княжество Монако. ", "date": "2018.03.31", "title": "31 март в историята"}
{"url": "http://www.cross.bg/rafting-defile-kresnenskoto-1571482.html", "text": "/КРОСС/Начало на рафтинг сезона в Кресненското дефиле. Очаква се повече от 1200 участници и любители на екстремните усещания да се съберат по поречието на Струма.Спускане по реката, полети с парапланер, катерене, пейнтбол.Пролетното пълноводие ще бъде отбелязано и със специално DJ парти. ", "date": "2018.03.31", "title": "Започва рафтинг сезонът в Кресненското дефиле"}
