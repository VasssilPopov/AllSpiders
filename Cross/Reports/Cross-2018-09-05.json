{"url": "http://www.cross.bg/danni-android-versii-1583155.html", "text": "/КРОСС/ В операционната система Android е открита нова уязвимост (CVE-2018-9489), която позволява на киберпрестъпниците да могат тайно да присвояват данни с Wi-Fi излъчване за проследяване на потребителите.Проблемът е в работата на стандартния intents в ОС Android.Заради този проблем всеки по-грамотен компютърен специалист може да вижда данни за Wi-Fi, BSSID, локални IP-адреси, данни за DNS-сървъра и MAC-адреса. Засегнати са всички версии на Androidq включително и FireOS за Kindle от Amazon.От Google са взели мерки, но първоначално се оправят най-новите версии на операционната система", "date": "2018.09.05", "title": "Дефект в Android устройствата"}
{"url": "http://www.cross.bg/ykraiina-bulgariya-moldova-1583160.html", "text": "/КРОСС/ На 15 септември 2018 г. ще се проведе VIII Общоукраински български събор в Акерманската крепост, разположена до гр. Белгород Днестровск, на 80 км от гр. Одеса. По традиция, предавана от поколение на поколение, българите в Бесарабия и Таврия се събират на събор, който носи в своята история ценностите на народния дух - почитане на традициите, на родовите корени, преклонение пред паметта, равносметка на настоящето и набелязване на бъдещето. Провеждането на Събора започва през 1998 г. под патронажа на Асоциацията на българите в Украйна, утвърдила се в Украйна и България като най-мащабната легитимна българска общоукраинска неправителствена организация и извършваща целенасочена дейност по консолидиране на българската диаспора, възраждане и развитие на майчиния език, приобщаване на младото поколение към културните и исторически ценности на българския народ.                            В Събора ще вземат участие представители на българската и украинската официална власт и българската диаспора от Украйна, Молдова и от др. страни.В концертната програма ще вземат участие известните изпълнители Валя Балканска и нейните гайдари, Деси Добрева, български народни състави от Украйна, Молдова и България, а също така - 800 български самодейци от Бесарабия, Таврия, Молдова и България, сред които са известната кукерска группа от с. Долна Секира, област Перник.                            В рамките на събора, ще бъдат изложени картините на известните художници от Бесарабия Иван Шишман, Александър Кара. В средневековата крепост ще бъде представена изложбата \"Родова памет\" на Асен Великов, един от най-добрите етнофотографи в България.                            По предварително данни на Асоциацията на българите в Украйна са заявили желание за участие като гости около 10 хиляди души българи от Украйна, Молдова и България.", "date": "2018.09.05", "title": "Събор в Бесарабия събира 10 000 българи"}
{"url": "http://www.cross.bg/avtomobili-tovarni-most-1583157.html", "text": "/КРОСС/Засилен е трафикът на товарни автомобили на Дунав мост при Видин. 10 километра е колоната от товарни автомобили, чакащи да преминат през граничния пункт с Румъния на изхода на страната.Броят на автомобилите през последните дни рязко се е увеличил, казаха от дружеството, което стопанисва граничното съоръжение. Само вчера над 800 автомобила са преминали по Дунав мост 2 в посока към Румъния. Опашката на граничния пункт е само от товарни автомобили. Недоволни са шофьорите:„От неделя е така. Днес е сряда, опашката не е мръднала... Всеки гони срокове, всеки гони доставки, а в един момент зацикляме тук... Тук съм от вчера, от пет следобед. Спал съм на границата. Или е много трафикът, или бавно се работи на границата, не знам.“На четири ленти е обработката на товарни автомобили на граничния пункт, за да се намали колоната от чакащи.", "date": "2018.09.05", "title": "Над 10 километра стана колоната от товарни автомобили на Дунав мост 2"}
{"url": "http://www.cross.bg/boii-mezhdy-roditeli-i-detza-v-dypnitza-zavurshi-s-fatalen-kraii-1583152.html", "text": "/КРОСС/ Бой в Дупница завърши със смърт. Деца от ромската „Гиздова махала” се скарват,  като в спора се намесват и родителите им.Двете фамилии започват масов бой, при който единият мъж вади пистолет, а другият – нож. При сблъсъка бива прободен един от участниците в боя, който той умира на място.Извършителят е задържан от полицията. Продължават процесуално-следствените действия за инцидента.", "date": "2018.09.05", "title": "Бой между родители и деца в Дупница завърши с фатален край"}
{"url": "http://www.cross.bg/zvezdi-predi-svetlina-1583154.html", "text": "/КРОСС/ С помощта на телескоп в Чили учени установиха, че звезди в края на живота си излъчват светлина, преди да експлодират и да се превърнат в свръхнови, предаде Франс прес.\"\", заяви Франсиско Фьорстер от Чилийския университет в Сантяго.Наблюденията са извършени с телескопа \"Бланко\" на обсерваторията \"Серо Тололо\" в пустинята Атакама.Според учения, получените резултати променят вижданията за космически експлозии, известни като свръхнови.\"\", отбеляза Такаши Мория от Националната астрономическа обсерватория на Япония.Фьорстер се надява, че резултатите ще открият перспективи за нови изследвания с гигантски телескопи, които в момента се строят в северната част на Чили.Резултатите от изследването са публикувани в Nature Astronomy.", "date": "2018.09.05", "title": "Астрономите научиха какво правят звездите преди да \"умрат\" "}
{"url": "http://www.cross.bg/danutzi-internet-bild-1583123.html", "text": "/КРОСС/ Германското финансово министерство се отказва от плановете си да накара технологичните интернет гиганти, включващи Google, Apple, Facebook и Amazon, да плащат повече данъци, съобщи в сряда най-продаваният вестник \"Билд\", цитиран от Ройтерс.Изданието се позовава на поверителен документ на Министерството на финансите, в който се заявява, че \"демонизацията\" на големите технологични дигитални компании \"не е била продуктивна\".Този ход ще представлява сериозно преобръщане на досегашната позиция на финансовия министър Олаф Шолц от Социалдемократическата партия (СДП), след като по време на последната предизборна кампания през миналата година именно неговата партия обеща по-високи данъци за големите световни интернет компании. СДП е младши партньор в управляващата коалиция на консервативната канцлера Ангела Меркел.Ройтерс отбелязва, че на този етап няма непосредствени коментари от финансовото министерство относно информацията на \"Билд\".", "date": "2018.09.05", "title": "Германия се отказва от по-високи данъци за технологичните интернет гиганти"}
{"url": "http://www.cross.bg/sezon-deiinosti-podgotovkata-1583143.html", "text": "/КРОСС/EVN Топлофикация информира, че поради технически дейности във връзка с подготовката за новия отоплителен сезон за периода от 17 септември до 23 септември 2018 г. се налага преустановяване на снабдяването с битова гореща вода за клиентите на компанията в гр. Пловдив с изключение на част от клиентите в ЖР „Тракия“. Техническите дейности ще позволят подобряване функционирането на системата и са част от подготовката за предстоящия зимен сезон.EVN Топлофикация поддържа 180 км топлопреносна мрежа в Пловдив като за последните 10 години са изградени и повече от 200 нови абонатни станции. Ежегодно дружеството инвестира в обновяването и модернизиране на производствените мощности и топлопреносната мрежа. Някои от големите проекти в последните години бяха положените нови главни топлопроводи по бул. „Васил Априлов“ , бул, „Шести септември“, бул. „Пещерско шосе“ и др. ", "date": "2018.09.05", "title": "EVN Топлофикация извършва дейности по подготовка за новия отоплителен сезон "}
{"url": "http://www.cross.bg/purvenstvo-ychastie-tanya-1583142.html", "text": "/КРОСС/ Спортният талант на „Еврофутбол“ Таня Звискова завърши на 11-о място с резултат от 621.2 точки в дисциплината 60 изстрела от положение легнал с малокалибрена пушка на Световното първенство по спортна стрелба в Чанглон – Южна Корея. Това е първото участие на Таня на Световно първенство за жени. Предишните дни тя взе участие и в надпреваратана 10 метра с въздушна пушка  - смесени отбори, с Антон Ризов. Двамата се класираха на 57-о място с общ резултат от 821.4 т.                     Състезателят по академично гребане Станимир Халаджов също се представи отлично на Европейското първенство по гребане за младежи до 23 години, което се проведе в Брест, Беларус. Той и партньорът му Рангел Кацарски заеха 9-о място в дисциплината двойка без рулеви с време 6:45.30 мин. Сега им предстои участие и в Световното първенство за мъже и жени в Пловдив, където отново ще се състезават в същата дисциплина.", "date": "2018.09.05", "title": "Талантът на \"Еврофутбол\" Таня Звискова е 11-а на Световното по спортна стрелба"}
{"url": "http://www.cross.bg/razpredelenie-bulgariya-raboti-1583144.html", "text": "/КРОСС/ При извършване на изкопни работи в гр. Вършец, фирма за интернет и телевизия скъса кабел средно напрежение, собственост на ЧЕЗ Разпределение България. В резултат голяма част от града остана без електрозахранване, съобщават от пресцентъра на ЧЕЗ Разпределение България.Засегнати са 1100 домакинства и стопански клиенти, сред които жителите на улиците „Тодорини кукли“, „Климент Охридски“, „Банкя“, „Цар Иван Асен“, „Христо Смирненски“, „“Александър Стамболийски“, „Иван Вазов“, „Околовръстна“ и др.Екипите на ЧЕЗ Разпределение работят усилено за отстраняване на нанесените щети и за възстановяване на електрозахранването в максимално кратки срокове.", "date": "2018.09.05", "title": "Кабелна телевизия остави Вършец без електрозахранване"}
{"url": "http://www.cross.bg/samokov-zhena-dete-1583145.html", "text": "/КРОСС/ Около 13.45 часа днес в полицията постъпил сигнал за простреляни жена и дете в Самоков. На адреса незабавно са изпратени служители на РУ-Самоков и Спешна помощ, които установили смъртта на 33-годишната жена. 12- годишният й син е настанен в болницата в Самоков в критично състояние, съобщават от пресцентъра на МВР. По първоначални данни се касае за битов скандал. Предприети са активни действия за установяването и задържането на извършителя.", "date": "2018.09.05", "title": "Простреляха жена и дете в Самоков"}
{"url": "http://www.cross.bg/dokov-reshenieto-izraziha-1583146.html", "text": "/КРОСС/ Деца и младежи се събраха на протест в Пазарджик. Те изразиха недоволството си от пускането под гаранция на надзирателя Георги Доков, който блъсна и уби 16-годишен колоездач докато шофираше в нетрезво състояние, предаде pa-media.net.С освирквания и плакати с текст „Човешкият живот не струва 10 000” и „Справедливост за Станислав” те изразиха възмущението си от решението Доков да бъде пуснат от ареста с парична гаранция 10 000 лв.Прокуратурата ще обжалва решението пред пловдивския апелативен съд. ", "date": "2018.09.05", "title": "Младежи се събраха на протест в Пазарджик"}
{"url": "http://www.cross.bg/narysheniya-obshto-proverki-1583147.html", "text": "/КРОСС/ Продължават проверките на полицията в рамките на ежедневния засилен контрол по пътищата на страната. Вчера полицейските екипи са проверили 4861 моторни превозни средства и 6175 души. Установени са общо 4781 нарушения, от които 1599 са за управление на МПС с превишена скорост. Издадени са 2471 фиша и 711 акта за установени  административни нарушения.Отнети са 47 свидетелства за управление на МПС заради неплатени задължения по ЗДвП. По време на осъществените проверки на място на гражданите са връчени общо 505 електронни фиша.Засилените проверки ще продължат до края на месец септември. ", "date": "2018.09.05", "title": "4861 моторни превозни средства са проверени вчера по пътищата в страната"}
{"url": "http://www.cross.bg/bulgarski-metro-knyazheskata-1583148.html", "text": "/КРОСС/ Фермерски пазар с български розови домати, уникални по вкус български млечни продукти и програма с автентични народни песни и танци ще очакват в събота, 8 септември, от 10:30 часа гостите и жителите на София по време на Фестивала на розовия домат в Княжеската градина, срещу Софийския университет.Освен розовия домат, символ на плодородната българска земя, гостуващите фермери, партньори на МЕТРО в програмата „Отгледано с грижа в България“, ще предложат сочния и сладък лук от село Реселец, боб от село Смилян, сладко от горски плодове от Родопите, както и разнообразие от българско овче и козе сирене, осигурено от Националната овцевъдна и козевъдна асоциация.                  В съботния ден фестивалът ще предложи много томболи за участниците, кулинарни предизвикателства от главния готвач на МЕТРО Академия шеф Юри Велев, уникалното замразено с течен азот гаспачо на шеф Ради Стамболов и безалкохолни коктейли Върджин Мери.Сред гостите на фестивала ще бъде шеф Андре Токев, посветил 30 години от професионалната си кариера на издирването и запазването на автентични български ястия и традиционни рецепти, състезателката по ултра маратон Антония Григорова, а специален гост ще бъде министърът на икономиката Емил Караниколов.                  Фронтмени на фолклорната програма са виртуозите от „Виво Монтана“, заедно с 10 танцови групи, лауреати в националните фестивали „Хоро се вие извива“, които ще поведат и най-дългото доматено хоро в историята на България. Предстоят още работилници и майсторски класове по народни танци с екипа от хореографи и артисти на „Таратанци“, които ще приключат с надиграване на участниците на самата сцена. Със свой информационен щанд ще присъства и фондация „Една от осем“, осигуряваща напълно безплатно практическа и информационна подкрепа на жени с рак на гърдата и техните близки, за чиято кауза МЕТРО отделя 5% от продажбата на български розови домати.", "date": "2018.09.05", "title": "Фестивалът на розовия домат стартира с фермерски пазар в Княжеската градина"}
{"url": "http://www.cross.bg/borisov-boiiko-izrael-1583149.html", "text": "/КРОСС/ Религията е изключително значима за всеки един от нас, но в също време най-важните неща са мирът, толерантността и разбирателството. Това заяви българският министър-председател Бойко Борисов по време на съвместно изявление с израелския му колега Бенямин Нетаняху.В своето изказване премиерът Бойко Борисов заяви, че е успял да се види с много приятели в Израел и че трябва да се положат много усилия, за да се преборим за мозъка на хората, за това, което мислят. „Чрез интернет има много повече възможности, няма граници. Технологиите напреднаха, а в същото време виждате, че с едно хвърчило или дрон могат да се направят много и ужасни поразии“, допълни още Борисов.  „Това, което правим заедно, е да насърчим едно проспериращо бъдеще, а не минало на насилие. Надявам се да се фокусираме върху темата как да се борим срещу злото“, каза Бенямин Нетаняху, министър-председател на Държавата Израел преди срещата си с премиера Борисов. По отношение на двустранните връзки, министър-председателят Бойко Борисов изрази готовност до края на годината да се проведе смесеното междуправителствено заседание и отправи покана към министър-председателя на Държавата Израел да посети България. От своя страна Бенямин Нетаняху изтъкна, че има много теми за обсъждане между двете приятелски страни Израел и България.Бойко Борисов сподели пред своя израелски колега, че по-късно през деня ще се срещне с близките на загиналите при атентата в Сарафово. „Този удар беше насочен срещу израелски граждани, но загинаха и българи и ни беше нанесена голяма щета, но тогава видяхме много ясно, че нашите служби за сигурност и вашите работиха като една“, сподели българският премиер.По думите на Борисов доверието, което има с Бенямин Нетаняху, е от изключително значение, защото Израел играе ключова роля в развързване на сложния възел в Близкия Изток. „Всеки ден има минимум 5 самолета с туристи за България и така както поех ангажимент, от януари ще заработи генерално почетно консулство на България в Йерусалим, което беше прието с решение на Министерския съвет през месец юни“, каза в заключение министър-председателят Бойко Борисов.", "date": "2018.09.05", "title": "Бойко Борисов: Най-важните неща са мирът, толерантността и разбирателството"}
{"url": "http://www.cross.bg/deiistviya-gnezdo-shturkelovo-1583151.html", "text": "/КРОСС/52-годишен мъж е открит мъртъв в местността Щъркелово гнездо, в хода на предприетите издирвателни действия след тежкия криминален , бе установена самоличността на извършителя - мъж на 52 години, съобщиха от пресцентъра на МВР. Той незабавно бе обявен за издирване, както и автомобилът, с който, според първоначалните данни, се е оттеглил. В рамките на предприетите съвместни действия на служители на ГД \"Национална полиция\", ОДМВР-София, СДВР и РУ-Самоков, мъжът е локализиран в местността Щъркелово гнездо и скоро след това открит самопрострелял се. Медицински екип е установил смъртта му.  Продължават процесуално-следствените действия по случая, при който бяха простреляни и Образувано е досъдебно производство. Работата по случая продължава под наблюдението на Софийска окръжна прокуратура.", "date": "2018.09.05", "title": "52-годишен мъж е открит мъртъв в местността Щъркелово гнездо"}
{"url": "http://www.cross.bg/ezik-ryski-povishavane-1583153.html", "text": "/КРОСС/ Руският университет за дружба между народите по поръчение на Россотрудничество провежда в гр. София курсове за повишаване на квалификацията за педагози от общото и допълнително образование, преподаватели по руски език, образователни организации с преподаване на руски език и обучение на руски език. Курсовете се състоят от два етапа - задочен и очен. Задочният етап курсистите преминават на сайта . Информация за достъп до сайта ще бъде получена след регистрация в програмата. Очният етап ще се проведе от 1 до 5 октомври 2018 година в Руския културно-информационен център в София (ул.Шипка, 34). Общата продължителност на курса е 72 академични часа. След края на обучението се издава удостоверение за повишаване квалификацията по установен образец.За участниците ще има майсторски класове, кръгли маси, делови (ролеви) игри, семинари за обмяна на опит, консултации. Участието в програмата е безплатно. Необходимо е да се попълни формуляра за записване и да се изпрати на електронна поща , тема на писмото – «Заявка на курсы повышения квалификации».Работата на курса е организирана по три направления:1. СОЦИОЛИНГВИСТИЧНИ И ЛИНГВОКУЛТУРОЛОГИЧНИ АСПЕКТИ В МЕТОДИКАТА НА ПРЕПОДАВАНЕ НА РУСКИ ЕЗИК КАТО ЧУЖД2. РУССКИЯТ ЕЗИК В ДЕТСКА АУДИТОРИЯ: МЕТОДИЧЕСКИ ОСНОВИ И ПРАКТИКА НА ОБУЧЕНИЕТО; СПЕЦИФИКА НА РАБОТАТА С ДЕЦА-БИЛИНГВИ3. ПРЕПОДАВАНЕТО НА РУСКИ ЕЗИК КАТО ЧУЖД В АУДИТОРИЯ НА ВЪЗРАСТНИ: СЪВРЕМЕННИ МЕТОДИКИ, ПРАКТИКИ, ЕЗИКОВО ТЕСТИРАНЕПрограмите за повишаване на квалификацията реализират водещи методисти от Руския университет за дружба между народите.", "date": "2018.09.05", "title": "Руският университет за дружба между народите с курсове по руски език за педагози"}
{"url": "http://www.cross.bg/nankov-ministurut-analiza-1583132.html", "text": "/КРОСС/ Готови са резултатите от анализа на проблемния пътен участък край Своге, където загинаха 17 души. Това съобщи министърът на регионалното развитие в оставка Николай Нанков. Тъй като резултатите са следствена тайна, те не могат да бъдат оповестени на този етап, допълни Нанков. На въпрос - дали допуска, че ще запази поста си, министърът в оставка отговори:“Не, няма да оттегля оставката си. Напротив, това е акт, който и в лично качество, а и това, че премиерът ни ги изиска, беше най-правилната постъпка“.Вече е разпоредена проверка на всички пътища в страната, каза още Николай Нанков и допълни, че подобна проверка се прави всяка година:“Този път, само че с одит, в последствие ще се направи паспортизация на всички пътища“.Нанков обяви, че ще се вземат и допълнителни мерки за обезопасяването на пътищата. Обмисля се идеята за 24-часова онлайн информационна система, която да следи за състоянието на инфраструктурата.", "date": "2018.09.05", "title": "Министър Нанков: Резултатите от анализа на пътя край Своге са готови"}
{"url": "http://www.cross.bg/strani-braziliya-ekvador-1583134.html", "text": "/КРОСС/ Представители на 13 латиноамерикански страни се събират в столицата на Еквадор Кито, за да търсят решение на проблема със стотиците хиляди венецуелци, напускащи своята страна в търсене на икономическа и социална сигурност, съобщава Анадолската агенция.Делегации от Аржентина, Бразилия, Боливия, Колумбия, Коста Рика, Чили Еквадор, Мексико, Панама, Парагвай, Перу, Доминиканската република и Уругвай проведоха техническа среща на 3 и 4 септември, а на 5 заседанията ще продължат в търсене на решение на миграционния проблем.По данни на ООН от 2015 година досега 1,6 милиона венецуелци са напуснали страната си заради продължаващата вече четвърта година икономическа и политическа криза. Те емигрират основно в Колумбия, Бразилия, Еквадор и Перу.Приемащите страни изпитват трудности, а в Бразилия президентът Мишел Темер изпрати армията да помага на граничните власти, които не могат да се справят с наплива от бежанци.Прогнозите на МВФ са, че до края на годината инфлацията във Венецуела ще достигне 1 милион процента, а според анализатори икономическата ситуация няма да се подобри, което означава, че бягството на венецуелците към съседните страни ще продължи.", "date": "2018.09.05", "title": "Южна Америка решава в Кито какво да прави бежанците от Венецуела"}
{"url": "http://www.cross.bg/obshtina-depoto-otpadutzi-1583133.html", "text": "/КРОСС/ С проект за 2 милиона и половина лева община Кюстендил ще рекултивира градското сметище при с.Радловци, закрито от 1 януари тази година, съобщиха от администрацията, съобщава БНР.Депото е открито през 1968 година на площ около 250 декара.Средствата по проекта за рекултивация са по \"Пудоос\".Самата рекултивация трябва да започне до три години. В противен случай има реален риск депонираните в миналото там отпадъци да предизвикват пожари, а почвата да бъде трайно замърсена. След затварянето на депото при Радловци, община Кюстендил, която отделя по 60-70 тона отпадъци на ден, трябва да кара боклука си на депото в Перник по разпореждане на Екоминистерството. Проблем с боклука има и малката община Невестино, която генерира по около 8 000 тона боклук годишно. Общината трябва да транспортира отпадъка си до Самоков. Засега обаче планинската община още не е дала съгласие да приеме определените по квотата на Екоминистерството обеми. Друг проблем е изключително лошото състояние на пътя Дупница-Самоков след село Клисура. Иначе общината вече разполага с необходимата транспортна техника - \"Варио преса класа евро 4\", която да започне транспортирането на сметта. Разстоянието от Невестино до Самоково е около 80 километра в едната посока, тоест разходите ще са сериозни.", "date": "2018.09.05", "title": "Рекултивират сметището при село Радловци"}
{"url": "http://www.cross.bg/gazprom-bulgariya-tzenite-1583136.html", "text": "/КРОСС/ Русия е поканила България за предоговаряне цените на природния газ, съобщи за \"По света и у нас\" председателят на КЕВР Иван Иванов. Това стана възможно, след като Брюксел започна антимонополно дело заради завишените цени, по които \"Газпром\" продава синьо гориво на осем държави в Европейския съюз, сред които и България.За да избегне тежки глоби и съдебни такси, руската държавна компания сключи споразумение с Еврокомисията, според което се отказва от забраната за препродажба на руски газ към трети страни и се съгласява да предоговори и цените със засегнатите държави. ", "date": "2018.09.05", "title": "Русия е поканила България за предоговаряне цените на газа"}
{"url": "http://www.cross.bg/otbor-voleiibol-egipet-1583135.html", "text": "/КРОСС/Българският национален отбор по волейбол загуби от Египет в последната си контрола преди световното първенство по волейбол. Тимът, воден от Пламен Константинов, отстъпи с 1:3 (22:25, 25:18, 23:25, 19:25) при закрита за зрителите проверка в зала \"Конгресна\" във Варна.В първата контрола с Египет българският отбор записа победа с 3:0, а след това спечели и допълнителния четвърти гейм, който двата отбора бяха договорили. Националите завършват подготовката си с победа и загуба срещу всеки един от съперниците си - Русия, Белгия и Египет.Константинов направи промени в стартовият състав за втория мач с африканците и даде шанс за изява на всички състезатели, които включи в групата.Световното първенство по волейбол, на което България е домакин съвместно с Италия, започва в неделя. Българският отбор е в група с Полша, Куба, Иран, Финландия и Пуерто Рико. Първият мач на националите е срещу Финландия в неделя от 20:30 ч.", "date": "2018.09.05", "title": "Националният отбор по волейбол загуби последния си мач преди Мондиала"}
{"url": "http://www.cross.bg/radiatziya-slychaii-purviya-1583139.html", "text": "/КРОСС/ Япония потвърди първия смъртен случай заради излагане на радиация на служител на опустошената при авария преди седем години атомна електроцентрала „Фукушима“, предава Reuters, цитиран от Фокус.Аварията от 11 март 2011 г. бе предшествана от след земетресение с магнитуд от девета степен по скалата Рихтер и последвало цунами, което отне живота на 18 хиляди души и доведе до най-тежкото ядрено бедствие след инцидента в Чернобил през 1986 г.От Министерство на труда и социалната политика на Япония потвърдиха, че семейството на 50-годишния мъж, починал от рак на белия дроб, ще получи обезщетение. Диагнозата на мъжа е потвърдена през 2016 г. От ведомството поясниха, че след инцидента в АЕЦ „Фукушима“ са регистрирани четири случая на заболяване вследствие на излагане на радиация, но това е първия смъртен случай.", "date": "2018.09.05", "title": "Япония потвърди първия смъртен случай от радиация след аварията във „Фукушима“"}
{"url": "http://www.cross.bg/eiimsburi-skripal-ozho-1583137.html", "text": "/КРОСС/ Лабораторни изследвания на Организацията за забрана на химическите оръжия (ОЗХО) са потвърдили заключенията на британските власти, че двамата британци, отровени в края на юни в Еймсбъри, са били изложени на нервнопаралитичен агент от типа на \"Новичок\", преда телевизия Sky News.ОЗХО съобщи, че анализ на реномирани лаборатории на проби, събрани от екипа на организацията, е \"потвърдил изводите на Обединеното кралство във връзка с идентичността на токсичния химикал\".На 30 юни 44-годишната Доун Стърджис и 45-годишният й партньор Чарлз Роули бяха намерени в критично състояние в дома им в Еймсбъри, недалеч от Солсбъри, където през март с \"Новичок\" бяха отровени бившият руски шпионин Сергей Скрипал и дъщеря му Юлия. Стърджис почина на 8 юли, а Роули и двамата Скрипал оцеляха.Според ОЗХО веществото от Еймсбъри е \"същият токсичен химикал, открит в проби, свързани с отравянето на Сергей Скрипал\".", "date": "2018.09.05", "title": "Натравянето в Еймсбъри е с \"Новичок\", потвърди ОЗХО"}
{"url": "http://www.cross.bg/chyma-rezyltatite-svinete-1583138.html", "text": "/КРОСС/ Няма африканска чума по свинете във варненското село Бозвелийско. Това потвърдиха резултатите от всички взети проби, пишат от \"24 часа\".Животните бяха изследвани от Националната референтна лаборатория за Африканска чума по свинете, а резултатите са проверени повторно. Варненското село се намира само на 3 км. от откритото огнище на болестта в Тутраканци.От Българската агенция по безопасност на храните са категорични, че на този етап няма наличие на заболяването в 3 километровата зона. С изследването на пробите приключва и първият етап от изпълнението на предприетите мерки след като беше констатирано и първото огнище на африканската чума по свинете.Продължава работата на експертите от БАБХ по извършването на клинични прегледи и вземане на проби от животните в обектите в 10 километровата зона около с. Тутраканци. Проверява се дали някои от стопаните в селото са заклали животните си преди да излязат резултатите от пробите, които потвърдиха болестта.Остава забраната за изнасяне на живи животни и фуражни и месни продукти от селото.", "date": "2018.09.05", "title": "Няма африканска чума по свинете в Бозвелийско"}
{"url": "http://www.cross.bg/muzhut-zhena-predstavlenie-1583141.html", "text": "/КРОСС/ Постановката “Мъжът на жена ми” с режисьор Мариус Куркински, по текст на Миро Гавран и с участието на изключителните – Мария Сапунджиева, Кирил Ефремов и Ненчо Илчев върви убедително към своето представление номер 200! То ще се случи на  от 20.00 ч, а билети за специалното издание на спектакъла се пускат в продажба от днес, 5.09.2018 г. В подкрепа на тримата актьори ще се включи и цял филхармоничен оркестър, а в залата се очаква да бъде и самият Мариус Куркински. Автор на текста е Миро Гавран – един от най-големите хърватски драматурзи. Премиерата на “Мъжът на жена ми” е през м.февруари 2014 г. От тогава до сега постановката се радва на огромен и напълно заслужен интерес от страна на публиката. Гледана е от хиляди фенове на театъра в различни точки на България, а и в чужбина. Тримата прекрасни и талантливи актьори са забавлявали публиката в Германия (в над 15 града), в Испания, Англия, Австрия, Швейцария. Тази есен постановката ще гостува в Дания, а след юбилейното ., актьорите се стягат и за голямо есенно турне в САЩ.                         Билетите за представление № 200 на “Мъжът на жена ми” на 30 март в зала 1 на НДК са с цена от 15 до 40 лв. (според мястото в залата). Продават се ексклузивно в интернет в системата на . Могат да се закупят и от Билетен център в НДК, Билетна каса на “Арена Армеец”, книжарници Booktrading и бензиностанции ОМВ.Много смях и философски размисли очакват зрителите, които още не са гледали постановката на Мариус Куркински. В нея сериозните неща от живота са погледнати от смешната им страна. Главната женска роля е поверена на прекрасната Мария Сапунджиева. В ролите на мъжете, които се борят за нейната любов, и с много хумор заплитат интригата на сцената, са любимите на публиката - Кирил Ефремов и Ненчо Илчев. Според режисьорът, пиесата не може да се нарече точно комедия, но е акцентирал именно на смешните неща от битието ни. Една комедия, в която персонажите живеят греховно и го осъзнават, достигат много прозрения, но не се променят. Още със заглавието си “Мъжът на жена ми” ни обещава интересно, атрактивно и опасно-смешно преживяване, в което дори  изневярата е погледната под смешен ъгъл!", "date": "2018.09.05", "title": "“Мъжът на жена ми” - постановка на МАРИУС КУРКИНСКИ с представление № 200 в зала 1 на НДК!"}
{"url": "http://www.cross.bg/zhivotni-merkite-osobeno-1583121.html", "text": "/КРОСС/Областната епизоотична комисия в Плевен  заседава извънредно за мерките на реакция при възникване на африканска чума по свинете.До момента няма такива случаи в областта.На извънредното заседание директорът на Областната дирекция по безопасност на храните д-р Иван Йорданов е потвърдил, че остават превантивните мерки. Особено рисково според него е транспортирането на умрели животни и месни продукти без изрични документи.Особено внимание следва да се обърне на стопаните на животни, които отглеждат 1- 2 животни за лично ползване в двора си и необходимостта от регистриране на свинете.С цел превенция на болестта от агенцията са разпространили информация до собствениците на домашни свине, уточняват от пресцентъра на областната администрация.", "date": "2018.09.05", "title": "Остават мерките срещу чумата по свинете в Плевен"}
{"url": "http://www.cross.bg/indiya-bulgariya-kovind-1583140.html", "text": "/КРОСС/ България и Индия ще насърчат контактите между бизнеса в сфери с висока добавена стойност за удвояване на двустранния икономически обмен през следващите години. За това се договориха президентите Румен Радев и Рам Натх Ковинд, които проведоха среща днес в София. По покана на българския държавен глава, президентът на Република Индия е на държавно посещение у нас заедно със съпругата си Савита Ковинд. Това е първото посещение на индийски президент в България за изминалите 15 години, с което се възстановява и политическият диалог на най-високо равнище между България и Индия. Във водената от Рам Натх Ковинд делегация са включени представители на десетки индийски компании.Информационните технологии, ядрените изследвания, проучването на космоса, отбраната, фармацията, земеделието и туризма бяха откроени от  Румен Радев и Рам Натх Ковинд като особено перспективни сфери за насърчаване на икономическия обмен. Индия бележи устойчив ръст на БВП от 7-10% през последните 10 години и България ще работи за засилване на инвестиционното сътрудничество в сфери от взаимен интерес, подчерта на срещата българският президент.По думите на Румен Радев свързването на България и Индия от пряка въздушна линия ще стимулира допълнително контактите между бизнеса двустранните търговски отношения, както и реализацията на общи проекти. „Трябва значително да засилим икономическото си партньорство, за да може то да отразява дълбочината на политическите ни отношения“, подчерта от своя страна Рам Натх Ковинд.България подкрепя позициите на Индия за заемане на съответстващо място в системата на ООН и Съвета за сигурност, при бъдеща реформа на Организацията и цени високо провежданата от страната външна политика в дух на конструктивен диалог, укрепване на мира, добросъседство и борба с глобалния тероризъм, заяви на срещата президентът Радев. Двамата държавни оглави оцениха високо партньорството на България и Индия в международните организации и многостранната дипломация. „Тероризмът представлява огромна заплаха за човечеството и е необходим солиден международен отговор, за справянето с тази заплаха“, заяви индийският президент, който благодари за заявената от страната ни подкрепа за кандидатурата на Индия да стане постоянен член в Съвета за сигурност на ООН.Сътрудничеството в сферата на отбраната, съвместните изследвания и обмен на отбранителни технологии, както и военното обучение, също бяха откроени като перспективни сфери от взаимен интерес. Предстои експертна делегация от Индия да посети България за проучване на възможностите и програмите, които предоставят българските висши военни училища.Обща бе оценката, че двустранното партньорство в сферата на образованието, културата и науката има своя значим принос за развитието на приятелските връзки между двата народа. В България традиционно се обучават студенти по медицина от Индия, а в университети в Делхи се изучава активно български език. Взаимоотношенията между България и Индия се градят върху истинско приятелство и то е солидна основа за  изграждането на едно съвременно партньорство, основано на споделени демократични ценности и ангажимент към глобалния мир и сигурност, беше позицията на Румен Радев и Рам Натх Ковинд.В присъствието на двамата президенти в Гербовата зала на „Дондуков“ 2 бяха подписани редица двустранни документи - Програма за сътрудничество в областта на науката и технологиите за периода 2018-2021 г.“, Меморандум за сътрудничество в областта на туризма, Меморандум за разбирателство между Индийския съвет за културни отношения и СУ „Св. Климент Охридски“ за гост-преподавател по хинди, както и Меморандум за сътрудничество между Институт за ядрени изследвания и ядрена енергия и Глобален център за сътрудничество по ядрена енергия.По-късно днес президентът Рам Натх Ковинд ще изнесе лекция в Аулата на СУ „Св. Климент Охридски“ на тема „Образованието като инструмент на промяна и общ просперитет“.Двамата президенти ще закрият Българо-индийския бизнес-форум, в който участват представители на над 300 компании от двете страни.Утре президентите на България и Индия ще открият в София паметник на легендарния водач на индийското движение за независимост Махатма Ганди.По-рано днес съпругите на двамата държавни глави - Десислава Радева и Савита Ковинд посетиха Института за етнология и фолклористика с етнографски музей в София и Детски клиники на Университетска болница за активно лечение и спешна медицина “Пирогов“. Г-жа Ковинд направи дарение на Детските клиники на болница „Пирогов“.", "date": "2018.09.05", "title": "Р.Радев и Рам Натх Ковинд: България и Индия ще затвърдят традиционното си приятелство и икономически обмен"}
{"url": "http://www.cross.bg/karayancheva-nyama-stoiinev-1583124.html", "text": "/КРОСС/ „Уважаема г-жо Караянчева, Вие допуснахте безредие в залата, което показва, че  сте неспособна да водите заседание. Считам, че вие самата трябва да напуснете!” С тези думи зам.- председателят на ПГ на „БСП за България” Драгомир Стойнев се обърна към председателя на НС Цвета Караянчева. „Предизвикахте хаос. Позволихте на един народен представител- Вежди Рашидов  да изтъква своите постижения, защото ГЕРБ няма какво друго да покаже”, коментира той. „Нека не забравяме, че всички тези проекти бяха свързани с много комисионни и не случайно вашата гордост- галерията „Квадрат 500” протече скоро след като я открихте”, отбеляза народният представител. Той припомни, че когато няма контрол на начина, по който се слага асфалт и когато „пропадне” Търговският регистър- това е доказателство за липса на контрол.  ", "date": "2018.09.05", "title": "Стойнев към Караянчева: Неспособна сте да водите заседание. Моля, напуснете залата!"}
{"url": "http://www.cross.bg/obshtinski-kampaniyata-suvet-1583125.html", "text": "/КРОСС/ Кампанията „София: Моят град” се оказа изключително успешна и затова реших да я направя постоянна. Това заяви общинският съветник и съпредседател на „Политическа група 5” инж.Симеон Славчев, който е автор и инициатор на кампанията. Той коментира, че в кампанията са се включили стотици столичани, които основно са настоявали за промени, свързани с транспорт и инфраструктура, за повече зеленина, градинки и детски площадки.\"Пряката връзка с жителите на София е изключително важна за мен. Инициативата ми спомогна да се оформят много идеи, които ще предложа за реализиране в Столичния общински съвет. Като общински съветник, постоянно търся гражданската позиция и мнение, защото в крайна сметка функцията на Общината е да служи на гражданите”, категоричен беше Славчев. Той коментира, че по време на кампанията, заедно с екипа му са оформили иновативна система за работа с гражданите, която дава положителни резултати и ще даде възможност на всички, които желаят, да се включат със своите предложения и идеи пряко в управлението на София. „Именно затова реших кампанията „София: Моят град” да стане постоянна инициатива, която ще ми даде възможност за постоянен контакт с гражданите, както и по-ясен поглед върху проблемите на София. Съответно и предложенията, които правя в Столичния общински съвет чрез кампанията ще допринесат за решаването на тези проблеми и най-вече за повече гражданско участие в управлението на столицата”, каза още общинският съветник.\"Сигналите и предложенията, които получихме до момента от кампанията са много и всички тях ще внеса в Столичния общински съвет\", коментира още Симеон Славчев. В началото на новия политически сезон ще представя иновативната платформа, в която всички столичани ще могат да се включат, съответно да получат пълната информация за всичко, което се случва, обсъжда и решава в Столичния общински съвет, и най-вече да дадат своите конкретни мнения, предложения и идеи. Това, на практика, ще бъде един Граждански Столичен общински съвет, завърши общинският съветник.", "date": "2018.09.05", "title": "Кампанията „София: Моят град” става постоянна"}
{"url": "http://www.cross.bg/gradysa-duzhd-vyatur-1583126.html", "text": "/КРОСС/ След закъснялото лято от последната седмица, есента бавно започва да напомня за себе си. Днес почти над цялата страна времето ще е по-хладно, с дъжд, на места придружен с гръмотевици. Ще нахлува и студен северозападен вятър.Температурите няма да се понижат рязко, но в сравнение с миналата седмица ще са с около 10 градуса надолу - максималните между 23 и 28. Морето също вече не е толкова гостоприемно - ще валии ще духа. Там максималните температури ще достигат 26 градуса. Морската вода обаче все още е топла - около 26 градуса. Вълнението на морето ще е 1-2 бала.Над планините ще е предимно облачно, по върховете – мъгливо. Ще има валежи от дъжд, на места интензивни и придружени с гръмотевици. Ще духа умерен запад-северозападен вятър. Температурите ще се понижат, максималната на височина 1200 метра ще е около 17°, на 2000 метра – около 11°.В четвъртък ще остане облачно и дъждовно, но в петък се очакват повече слънчеви часове. Вятърът ще отслабне и температурите ще се повишат.  ", "date": "2018.09.05", "title": "Есента настъпва - дъжд и вятър днес"}
{"url": "http://www.cross.bg/tyrtziya-godini-mehmet-1583127.html", "text": "/КРОСС/ Социален работник от Бон е бил задържан във Варна по искане на Турция, съобщиха германските медии тази сутрин. 44-годишният Мехмет Ю. е задържан при кацане на летище Варна и е отведен в предварителен арест-Мехмет Ю. е пристигнал в България за почивка със семейството си в неделя и е задържан още на летището. Според заповедта за арест, издадена от Турция, той е издирван от 9 години за подкрепа на кюрдски терористи.Съпругата на арестувания твърди, че не се знаели за заповедта за арест, а и при многократни пътувания из страни от ЕС не са срещали проблем. Българската полиция обаче показала червена бюлетина на „Интерпол”, с която мъжът се издирва.Турските власти искат мъжът да бъде отведен при тях, като България вероятно ще изпълни желанието ѝ.Мехмет Ю. е германски гражданин от 2009 г. Турция обаче не го е освободила от турското му гражданство, така че той има и двата паспорта. Посолството на Германия е в контакт със задържания.Пред немските медии съпругата на арестувания – Гюлчан Ю. е разказала, че в студентските си години съпругът ѝ бил  политически активен в Турция, но никога не е имал връзка с терористични организации. Въпреки това през 1999 г. турските власти го осъждат в негово отсъствие на 12,5 години затвор.През 2001 г. бяга в Германия, където получава убежище.Задържаният е работил за благотворителната организация „Каритас” в Бон и се е грижел за малолетни бежанци.", "date": "2018.09.05", "title": "Задържахаме мъж по искане на Турция"}
{"url": "http://www.cross.bg/borisov-netanyahy-sreshta-1583130.html", "text": "/КРОСС/ /Продължава посещението на премиера Бойко Борисов в Израел. Днес той се среща с Бенямин Нетаняху и ще разговарят в Ерусалим.Това е втора среща между двамата само в рамките на три месеца. Борисов гостува в еврейската държава през юни.Тогава българският премиер обяви, че страната ни е готова да приеме опит в разработването на безпилотни бойни самолети или да получи готови дронове от Израел.В късния следобед на Борисов и Нетаняху ще открият паметник, който отбелязва приноса на България за спасяването на българските евреи от нацистка Германия. Близнак на монумента вече има в София.", "date": "2018.09.05", "title": "Бойко Борисов на среща с Бенямин Нетаняху в Ерусалим"}
{"url": "http://www.cross.bg/goriva-skladove-kolichestva-1583129.html", "text": "/КРОСС/ „Какви количества горива и от къде се внесоха в България безконтролно?”. Този въпрос отправи народният представител Жельо Бойчев от ПГ на \"БСП за България\" към министъра на финансите Владислав Горанов. Той припомни скандала с информационната система на Агенция „Митници”,  дългото обсъждане на закона за горивата и поредицата журналистически разследвания за контрола на търговията с горива.По думите му в края на 2017 г. НС приема промени в Закона за акцизите и данъчните складове, с които се въвежда едно ново изискване към всички лица, които приемат, разтоварват,  съхраняват или извеждат горива и енергийни продукти от пристанища и митнически складове да използват средства за измерване. „За изпълнението на тези цели бе необходимо да се измени наредбата, която да определи- как и къде да се монтират измервателните уреди на входа и изхода в митническите складове и пристанища”, обясни народният представител. Той подчерта, че вместо това, министър Горанов на 29 декември 2017 г. прави изменения в наредбата, с които дава гратисен период  до 01.06.2018 г. на засегнатите лица за въвеждането на тези измервателни уреди . „Считам, че суспендирате самия закон. Защо имаше необходимост от  гратисен период за отлагане на прилагането на закона? Какви количества горива и от кои митнически складове и пристанища, без измервателни уреди, се  внасят за този период?\", попита още Жельо Бойчев. ", "date": "2018.09.05", "title": "Бойчев към Горанов: Какви количества горива и от къде се внесоха в България безконтролно?"}
{"url": "http://www.cross.bg/geshev-karnobat-ivan-1583128.html", "text": "/КРОСС/ Над 10 души са задържани за 24 часа по акцията със следствените действия около \"Винпром Карнобат\" ООД, \"СИС Индъстрийс\" ООД и \"Топаз МЕЛ\" ООД. Това съобщи зам.-главният прокурор Иван Гешев.По информация на зам. - главният прокурор сред задържаните е и бизнесменът и собственик на винпром и земеделски дружества Миню Стайков, макар и да не го потвърди категорично. Освен него се разпитват негови служители, както и членове на семейството му. До момента няма повдигнати обвинения.Акцията е за укриване на данъци и пране на пари.В петък спецпрокуратурата удари и схеми за укриване на данъци в бизнеса на хотелиерите Ветко и Маринева Арабаджиеви. Дъщеря им Александра беше омъжена за сина на Миню Стайков. Гешев обаче отрече двете разследвания да имат нещо общо.Делото е образувано отпреди 2 месеца.  \"Ще видите преди 2 месеца в медиите публикации за открита фабрика за незаконно производство на цигари в Карнобат с изключително модерно оборудване, може би най-доброто в България\", обясни Иван Гешев. \"Капацитетът им е 1000 мастърбокса в един цикъл, който е от 5 дни. Това означава, че печалбата е била по 1,5 млн. на черно на седмица, по цени държавни е по-голяма - 6 млн. на месец\", разясни още Гешев. \"Работниците са довеждани от Армения, не са излизали от фабриката докато работят, имало е спални помещения, кухня, фитнес. Сградата е собственост на сина на кмета на Карнобат, дадена е под наем на фирма - традиционно в такива случаи той е или чужденец или социално слаб, който не знае нищо\", продължи шефът на спецпрокуратурата.Една от линията на разследването е, че пари от незаконната дейност са изпирани през винпрома. Все още е трудно да се каже каква е щетата за държавния бюджет. Претърсвания в момента вървят на 6-7 адреса, коментира още Иван Гешев.На място в Карнобат и околните населени места е зам-главният прокурор по разследването Борислав Сарафов, за да оказва методическа помощ. Правят се проверки на фирми от НАП и митниците. Проверява се и дали \"Винпром Карнобат\" е декларирал правилно пред държавата произведеното.Иван Гешев обясни, че утре ще са ясни доказателствата и дали ще се повдигнат работни обвинения срещу някои от задържаните лица.Гешев поясни още, че по данни на разследващите, щетата по делото Арабаджиеви не е като в началото се смяташе около 600-700 хил. лв., а 6-8 млн. лева невнесено ДДС.", "date": "2018.09.05", "title": "Прокуратурата: 10 души са задържан при акция в \"Винпром Карнобат\" и още две фирми"}
{"url": "http://www.cross.bg/deteto-pravo-pravata-1583131.html", "text": "/КРОСС/ Тематичните области и структурата на новата Национална стратегия за детето обсъди междуведомствената експертна група, която е ангажирана със създаването на документа. Членовете й дискутираха постъпилите предложения от държавни институции, областни администрации и неправителствени организации относно приоритетите и времевия обхват на подготвяната стратегия.„Процесът на съставяне и консултиране осигурява включването и ангажираността на всички заинтересовани страни. Това е предпоставка за създаване на един интегриран междусекторен документ, чието изпълнение ще се приема като обща платформа за действие“, подчерта председателят на Държавната агенция за закрила на детето д-р Елеонора Лилова, която ръководи срещата на работната група. Постигнато беше съгласие, че бъдещият стратегически документ трябва да е ориентиран към създаването на възможности за пълноценно развитие на всяко дете в България в здравословна и подкрепяща среда, която гарантира неговото достойнство, идентичност и права. Целите и приоритетите трябва да насърчават координацията и хоризонталната свързаност между институциите при реализиране на политиките за закрила на детето, като се основават на следните принципи: недискриминация, най-добър интерес на детето, право на живот, оцеляване и развитие, право на детето да бъде чуто и неговото мнение да бъде взето предвид. Представен беше анализ на силните и слабите страни, възможностите и предизвикателствата при изпълнението на Националната стратегия за детето 2008 – 2018 г. Резултатите от прилагането на политиките по отделни тематични приоритети ще бъдат взети предвид при създаването на новите цели. Ще бъдат съобразени и ангажиментите на България по редица международни документи. Най-важните от тях са: Конвенцията на ООН за правата на детето и препоръките към страната ни от Комитета по правата на детето на ООН за пълноценното й приложение, Конвенция на ООН за правата на хората с увреждания, Харта на основните права в Европейския съюз, Стратегията на Съвета на Европа за правата на детето (2016-2020 г.) с нейните приоритетни цели: „Равни възможности за всички деца“, „Детско участие“, „Живот без насилие за децата“, „Правосъдие, щадящо децата“, „Права на децата в дигитална среда“.  Подчертано беше, че в контекста на Целите за устойчиво развитие на ООН до 2030 г., България трябва да планира свои национални цели за постигане на глобалните, както и индикатори за проследяване на напредъка и въздействието им. Четири са областите, които засягат децата: право на живот и просперитет, право на образование, право на защита срещу насилие, право на безопасна и чиста среда на съществуване, право на равни възможности за успешна реализация. Междуведомствената работна група взе решение да бъдат създадени две подгрупи, които да разработят структурното съдържание на тематичните области. В работата си експертите ще следват няколко основни принципи: - Поставяне на правата и най-добрия интерес на детето във фокуса на всички политики, програми, услуги, мерки и дейности, свързани с тях;- Подкрепа и овластяване на родителите и прилагане на семейно-ориентиран подход;- Осигуряване на условия за равни възможности и недискриминация;- Насърчаване и ефективно прилагане на правото на участие на децата;- Комплексност и цялостност на мерките.   Хоризонталните (междусекторни) приоритети ще бъдат насочени към повишаване на ефективността и ефикасността на политиките, програмите и съвместните действия. Чрез този подход се цели подобряване капацитета на професионалистите, работещи с деца,   въвеждане на единни стандарти за гражданско участие в процеса на вземане на решения, осигуряване на публичност и прозрачност на информацията, гарантиране на стабилност и последователна оценка на въздействието на инвестициите в секторните политики, както и реална децентрализация при вземането на решения. ", "date": "2018.09.05", "title": "Новата национална стратегия ще създава възможности за пълноценно развитие на всяко дете"}
{"url": "http://www.cross.bg/masivi-lozovite-tzelta-1583122.html", "text": "/КРОСС/ Екипи на пазарджишката полиция и жандармерията започват да патрулират от днес в зоните на лозовите масиви в региона. Целта е да се предотвратят опитите за кражби и умишлени палежи, които бяха практика в предишните години, съобщава радио Хоризонт.Най-засилено е полицейското присъствие в градовете Септември, Белово и Ветрен и селата Бошуля, Виноградец, Карабунар, Миненкьово и Аканджиево. Ще се извършват засилени проверки на местата за изкупуване на готовата продукция, както и на превозните средства и техните товари. Целта е да се създадат условия за нормално и безпроблемно прибиране на реколтата. Охраната на лозовите масиви ще продължи до края на гроздобера.И тази година сортовете като памид, каберне, мавруд и шардоне запазват изкупна цена 80 ст за килограм.", "date": "2018.09.05", "title": "Жандармерия започва да охранява лозовите масиви в Пазарджишко"}
{"url": "http://www.cross.bg/direktor-tyitur-feiisbyk-1583120.html", "text": "/КРОСС/ Шерил Сандбърг - главният оперативен директор на Фейсбук и Джак Дорси - главният изпълнителен директор на Туитър ще явят пред сенатската комисия по разузнаване днес, съобщава Euronews. Главната тема на изслушването е как външни, чуждестранни фактори използват мрежите, за да влияят на изборите в САЩ. За Сандбърг и Дорси това е първа изява пред Сената.Законодателите се интересвуат още какво Фейсбук и Туитър правят, за да се преборят с фалшивите новини и злоупотребата с информация, както и какви мерки се вземат в случаи на тормоз и пристрастно изразяване на мнения.На изслушването обаче няма да има представител на Гугъл, коментират анализатори. Предложението да присъства адвокат на компанията е било отхвърлено.Не е изключено изпълнителният директор на Гугъл Сундар Пичай, да бъде призован по съдебен път.", "date": "2018.09.05", "title": "Представители на Фейсбук и Туитър на разпит пред Сената"}
{"url": "http://www.cross.bg/stoiinev-dragomir-bulgariya-1583111.html", "text": "/КРОСС/ „Държавата е в пълен разпад и единственият начин да задържим хората в България е да им разясним нашата „Визия за България” и те да разберат, че има нов път”. Това каза зам.-председателят на ПГ на „БСП за България” Драгомир Стойнев пред БТВ. Той заяви, че при всяко едно управление на ГЕРБ има политическа и правителствена криза, която завършва с предсрочни избори. „Въпросът е- още колко време ще се хвърля прах в очите на хората, че правителството е стабилно?”, попита Стойнев. Той добави, че самият факт, че премиерът поиска оставката на трима министри, а управляващото мнозинство се колебае дали да ги гласува, показва нестабилност. Стойнев каза още, че БСП се готви за предсрочни избори и това е нормално, защото управляващите не могат да намерят изход от ситуацията. „Когато се гласуват важните закони, БСП ще бъде в зала, но за нас е важно „Визия за България”  да бъде разяснена на всички български граждани. Защото повече така не може да се живее в държава без перспектива”, категоричен бе Стойнев. Той заяви, че  това управление е изяло държавата отвътре и то може да бъде сменено, а България да тръгне по път, който да гарантира сигурността и достойнството на българските граждани. Драгомир Стойнев каза още, че некомпетентността на мнозинството се показва и от отказа на управляващите да подкрепят предложения от БСП Закон за държавните предприятия. „Сега от Световната банка изискват приемането на такъв документ, за да може България по-бързо да бъде приета в Еврозоната. ГЕРБ ни сложиха в чакалнята на чакалните. Това е срам за тяхната политика”, изтъкна Драгомир Стойнев.", "date": "2018.09.05", "title": "Драгомир Стойнев: Държавата е в пълен разпад"}
{"url": "http://www.cross.bg/lecheva-vesela-svoya-1583108.html", "text": "/КРОСС/ „Този парламент изчерпа своя потенциал и възможности да взима важни решения. Най-малкото, което показва, е стабилност. В последната година и половина управляващата коалиция демонстративно и еднолично налагаше своите решения. По-скоро имаше диктатура на мнозинството, което не се вслушва в опозицията”.  Това каза зам.-председателят на ПГ на ”БСП за България” Весела Лечева пред БНР.Тя добави, че това е породило решението на левицата да  започне открит дебат и дискусия за бъдещето на България. „Опошляването на политиката и принизяването на дебата в пленарна зала води до големи проблеми. Имаме нужда от задълбочен анализ и разговор- какви решения трябва да се вземат за бъдещето на България. Наше задължение, като отговорна партия, е да го започнем и да изградим алтернатива на сгрешения модел”, категорична бе Весела Лечева. Тя каза, че БСП няма да отсъства от дебата в пленарна зала, но по-важен за левицата е разговорът за бъдещото управление на страната с експерти, НПО, браншови организации и всички българи. Лечева  коментира, че всеки един народен представител от ПГ на БСП, в дните, в които няма пленарни заседания, е в своя регион и се среща с хората, но трябва да се направи нещо по-голямо и категорично, за да се покаже воля за промяна на модела на прехода. „Виждаме, че в последните години България оглавява негативните класации в сравнение с близки до нас държави. Българските институции не пораждат перспектива, а всеки ден протестите се заменят със скандали, а скандалите с протести”, изтъкна Весела Лечева.", "date": "2018.09.05", "title": "Весела Лечева: Този парламент изчерпа своя потенциал. Той показва нестабилност"}
{"url": "http://www.cross.bg/lavrov-siriya-rysiya-1583115.html", "text": "/КРОСС/ Министърът на външните работи на Русия Сергей Лавров заяви, че крайните цели на Русия, Турция и Иран в Сирия може да се различават в някои аспекти, но страните желаят най-накрая сирийският конфликт да приключи, предава Sputnik, цитиран от Фокус.Лавров поясни, че Москва, заедно с партньорите си в така наречената Астанска група на гаранти за сирийския мир (Русия, Турция и Иран), в основата си искат да сложат край на войната в Сирия и да гарантират, че сирийският народ ще може сам да реши съдбата си, без външна намеса.Външният министър добави и че САЩ са уверили Русия, че ще подсигурят отделянето на въоръжената опозиция от терористите в Сирия.„Нашите партньори, включително американските такива, ни увериха че ще подсигурят разделянето на така наречената умерена опозиция от терористите“, заяви Лавров пред руския „Първи канал“.", "date": "2018.09.05", "title": "Лавров: Москва, Техеран и Анкара искат най-накрая да сложат край на войната в Сирия"}
{"url": "http://www.cross.bg/huawei-ystroiistva-bulgariya-1583112.html", "text": "/КРОСС/ В рамките на световното изложение IFA 2018, Ричард Ю, президент на Huawei Consumer Business Group (CBG), обяви, че компанията отчита 10 милиона продадени бройки от Huawei P20  Pro и Huawei P20 само през първите 5 месеца на 2018, давайки възможност на фотолюбителите в световен мащаб да правят зашеметяващи снимки със смартфоните си. Това забележително постижение е доказателство за доверието на потребителите към Huawei и иновативната технология, която компанията разработва съвместно с Leica за фокусираните върху фотографията флагмански устройства.Последните флагмански модели на Huawei се продават изключително добре както на ключови пазари като Китай и Западна Европа, така и в България, където те се представят значително по-добре от предшествениците си. В България, продажбите на Huawei устройства в премиум сегмента бележат ръст от 300% спрямо същия период на 2017 година, и този впечатляващ успех се дължи основно на моделите P20 и P20 Pro.„Поласкани сме от начина, по който потребителите по света приемат нашите флагмани. Преминавайки 10–милионна граница, ние си поставяме нови цели, но и възприемаме това като символ на насърчаване, който ще ни мотивира да продължаваме да правим това, което правим най-добре – предоставянето на най-новите мобилни технологии на все повече потребители по света“, сподели Кевин Хо, президент на Handset Business, Huawei Consumer Business Group.Huawei P20 Pro и Huawei P20 бяха първите две устройства, получили финален трицифрен резултат от DxOMark, престижна бенчмарк платформа за мобилна фотография, която е популярна със своите анализи и cpaвнeния чрез практически тестове на ĸaмepитe нa paзлични cмapтфoни. Дори днес, 5 месеца след премиерата си, Huawei P20 Pro остава на върха на класацията на DxOMark Mobile със 109 точки, с цели 6 точки преднина пред втория в подреждането. Революционната тройна камера Leica, Master AI и иновативната технология на Huawei AI Image Stabilization (AIS), с помощта на която основната камера прави висококачествени снимки дори при ниско осветление и без статив, серията Huawei P20 прави професионалната фотография достъпна за всеки, дори за начинаещи, които имат малък опит във фотографията.Миналия месец Huawei P20 Pro бе обявен за „Най-добър смартфон за 2018 - 2019“ и от Експертната асоциация за образ и звук (EISA), според която той е „най-добре разработеният, иновативен и технически усъвършенстван смартфон досега“.", "date": "2018.09.05", "title": " Huawei отбелязва 10 милиона продадени бройки от серията Huawei P20 Pro и Huawei P20 в глобален мащаб"}
{"url": "http://www.cross.bg/infrastryktyra-transportna-razhodi-1583116.html", "text": "/КРОСС/ България отделя 2,3% от брутния си вътрешен продукт (БВП) за транспортна инфраструктура по данни на Евростат за 2016 година. В Европейския съюз (ЕС) средно държавните разходи за транспорта са били 1,9% от БВП, което е под отчетените за 2015 г. 2%, съобщава Инвестор. Държавните разходи за сектора включват администриране, регулиране, изграждане и поддържане на транспортната инфраструктура. Тук се включват пътищата (сухоземни и водни), железопътният и въздушният транспорт, както и всякаква друга транспортна инфраструктура за придвижване на продукти като тръбопроводи.  Отчитат се и разходите на държавни компании в сектора, субсидиите и инвестициите, насочени към обществения транспорт.Най-много за транспортната система отделят в Люксембург (3,7% от БВП), Унгария и Чехия (и в двете по 3,5 %).Трите страни членки с най-ниски държвни разходи за транспортна инфраструктура през 2016 са Кипър (0,6 %), Ирландия (1,1 %) и Малта (1,2 %).България по този показател с отчетените 2,3% е на 15-то място сред страните членки и е над средното ниво за ЕС от 1,9%.                 ", "date": "2018.09.05", "title": "България заделя за поддръжка на транспортната си инфраструктура 2,3% от БВП"}
{"url": "http://www.cross.bg/glosov-obyasni-predi-1583113.html", "text": "/КРОСС/ В момента се извършва одит на всички пътища в страната и резултатите ще бъдат готови и обобщени до средата на септември. Проверката е по разпореждане на подалият оставка регионален министър Николай Нанков. Причина за проверката е катастрофата край Своге, при която загинаха 17 души.От началото на следващата седмица започва инспекция на целия път в Искърското дефиле от лицензирани одитори по пътна безопасност, съобщи в студиото на „Здравей, България” председателят на УС на Агенция „Пътна инфраструктура” (АПИ) инж. Светослав Глосов.След трагедията в Своге възникна въпросът дали пътищата у нас се строят с по-евтини материали и без контрол. „Пътищата се строят с асвалтови смеси, които са с одобрени рецепти, като преди да бъдат положени на пътя настилките задължително се изпитват в акредитирани лаборатории”, обясни шефът на АПИ.След катастрофата от настилката на ремонтирания преди близо 5 години участък са взети допълнителни проби. Причината са множеството сигнали, полечени за трасето. „Наистина в един сравнително малък участък има проблем – приетата рецепта за асфалтовата смес не е била изпълнена така, както е трябвало да бъде според документацията”, обясни Глосов.Тъй като пътят се строи по договор по ФИДИК  (международна система за организация на строителния процес), ангажимент на фирмата–инженер на проекта е да изпита материалите и да проведе целия контрол по време на строителството. Затова не са били взети проби от акредитираната лаборатория на АПИ. Държавната лаборатория е измерила колко е равна поставената настилка непосредствено преди приемането на ремонтирания участък.Глосов коментира и спряна от Николай Нанков обществена поръчка за закупуване на високопроходими автомобили за пътната агенция на стойност 1,3 млн. лева. Повечето от автомобилите са за областните пътни управления, но две от колите са за централното управление – джипове на стойност 220 хил. лева с ДДС.„Централното ръководство на агенцията не стои само в София, напротив, реагира 24 часа в денонощието в зимни и планински условия – навсякъде, където е необходимо. Когато има проблеми през зимата заради снегонавявания, все пак трябва да се стигне до тези места, за да се направи съответната организация”, коментира Светослав Глосов.На въпроса защо е спряна обществената поръчка, ръководителят на АПИ обясни, че са допуснали грешка, като не са съгласували момента на обявяване на процедурата.", "date": "2018.09.05", "title": "Шефът на АПИ: Правим проверка на качеството на всички пътища"}
{"url": "http://www.cross.bg/elektrozahranvaneto-distantzionno-elektromerite-1583117.html", "text": "/КРОСС/ ЧЕЗ Разпределение България инсталира дистанционно обслужвани електромери в Доброславци, Нови Искър, Волуяк и Мировяне, част от Столична община. В резултат ще се подобри сигурността и качеството на електрозахранването в района. Автоматизираната система ще позволява дистанционно отчитане на изразходваната електроенергия, ще следи натоварването на мрежата и нивото на подаваното напрежение, честотата и продължителността на прекъсванията и други параметри. Това ще доведе до възможности за повишаване на качеството и надеждността на електрозахранването на клиентите и процеса на обслужването им, което пряко ще повлияе и на клиентската удовлетвореност.Инсталирането на електромерите ще продължи в периода 10-14 септември. Не е предвидено изключване на електрозахранването едновременно за голям брой потребители. Кратковременно прекъсвания се налагат само за индивидуалните монтажи на електромерите, като монтирането ще се изпълнява между 8:00 и 19:15 ч. Дейността се извършва от техници с необходимата квалификация и опит и е за сметка на дружеството.  ", "date": "2018.09.05", "title": "ЧЕЗ Разпределение подобрява електрозахранването в Доброславци, Нови Искър, Волуяк и Мировяне"}
{"url": "http://www.cross.bg/ninova-tryabvashe-bulgari-1583114.html", "text": "/КРОСС/ 17 души убихте и днес трябваше да им решим проблема, а вместо това слушаме един творец за личностния му принос към България.Това каза лидерът на БСП Корнелия Нинова от трибуната на Народното събрание в отговор на декларация от ГЕРБ, прочетена от Вежди Рашидов, предаде .„Тази декларация беше най-силното доказателство защо този парламент е изчерпал своята същност. Каква политика имаше в тази декларация? Какво решение за проблеми на българи? В нея имаше омраза, лични нападки и квалификации към председателя на опозицията. Когато се изправихме не срещу вас, колеги, а срещу олигархчината система от която сте част, сме си дали сметка какво ни чака. Не разбирам защо се обиждате, когато цитираме Антон Тодоров – „шайка“. Един от вас смята, че вие сте шайка и много хубаво ви описва. Ние сме 1 млн. българи – аз не съм Корнелия Нинова тук, представлявам 1 млн. българи. Това сме ние. Така че спрете с разделението, омразата и противопоставяне на българи срещу българи. Всеки тук представлява наши сънародници“, коментира Нинова. „Как ме нарекохте, „парламентарна манекенка“, заради снимките с животните. Извършихте престъпление спрямо българските собственици на животни и вашите нападки за снимките с тях няма да измият вината ви. До последния ден ще седим до тези хора“, каза още лидерът на БСП. Тя посочи, че културата и образованието са в основата на всяка идентичност. Ако тях не опазим за българския народ, значи нищо не сме свършили.„Днес трябваше да се гледа Законът за пътищата. 17 души убихте и днес трябваше да им решим проблема. Вместо това да е мястото, на което се прави политика, днес чухме апогей на един творец за личния му принос към България. Тук не е мястото за това. Тук е мястото за политика. И днес трябваше да решим проблема със Закона за пътищата, за да няма още инциденти като Своге“, каза още Нинова.", "date": "2018.09.05", "title": "Нинова: Убихте 17 души и днес трябваше да им решим проблема, а вместо това слушаме един творец"}
{"url": "http://www.cross.bg/krasimir-kontrol-ministrite-1583119.html", "text": "/КРОСС/ Пленарното заседание на депутатите днес ще е отделено само за парламентарен контрол. В предварителната програма беше заложено второ четене на промените в Закона за пътищата, но в началото на заседанието председателят на Народното събрание Цвета Караянчева съобщи, че не е постъпил доклад и законопроектът ще се гледа през следващата седмица, съобщава БНТ. В парламентарния контрол ще участват вицепремиерът Красимир Каракачанов и министрите Владислав Горанов, Красимир Вълчев и Нено Димов, както и министрите в оставка Николай Нанков и Валентин Радев. ", "date": "2018.09.05", "title": "Отложиха промените в Закона за пътищата "}
{"url": "http://www.cross.bg/ventzi-pametnika-tzvetya-1583118.html", "text": "/КРОСС/ 133-ата годишнина от Съединението на Княжество България с Източна Румелия ще бъде отбелязана тържествено в цялата страна. Тържествени мероприятия ще се проведат в много населени места с участието на представителни военни подразделения от Сухопътните войски, Военновъздушните сили (ВВС), Военноморските сили (ВМС), 68-ма бригада „Специални сили“, Националната гвардейска част и други. Кулминацията на празничните прояви ще бъде тържествената проверка (заря) в град Пловдив на площад ”Съединение“ на 6 септември, четвъртък, от 20,30 ч. В нея ще участват представителни блокове от 68-ма бригада „Специални сили“, Сухопътните войски, авиобазите Граф Игнатиево и Крумово, Представителният духов оркестър на ВВС. Ще присъства началникът на отбраната генерал Андрей Боцев.Днес, 5 септември, от 20,30 ч в град Съединение ще се проведе тържествена проверка (заря), в която ще участват представителни роти и военният духов оркестър на  61-ва механизирана бригада. Също днес в Асеновград и региона военнослужещи от военното формирование 24 490 ще поднесат венци пред паметните плочи на Пере Тошев в града, на Конушенската чета в село Конуш и пред паметника на поп Ангел Чолаков в село Новаково.В Деня на Съединението 6 септември представителни военни подразделения ще участват в събития в цялата страна както следва:В Пловдив от 10.00 ч в катедрален храм „Света Богородица“ ще бъде отслужен тържествен молебен от Негово Високопреосвещенство Пловдивския Митрополит Николай. Ще бъдат поднесени венци и цветя на паметника на Захари Стоянов и на паметната плоча на майор Райчо Николов. Вечерта всички гости ще присъстват на тържествената проверка (заря) с участието на 5 блока от гарнизон Пловдив.От 10.30 ч. в Стара Загора с тържествен военен ритуал ще бъдат поднесени венци и цветя пред паметника на защитниците на Стара Загора в парк „Пети октомври“;От 10.30 ч в Ямбол военнослужещи от военното формирование 52 590 - Ямбол ще вземат участие в ритуал по издигане на националното знаме и шествие до Паметника на героите, загинали за националното освобождение. Представителен блок от авиобаза Безмер ще участва в тържествена проверка (заря) в града.От 11.00 ч в Плевен с участието на представителни подразделения от гарнизон Плевен ще се проведе тържествена церемония пред паметника на загиналите от 4-и пехотен Плевенски полк в Сръбско-българската война в градската градина.От 11.00 ч в Горна Оряховица с почетен караул и поднасяне на венци и цветя представителен блок от военното формирование 22 790 ще чества празника пред „Паметния знак на загиналите във войните“.От 11.00 ч военнослужещите от гарнизон Шумен ще поднесат венци и цветя пред паметника на загиналите във войните шуменци.От 09.00 ч в Хасково на площад „Общински“ ще се състои ритуал по издигане на националния флаг, а от 11,00 ч. на площад „Свобода” пред паметника на Незнайния воин - ритуал по полагане на венци и цветя с участието на военнослужещи от военното формирование 52 740 от състава на 2-ра механизирана бригада.От 11,00 ч в Сливен ще бъдат поднесени венци и цветя пред паметника на Хаджи Димитър.В град Чирпан пред паметника на Съединението ще има тържествен ритуал по издигане на националния флаг и поднасяне на венци и цветя, в който ще участват военнослужещи от военното формирование 24 620 – Свобода.Във Варна \tот 09.30 ч ще се състои ритуал по полагане на венци и цветя на паметната плоча на Княз Александър І Батенберг, с участието на командири на военни формирования от гарнизон Варна, Представителния духов оркестър на ВМС и почетен караул от ВВМУ „Н. Й. Вапцаров”. Следва шествие до паметника на приморци, загинали в Сръбско-българската война през 1885 г., където ще се състои ритуал за отдаване почит към загиналите във войните за Съединението на България и полагане на венци и цветя.В Бургас от 10.00 ч. ще се проведе военен ритуал по тържествено издигане на националното знаме на площад „Атанас Сиреков”. Ще бъде отслужена заупокойна молитва и ще се състои военен ритуал по полагане на венци и цветя на паметника на 24-и Черноморски полк пред сградата на Военен клуб Бургас с участието на представителна част на ВМС от гарнизон Бургас.Военнослужещи от ВМС ще вземат участие и на следващия ден 7 септември в Добрич в проявите по случай 102-ата годишнина от Добруджанската епопея. На 7 септември от 10.00 ч Представителният духов оркестър, почетен караул и венценосци от ВМС ще участват във военен ритуал, отдаване на почит, полагане на венци и цветя и отслужване на панихида в памет на загиналите войни пред паметника на генерал Иван Колев – Освободителя на Добруджа.", "date": "2018.09.05", "title": "Денят на Съединението ще бъде отбелязан с участието на представителни военни формирования"}
{"url": "http://www.cross.bg/bolnitzata-manolova-meditzite-1583158.html", "text": "/КРОСС/ , защото е неин собственик и принципал. Това заяви омбудсманът Мая Манолова пред медиците, с които се срещна, след като те й изпратиха протестно писмо.Тя обеща на хората, че до дни ще се види със здравния министър Кирил Ананиев и ще настоява за спешни мерки. И медиците, и омбудсманът смятат, че болницата трябва да бъде спасена, защото от това зависят здравето и животът на близо 200 000 души., заяви Манолова.", "date": "2018.09.05", "title": "Мая Манолова: Здравното министерство да реши кризата с болницата във Враца"}
{"url": "http://www.cross.bg/godina-digitalni-detza-1583159.html", "text": "/КРОСС/ Просветният министър Красимир Вълчев е издал заповед, че училищата нямат право да събират пари от родителите.\"Не можем да забраним на никой да дарява, но факт е, че много от тези суми, които се събират, съдържат намек за задължителност. Не трябва да има никакъв намек за задължителност. /…/ Училищата не трябва да препоръчват повече, отколкото е необходимо на децата\", категоричен е той пред БНР.В около 55 сгради на училища и детски градини ремонтите няма да бъдат приключили за началото на учебната година. Той обаче увери, че няма да има образователни институции, които да не започнат работа на 17 септември. Планирани са и ремонти, които ще започнат по време на учебната година. Строителни дейности има в близо 1070 училища и детски градини. Половината от тези ремонти са приключили.За тази година местата за учители ще бъдат запълнени, каза още Вълчев. Той посочи обаче, че силен недостиг на учители се очаква след 10 години, когато малко над 50% от учителите ще са пенсионирани. По думите му голямото предизвикателство тогава ще бъде да се обезпечи образователната система с учители в по-малките и отдалечени места в страната, както и тези, в които има концентрация на проблемни деца и такива от уязвими групи.През новата учебна година влизат новите учебни програми за 3-и, 7-и и 9-и клас. Въвеждаме нов предмет – \"Компютърно моделиране\". Предизвикателството пред образователната система днес е да подготви деца, които ще бъдат на пазара на труда и през 2060 г., когато светът ще бъде различен, ще сме минали през много дигитални трансформации и децата трябва да бъдат не просто дигитални ползватели, но и да имат по-задълбочени дигитални умения. Всяко дете трябва да придобие базовите и новите компетентности. Всяко дете трябва да бъде обхванато и да не отпадне преждевременно от образователната система и да получи максимална подкрепа вътре в системата\", каза той.Вълчев каза, че 24 хил. деца, които години наред не са ходили на училище, са върнати в класните стаи през миналата година. Тази година са създадени 1100 екипа, които започват работа в тази посока.По думите му при реализирането на целия комплекс от мерки раниците на децата трябва да са по-леки, но това няма да стане веднага. Обмисля се през следващата година да се премине на електронни дневници в училищата, каза министърът, но добави, че това зависи от бюджета.За проблема с НИМХ министърът коментира, че очаква на 10 септември, за когато е насрочено Общото събрание, учените да вземат окончателно решение за извеждането на Института от БАН, за един \"мирен развод\".", "date": "2018.09.05", "title": "Вълчев със заповед в училищата: Никакви пари от родителите!  "}
{"url": "http://www.cross.bg/sveta-naii-visokata-durvena-1583156.html", "text": "/КРОСС/ В Норвегия завършиха скелетo на най-високата дървена сграда в света. Тя буди възхищение, защото е екологична и огнеупорна.Кулата на име \"Mjos\" е висока 85,4 м и има 18 етажа. Кръстена е на езеро, до което се намира. Сградата ще разполага с апартаменти, закрит басейн, хотел, офиси, ресторант и общи части, информира БГНЕС., каза бизнесменът Артур Букард.Небостъргачът ще отвори врати през март 2019 г. и ще надмине своя 49-метров опонент \"Treet\" (дърво на норвежки), който преди това държеше рекорда за най-високата дървена сграда в света.", "date": "2018.09.05", "title": "Изграждат най-високата дървена сграда в света в Норвегия"}
{"url": "http://www.cross.bg/kantardzhiev-prof-vuzpalenie-1583110.html", "text": "/КРОСС/ 55-годишен мъж от пловдивското село Труд е с потвърдена вече от тестовете диагноза - западнонилска треска. След тежко прекоматозно състояние пациентът се подобрява, съобщиха от Университетската болница \"Св. Георги\" в Пловдив. Лечението му протича в Клиниката за инфекциозни заболявания. Повече за опасното заболяване в студиото на \"Сутрешен блок\" коментира проф. д-р Тодор Кантарджиев, директор на Центъра по заразни и паразитни болести. ", "date": "2018.09.05", "title": "Проф. Кантарджиев: Има два случая на западнонилска треска в България"}
{"url": "http://www.cross.bg/maiikite-horata-cherno-1583097.html", "text": "/КРОСС/ Преди ваканцията на депутатите майките ги изпратиха с плажни принадлежности на почивка, а днес ще ги посрещнат с акция с \"Код черно\". Една от протестиращите майки Вера Иванова каза, какво са подготвили:\"Още от сутринта ще започнем с по-голямо присъствие в самия палатков лагер. Кодът ни е в черно с черни знамена и така ще им напомним, че много малко време остава до 1 октомври, те да се захванат за работа, за да има реформа за хората с увреждания“. Майките настояват до 1 октомври да влязат паралелно за разглеждане 3 законопроекта: за личната помощ, за хората с увреждания, както този за социалните услуги. Първият вече е внесен в НС, а вторият е на етап обществено обсъждане.", "date": "2018.09.05", "title": "Майките на деца с увреждания посрещат депутатите след ваканцията"}
{"url": "http://www.cross.bg/tzska-samo-septemvri-1583102.html", "text": "/КРОСС/ Полузащитникът на Ботев (Пловдив) Тодор Неделев е само на крачка от това да осъществи трансфер в ЦСКА, както засилено се говори през последните седмици. Според информация на \"24 часа\", халфът е поискал ден за размисъл от ръководството на \"червените\", след като му е била отправена последната оферта.Много вероятно е българският национал да бъде представен на \"Армията\" след мача за Лигата на нациите с Норвегия, който е на 9 септември. В случая само трябва от ЦСКА да са депозирали договора му в БФС преди крайния срок за правене на трансфери, който е 6 септември.", "date": "2018.09.05", "title": "ЦСКА представя Тодор Неделев след мача с Норвегия?"}
{"url": "http://www.cross.bg/putishtata-vtoro-chetene-1583106.html", "text": "/КРОСС/ Днес парламентът ще разгледа на второ четене промени в Закона за пътищата. Измененията предвиждат въвеждане на електронни винетки за леките автомобили и ТОЛ такса за тежкотоварните на база изминато разстояние. Вчера комисията по регионално развитие одобри текстовете. Преди второ четене депутати от ГЕРБ внесоха предложение за задължително оборудване на автобусите с обезопасителни колани за пътниците.", "date": "2018.09.05", "title": "Разглеждат промени в Закона за движение по пътищата"}
{"url": "http://www.cross.bg/klane-siriya-erdogan-1583109.html", "text": "/КРОСС/ Нападение срещу сирийската провинция Идлиб би се превърнало в клане, заяви Реджеп Тайип Ердоган пред в. \"Хюриет\".Предупреждението му идва, след като Русия поднови въздушните удари срещу последната крепост на бунтовниците в Сирия.Мнозина смятат, че това е прелюдия към пълномащабна офанзива срещу Идлиб. Турският президент подчертава още, че операция на сирийските сили може да доведе до хуманитарна катастрофа.Междувременно Турция подсили военното присъствие по границата със Сирия, за да бъде предотвратена нова мигрантска вълна. ", "date": "2018.09.05", "title": "Ердоган: Нападение срещу Идлиб ще се превърне в клане"}
{"url": "http://www.cross.bg/zarkov-krym-gerb-1583107.html", "text": "/КРОСС/ „Целият този водевил с оставките започва да става безинтересен. Управлението на страната е абсолютно изчерпано и без идея- какво трябва да направи.  Убеден съм, че в този парламент няма потенциал не само да се намерят решенията на проблемите, но и да се поставят правилните въпроси”. Това каза зам.-председателят на ПГ на „БСП за България” Крум Зарков пред Нова тв.Той добави, че смяната на министри играе ролята на механизъм, който трябва да спаси от отговорност главните действащи лица. „Дали ако се смени министърът на регионалното развитие, ще се промени политиката и практиките по отдаване на обществените поръчки за пътно строителство? Съмнявам се”, коментира Крум Зарков. Той заяви, че  всички, с изключение на управляващите от ГЕРБ, правят тежки констатации за това- в какво състояние се намират страната ни и доверието в институциите. „Идеята за отиването при хората е не да правим приемни в понеделник и вторник, а да изградим алтернатива чрез „Визия за България” и да споделим нашите идеи. Няма как да го направим през парламента, тъй като той е запушен от кални политически битки”, категоричен бе Зарков.  Той каза още, че 44-НС е изчерпано, защото за година и половина, в нито една сфера не е направена качествена реформа. „Хаосът не е алтернатива, а синоним на управлението на ГЕРБ. Алтернатива винаги има.Тя може да не се харесва на управляващите, но я има. В момента, в България се работи по поне три стратегически документа, като един от тях е „Визия за България”, която ние ще отидем да представим пред хората”, заключи Крум Зарков. ", "date": "2018.09.05", "title": "Крум Зарков: Управлението на страната е абсолютно изчерпано "}
{"url": "http://www.cross.bg/chasa-provede-sustoi-1583088.html", "text": "/КРОСС/София.От 10.00 часа на площад „Св. Ал. Невски\" ще се състои церемония по официалното посрещане на президента на Индия Рам Натх Ковинд, който ще бъде на държавно посещение в България, и водената от него делегация. На „Дондуков\" 2 президентите Радев и Ковинд ще проведат среща „на четири очи\". От 10.50 часа ще започнат пленарните разговори между официалните делегации на България и Индия. В 11.35 часа в присъствието на двамата президенти в Гербовата зала на „Дондуков\" 2 ще бъдат подписани двустранни документи. Президентите Радев и Ковинд ще направят съвместни изявления за медиите от 11.45 часа. В 16.30 часа двамата президенти ще закрият Българо-индийски бизнес-форум, който се състои в столичния „София хотел Балкан\".***Съединение. От 20.30 часа на площад „Съединение\" председателят на Народното събрание Цвета Караянчева и народни представители ще участват в тържествената заря-проверка в град Съединение по случай 133-ата годишнина от Съединението на Княжество България и Източна Румелия.***София. От 9.00 часа ще се проведе заседание на Народното събрание.***София. От 10.00 часа в сградата на КЕВР на бул. „Княз Дондуков\" 8-10, ет.4 ще се проведе открито заседание за обсъждане на доклад и проект на решение относно Заявление за одобряване на бизнес план за развитие на дейността на „ВиК\" ООД, гр. Габрово като ВиК оператор за периода 2017-2021 г. и заявление за утвърждаване и одобряване на цени на ВиК услуги.От 10.10 часа ще се започне обществено обсъждане на проект на решение за одобряване на бизнес плана на „ВиК\" ООД, гр. Габрово и за утвърждаване и одобряване цени на ВиК услуги на „ВиК\" ООД, гр. Габрово***София. От 10.30 часа в център за настаняване от семеен тип на ул. „Жорж Дантон\" № 54 в кв. „Надежда\" ще се проведе акция за даряване на велосипеди и интерактивен урок по безопасност на движението.***София. От 11.00 часа в Националния пресклуб на БТА, „Българска общност в Норвегия\" и Асоциацията на бащите в България ще дадат пресконференция на тема „Барневерн и отнетите български деца в Норвегия\".***София. От 15.00 часа пред Посолството на Русия в България ще се състои откриване на фотоизложбата на Руското географско дружество „Най-красивата страна\".***София. От 15.30 часа в Аулата на Софийския университет „Св. Климент Охридски\" ще се състои публична проява на президента на Република Индия Рам Натх Ковинд, на която президентът Ковинд ще говори на тема „Education as an instrument of change and shared prosperity\" („Образованието като инструмент за промяна и достъп до просперитет\") .***Асеновград.В 11.00 часа в градинката срещу жп гарата ще бъдат поднесени цветя в знак на признателност пред паметната плоча на Пере Тошев.***Асеновград.В 16.00 часа пред църквата „ Св. Атанасий\" в село Конуш ще бъдат поднесени цветя на признателност пред паметната плоча на участниците в Конушенската чета.***Асеновград.В 18.00 часа пред паметника на поп Ангел Чолаков в село Новаково ще бъдат поднесени цветя на признателност.***Бургас. От 18.30 часа, Читалище „Св. св. Кирил и Методий 1985\" ще се състои програма с участието на Бургаски духов оркестър, творчески и образователни работилници. Събитието ще се проведе в ж. к. „Меден рудник\", зад втората спирка на линия Т2.***Варна. От 18.30 часа на плажа в кв. „Аспарухово\" за четвърта поредна година ще се състои инициативата „Най-дългата вечеря на плажа\". Всички желаещи да се включат в събитието могат да го направят, като единственото условие е да си носят храна и постелки.***Велико Търново. От 21.00 часа в МТД „Костадин Кисимов\" ще се състои трети сезон на българските оперни театри „Сцена на вековете\": „Човекът от Ла Манча\" - мюзикъл от Дейл Васерман, представен от Държавна опера - Русе.***Велико Търново. От 23.30 часа на площад „Цар Асен I\" ще се състои аудио-визуален спектакъл „Царевград Търнов - звук и светлина\".***Враца. От 9.30 в Заседателната зала на Община Враца ще се проведе пресконференция с кмета - Калин Каменов.***Враца. От 10.00 в Конферентната зала на Общински съвет-Враца ще се извърши отваряне на офертите в процедура чрез публично състезание, за възлагане на обществена поръчка с предмет: „Закупуване на уеб базирана платформа и инсталирането й\".***Враца. От 10.30 часа в областната администрация омбудсманът Мая Манолова и екип от експерти на институцията организират приемна за граждани. Телефон за предварително записване: 092/66-14-29.***Враца. От 14.00 часа в Заседателната зала на Община Враца ще се отворят ценовите предложения на участниците в обществена поръчка с предмет: „Текущ ремонт на общински сгради и спортна площадка\".***Горна Оряховица. От 10.00 часа в спортна зала „Никола Петров\" ще се проведе Национална спартакиада на железничарите - турнир по футбол, тенис на маса, шахмат, лека атлетика и тенис на корт.***Добрич. От 19.00 часа в Драматичен театър „Йордан Йовков\" ще се проведе благотворителен рок концерт в подкрепа на Иван Василев за набиране на средства за операция на лумбални прешлени с участието на Пламен и Силвия, Иво Матеев, ученици на СОУ „Св. Климент Охридски\", BLOODRUSH, WOODNITZA.***Каварна. От 16.00 часа в градската библиотека Община Каварна кани гости и жители на града на мултимедийна презентация по повод 133 г. от провъзгласяване на Съединението на Княжество България Източна Румелия.***Кюстендил. От 18.00 часа в Художествена галерия „Владимир Димитров - Майстора\" ще бъде представена втората поетична книга на Ива Спиридонова, носеща името „Детайли\".***Монтана. От 16.00 часа във фоайето на Регионална библиотека „Гео Милев\" ще бъде открита изложба „Историите на България преди 1878\".***Пловдив. С богата програма в града ще бъде отбелязана четвъртата годишнина от спечелването на престижната титла „Европейска столица на културата\". От 10.00 до 13.00 часа в „Дондуковата градина\" ще се проведе детска програма. В 11.00 до 14.00 часа на откритата сцена пред сградата на общината ще бъде поставено началото и на семейната програма. Тя ще се състои на откритата сцена пред Общината до 14.00 часа. От 15.00 до 19.00 часа на пешеходна улица жителите и гостите на града могат да се насладят на симфонична разходка, благодарение на Държавна опера - Пловдив. От 16.00 до 17.00 часа от четирите посоки на града към центъра ще има автобус, в който пътуващите ще могат да слушат виртуозното изпълнение на музикант от оркестър „Брестовица\". Музикалният автобус ще тръгне от район „Тракия\" през кварталите „Кючук Париж\" и „Кършияка\", до квартал „Христо Смирненски\". От 17.00 до 18.30 часа програмата продължава отново на откритата сцена пред Община с музикална програма. От 21.00 до 23.00 часа жителите и гостите на града ще могат да наблюдават - „100 дни до началото\" - мапинг на сградата на ул. „Райко Даскалов\" 2.***Пловдив. От 18.00 часа в Залите за временни експозиции на ул. „Княз Александър I\" №15, ще бъде представена съвместна изложба на художниците Андрей Лекарски, Никола Манев и Лъчезар Ошавков.***Разград. От 10.30 часа в градинката до Регионална библиотека „Проф. Боян Пенев\" ще се състои тържествено закриване на осмото издание на Лятната читалня.***Пазарджик. В 14.00 часа пред Съдебната палата в Пазарджик се организира протест от приятели на убития 16-годишен младеж от село Ивайло от шофьор, употребил алкохол.***Петрич. До 10.00 часа в землището на петричкото село Гега, в района на „ДГС Първомай\", ще бъдат третирани от въздуха срещу гъсениците на боровата процесионка.***Стара Загора. от 10.30 часа в зала 2 на Община Стара Загора, ще се проведе пресконференция по повод предстоящия старт на международния проект SPHERE-C.***Стара Загора. от 18.30 часа Читалище „Св. св. Кирил и Методий 1985\" организира програма с участието на Бургаски духов оркестър, творчески и образователни работилници. Събитието ще се проведе в ж. к. „Меден рудник\", зад втората спирка на линия Т2.***Стара Загора. От 19.00 часа в парк „Загорка\" ще бъде открито тазгодишното издание на традиционния „BEERфест\".***Съединение. С богата културна програма ще бъдат отбелязани празникът на община Съединение. В 09.00 часа ще бъдат издигнати знамената на пл. „Съединение\". В 09.30 часа ще бъде поставено началото на тържествена сесия в Пленарната зала. В 10.30 часа на площада ще се проведе Детско утро. Програмата продължава в 15.00 часа с народни борби в централния парк. В 19.00 часа на площада в града ще се състои изпълнение на самодейни състави и мажоретки. В 19.30 в църквата „Св. Атанасий\" ще се проведе панихида, посветена на голяконарци, участвали в Съединението. В 20.20 часа ще бъде изнесено знамето на Голямоконарската чета и ще бъде дадено началото на литийно шествие до площада.. В 20.40 часа ще бъде поставено началото на официалната част от празника, която включва тържествено слово на кмета на Община Съединение, тържествена вечерна проверка и заря.***Шумен. От 10.00 часа, в зала 203 на общината кметът Любомир Христов ще се срещне с ръководителите на детския хор \"Бодра песен\" и ансамбъл \"Веселяче\" - Деница Узунова, Боряна Колева и Антон Марков.***Ямбол. От 13.30 часа с официална церемония ще бъде открита обновената база на Професионална гимназия по земеделие „Христо Ботев\"-Ямбол. ", "date": "2018.09.05", "title": "Предстоящи събития в страната за 5 септември"}
{"url": "http://www.cross.bg/rodeni-na-septemvri-1583090.html", "text": "/КРОСС/Васил Василев, бизнесменВеличко Конакчиев, журналистГеорги Илиев, футболистИвайло Петров, бивш областен управител на МонтанаДоц. Иво Христов, социолог, депутат от БСП в 44-ото НСМинчо Коралски, юрист, изпълнителен директор на Агенцията за хора с уврежданияПенка Чернева, журналистка и писателкаТереза Маринова, лекоатлетка, златна олимпийска медалистка   ", "date": "2018.09.05", "title": "Родени на 5 септември"}
{"url": "http://www.cross.bg/tema-kraii-byrgas-1583091.html", "text": "/КРОСС/ Тема: Коалиция между стабилността и компромиса - гостува Волен СидеровТема: Внимание: Треска! Как да познаем симптомите на западнонилска треска?Тема: По фронта на напрежението. Какво става в Сирия?Тема: Историческа визита. Индийският президент в България - любопитни детайли и скрити посланияТема: Индустрия за милиони. Бум на търговията с жасмин в КитайТема: Да живееш нататък - арменската писателка Нарине Абгарян специално за БНТТема:   Ще приеме ли парламентът оставките на тримата министри - Десислава Атанасова от ГЕРБ и Драгомир Стойнев от БСП;Тема:   На живо от Бургас: Заместник-председателят на ГЕРБ и кмет на града Димитър Николов;Тема:   Скандали в първия ден на парламента - какъв политически сезон ни очаква? Коментар Андрей Райчев и Даниел Смилов;Тема:   Спрян ли е планът за строителство край плажа на Силистар? Разговор с областния управител на Бургас Вълчо Чолаков;Тема:   Виновни ли са институциите за катастрофата със 17 жертви край Своге? Какво показват резултатите от независимото разследване?Ева Найденова с песните на Бургас.Тема:  \"Ще си останат ли на министерските кресла министрите в оставка?Тема: Защо част от опозицията напуска работното си място?\". Говорят Тома Биков от ГЕРБ, Крум Зарков от БСП, Велислава Кръстева от ДПС и Пламен Христов от ВОЛЯ.Тема: Опасно пропадане на път в прохода \"Шипка\". Ще има ли спешен ремонт?Тема: И още - ползва ли се асфалт с по-евтини материали за пътното строителство у нас? Гост по темата е шефът на АПИ Светослав Глосов.Тема: 2000 лева за свободата на шофьора, катастрофирал край Своге. Има ли доказателства за вината му? Разговор с адвоката на Григор Григоров.Тема: Като игра на руска рулетка. След събарянето на опасен надлез - хора пресичат с риск за живота.Тема: Създава ли риск за пътниците шофьор на градския транспорт в Пловдив?Тема: Най-бързата българка на всички времена! Ивет Лалова за пътя към победата.Тема: Български електромобил ще се движи по улиците на големите европейски столици. Кой го направи? ", "date": "2018.09.05", "title": "Теми и гости в ефира днес"}
{"url": "http://www.cross.bg/ostavka-dnes-ostavki-1583092.html", "text": "/КРОСС/ Министрите в оставка на регионалното развитие Николай Нанков и на вътрешните работи Валентин Радев ще участват днес в парламентарния контрол.Те подадоха оставки в петък заради тежкия инцидент с автобус, при който загинаха 17 души, а други 21 бяха ранени.Вчера председателят на ПГ на ГЕРБ Цветан Цветанов намекна, че техните оставки може и да не бъдат приети и те да останат на поста. Парламентът трябва да гласува, когато одобрим заместниците им, посочи в предаването „Тази сутрин” Цветанов.", "date": "2018.09.05", "title": "Министрите в оставка Нанков и Радев ще участват в парламентарния контрол"}
{"url": "http://www.cross.bg/kraii-nyama-propyski-1583095.html", "text": "/КРОСС/ Експерти от Института за пътна безопасност посочиха, че в участъка край Своге, където стана тежката катастрофа със 17 жертви, има редица нарушения и фундаментални пропуски, а подобен инцидент е щял да се случи рано или късно.В студиото на „Тази сутрин” те посочиха, че грешките започват от поставянето на знаците, през мантинелата, тротоара и др.„На мястото сме констатирали верига пропуски - грешките започват от начините на поставяне на пътните знаци. Минават през мантинелите, които вместо да са навътре 50 см от границата на платното са вдадени с по 6 см. Знакът пък шофьорите не го разбират”, обясниха специалистите.Методий Стелянов добави, че знакът е двусмислен и не подсказва ясно на шофьорите, че следва опасен завой.По думите им всеки шофьор навлиза в насрещното при завоя.„Не е имало друга възможност освен водачът на автобуса да навлезе в насрещното. 2012-та преди ремонта мантинелата не е била така. Шофьорът сега е гледал дали отзад няма да закачи мантинелата”, обясни Диана Русинова.Тя добави, че след запитване МВР е обяснило, че има над 1400 пътища с подобни предписания и няма нито един санкциониран.", "date": "2018.09.05", "title": "Експерти: Пътят край Своге не отговаря на изискванията за безопасност"}
{"url": "http://www.cross.bg/naiiden-slyzhiteli-reda-1583093.html", "text": "/КРОСС/ Жители на пазарджишкия квартал \"Изток\" твърдят, че са бити от органите на реда.Преди 2 седмици Найден Попов постъпва в болница с две счупени ребра, пневмоторакс и множество кръвонасядания в областта на гърба, лицето и ръцете. 47-годишният мъж твърди, че е пребит от полицейски служители, съобщава bTV.„Така са ме били, че са ми взели здравето, аз си изгубих работата. Работя и живея в Германия от доста години. Аз съм нетрудоспособен. Трябваше на 28-ми да съм на работа”, разказа той. Найден разказва, че отишъл да направи забележка на свои съседи, които вдигали шум и се държали грубо с пристигнал на мястото пристигнал полицейски патрул. Скоро пристигнали още полицаи. „Получих първия удар в скулата. Отдръпнах се. Нищо не съм казал. Паднах на земята и започнаха да ме налагат с ритници. Получавах отвсякъде ритници – отляво и отдясно. Успях само да си прикрия лицето с двете ръце”, допълва Найден.Във фаталната нощ на 20 август Георги Георгиев е барман в малкото квартално кафене, който също твърди, че е потърпевш. Според него полицаите влезли през оградата на заведението. „Това е каубойско нападение. Това не са служители на реда. Къде го има това служител на реда да те бие с дървени бухалки”, пита Найден. Той твърди, че е невинна жертва и ще търси възмездие по съдебен път.„Не може такова своеволие – да влезеш някъде и да биеш наред, без да питаш кой е виновен, кой – невинен”, категоричен е той.От полицията в Пазарджик са категорични, че в 1 ч. сутринта полицейските екипи се отзовали на сигнал за силна музика и викове край улица „Пловдивска”. На място част от пияните мъже не изпълнили полицейските разпореждания. Наложило се да бъдат респектирани. Но нито помощните средства, нито употребената от полицейските служители сила са излизали извън рамките на закона.Предишната вечер служител на жандармерията бил ударен в главата при друг подобен сигнал в същия квартал.", "date": "2018.09.05", "title": "Жители на пазарджишкия кв.\"Изток\" се оплакват от полицейско насилие"}
{"url": "http://www.cross.bg/puteka-peshehodna-gorna-1583096.html", "text": "/КРОСС/ 15-годишно момиче загина, след като беше блъснато на пешеходна пътека, потвърдиха за bTV от пресцентъра на МВР. Инцидентът е станал в индустриалната зона на Горна Оряховица малко преди 21 ч. снощи.Момичето е слизало от автобус на градския транспорт, когато е било ударено от автомобил на частна охранителна фирма. Детето е загинало на място.Шофьорът не е употребил алкохол или наркотици. Причините за инцидента все още се изясняват.", "date": "2018.09.05", "title": "15-годишно дете загина, след като беше блъснато на пешеходна пътека в Горна Оряховица"}
{"url": "http://www.cross.bg/zavedenie-manolova-lechebnoto-1583099.html", "text": "/КРОСС/ Омбудсманът Мая Манолова ще се срещне във Враца с ръководството и персонала на многопрофилната болница заради кризата в лечебното заведение.Повече от година има затруднения с изплащането на заплатите и недостиг на специалисти.В жалба до омбудсмана близо 300 души от работещите във врачанската болница търсят съдействие за излизане от кризата, в която е най-голямото лечебно заведение в северозапада.То осигурява достъп до медицински услуги на близо 200 000 души и в него се намира единственото спешно приемно отделение в региона. Заради дългове от 14 000 000 лева се затруднява редовното изплащане на заплатите на персонала, който е на критичния минимум за съществуването на болницата.Преди срещите в лечебното заведение, Мая Манолова ще има приемна за граждани в областната администрация. Преди това омбудсманът ще посети палатковия лагер на майките от протестната мрежа \"Системата ни убива\".", "date": "2018.09.05", "title": "Мая Манолова ще посети болницата във Враца днес"}
{"url": "http://www.cross.bg/ostanalite-koalitziya-koalitziyata-1583098.html", "text": "/КРОСС/ информира, че ще трябва да презаверим винетките, ако сме си купили такива за следващата година. Според законодателни промени, от 1 януари всички винетни стикери ще са електронни, а не хартиени, както е сега.Нискобюджетната \"Райънеър\" няма да изпълнява полети по дестинациите от Пловдив и от Варна до Брюксел, както и Пловдив-Милано през зимата, съобщава От октомври пък другата нискобюджетна компания, \"Уиз еър\", спира вътрешната линия София-Варна.\"БСП поиска нови избори\", пише Вестникът цитира декларацията на левицата при откриване на новия парламентарен сезон. БСП оставя 20 депутати в пленарната зала, останалите тръгват из страната, пишеНе е ясно как ще процедира партията когато се разглеждат нейни законопроекти или важни текстове като държавния бюджет. Вестникът подчертава, че ГЕРБ се съпротивлява на Борисов за министерските оставки. отбелязва, че ГЕРБ ще гласува за оставките, ако премиерът ги предложи.\"Парламентът разделен на две в първия пленарен ден\", коментираЗа утрешния Ден на Съединението, депутатите си гласуваха четиридневен уикенд, допълва вестникът.Депутатът Искрен Веселинов от коалиция \"Обединени патриоти\" се зарича, в интервю затой и колегите му да опазят коалицията цяла.  Веселинов е заместник-председател на патриотичната коалиция, заплашена от разпад преди дни.Според заглавие в левия скандалите в \"Обединени патриоти\" продължават с пълна сила. Оказа се, че председателят на парламентарната група Волен Сидеров е напуснал Народното събрание веднага след като се е регистрирал в първия работен ден след лятната ваканция. Депутати от формациите в коалицията нямат идея защо Сидеров не е произнесъл реч, както останалите лидери на партии.пише, че жители на силистренски села колят прасетата си заради угрозата от африканска чума. Подобни мерки предприемат и в Старозагорско.", "date": "2018.09.05", "title": "Преглед на печата"}
{"url": "http://www.cross.bg/kemnitz-irakchanin-zapodozryan-1583100.html", "text": "/КРОСС/ Германската полиция издрирва трети заподозрян за убийството на германец в град Кемниц, което разпали вълна от антиимигрантски настроения. 35-годишният мъж беше прободен с нож на 26 август, а до момента са задържани иракчанин и сириец, кандидати за убежище.Полицията издирва 22-годишен иракчанин, за когото се съобщава, че може да е въоръжен и опасен.Инцидентът стана повод за серия от протести, организирани от крайнодясната партия \"Алтернатива за Германия\" и антиислямското движение ПЕГИДА. Стигна се и до сблъсъци между демонстрантите и полицията. ", "date": "2018.09.05", "title": "Германската полиция издирва трети заподозрян за убийството в Кемниц"}
{"url": "http://www.cross.bg/elisaveta-zahariya-boga-1583086.html", "text": "/КРОСС/ Свети праведни Захарий и Елисавета В дните на цар Ирод, който управлявал Юдея от 30 г. преди Рождество Христово до 3 години след Рождество Христово, живял в град Хеврон един свещеник, на име Захарий, със жена си Елисавета, която била братовчедка на света Ана, майката на св. Богородица. Захарий и Елисавета били праведни пред Бога: живеели според всички заповеди и наредби Господни. Те били в напреднала възраст. Нямали деца. На тая възраст не можели и да се надяват, че ще им се роди чедо. Но въпреки това се молели усилено на Бога да стори с тях чудо: да им даде син, както в древност дарил с рожба престарялата Сарра. Свещениците при Йерусалимския храм били разделени на 24 смени. Всяка смяна служела по осем дни, от събота до събота. Захарий бил от осмата смяна. Когато дошъл неговият ред, той се отправил за Йерусалим (различните длъжности в храма се разпределяли между свещеници от всяка смяна по жребие). Този път на Захарий се паднало да влезе в храма Господен, за да покади. Народът се молел отвън през време на каденето. Св. архангел Габриил. Източник: eastern-orthodoxy.comКогато Захарий принасял кадилната жертва, ангел Господен му се явил отдясно на кадилния жертвеник. Като го видял, свещеникът се уплашил. Но ангелът му казал: - Не бой се, Захарие! Твоята молитва бе чута: жена ти Елисавета ще ти роди син, и ще го наречеш с името Йоан; и ще имаш радост и веселие, и мнозина ще се зарадват за раждането му; защото той ще бъде велик пред Господа; няма да пие вино и сикер, и ще се изпълни с Дух Свети още от утробата на майка си; и мнозина синове Израилеви ще обърне към техния Господ Бог; и ще върви пред Него в духа и силата на Илия, за да обърне сърцата на бащите към чедата, и непокорните към разума на праведните, та да приготви на Господа народ съвършен! (Лука 1:5-17). Ангелът възвестил на Захарий не само това, че ще му се роди син, но и това, че тоя негов син ще бъде велик светец и предтеча на Изкупителя на човечеството. Свещеникът, смутен и развълнуван, не могъл да разбере веднага тая вест. Затова казал на ангела: - По какво ще узная това? Аз съм стар, па и жена ми е в напреднала възраст. Ангелът му заявил: - Аз съм Гавриил, който предстоя пред Бога, и съм пратен да говоря с тебе и да ти благовестя това; и ето, ти ще мълчиш и не ще можеш да говориш до деня, когато ще се сбъдне това, понеже не повярва на думите ми, които ще се сбъднат на времето си! Онемяването било едновременно и знамение и наказание за свещеника. Народът чакал вън и се чудел, задето Захарий се бавел в храма. Когато свещеникът излязъл, не можел да продума и да благослови народа. За богомолците станало ясно, че той е имал видение. След като се изминали дните на службата, Захарий се върнал у дома си (Лука 1:18-23). Скоро Елисавета заченала. Благочестивите съпрузи топло благодарили на Бога, че проявил към тях тази велика милост. Като прославяла Бога, Елисавета си казала: - Тъй ми стори Господ в дните, в които ме погледна милостно, за да снеме от мене укора между човеците (Лука 1:24-25). На шестия месец след това събитие същият архистратиг Гавриил бил изпратен от Бога в галилейския град Назарет да възвести на пречистата Дева Мария, че ще бъде майка на Спасителя Господа Иисуса Христа. Светата Дева запитала: - Как ще бъде това, когато аз мъж не познавам? Небесният пратеник й отговорил: - Дух Свети ще слезе върху тебе, и силата на Всевишния ще. те осени; затова и Светото, Което ще се роди от тебе, ще се нарече Син Божи. Ето и Елисавета, твоя сродница, наричана неплодна, зачена син в старините си, и е вече в шестия месец. У Бога няма да остане безсилна ни една дума! Смирено и благоговейно светата Дева казала: - Ето рабинята Господня; нека ми бъде по думата ти. Тогава ангелът си отишъл от нея (Лука 1:26-38). Пресвета Дева Мария се отправила веднага за град Хеврон, за да сподели радостта си със своята сродница Елисавета. Тя влязла в дома на свещеник Захарий и поздравила Елисавета. Когато Елисавета чула поздрава й, младенецът проиграл в утробата й. Тя се изпълнила с Дух Свети н извикала възторжено, с висок глас: - Благословена си ти между жените, и благословен е плодът на твоята утроба! И откъде ми е това - да дойде при мене майката на моя Господ? Защото, щом гласът на твоя поздрав достигна до ушите ми, проигра младенецът радостно в утробата ми. И блажена е, която е повярвала, понеже ще се сбъдне казаното й от Господа. Света Дева Мария разбрала от думите на Елисавета, че Бог й е открил истината: тя, смирената Девица, е избрана да стане майка на Спасителя на човечеството; и Той, Спасителят, ще дойде скоро на земята! Тя е:е могла повече да скрива високото щастие, което архистратиг Гавриил и възвестил. Затова изрекла величествената песен: - Душата ми величае Господа, и духът ми се зарадва в Бога, Спасителя мой, задето Той милостно погледна унизеността на рабинята Си; защото, ето, отсега ще ме облажават всички родове; задето Силният ми стори велико нещо, и свето е името Му; и Неговата милост е от род в род за ония, които се боят от Него!. Света Дева Мария останала при Елисавета около три месеца. И след това се върнала у дома си (Лука 1:39-56). Когато настъпило времето, Елисавета родила обещания син. Съседите и роднините й се зарадвали с нея. На осмия ден трябвало да дадат име на младенеца. Всички смятали, че той трябва да носи името на баща си. Но Елисавета казала: - Не, а да се нарече Йоан. Отгде е знаела Елисавета, че детето трябва да се казва Йоан? - Навярно и тя е получила указание за името на детето от Светия Дух, благодатта на Когото изпълнила цялото й същество, когато света Богородица Я посетила. Тогава съществувал обичай детето да вземе името на някой роднина. А никой в рода на Захарий не се наричал Йоан. Затова близките се колебаели да изпълнят така ясно изразената воля на Елисавета. Трябвало най-после да запитат бащата. Със знаци му дали да разбере, че искат да знаят какво име желае той да се даде на детето. Той написал на дъсчица: \"Иоан му е името\". В същия миг се развързали устата и езикът му. И той проговорил, като благославял и прославял Бога. Изпълнен с Духа Свети, той пророкувал: - Благословен е Господ, Бог Израилев, задето посети и извърши избавление на своя народ... И ти, младенецо, ще се наречеш пророк на Всевишния, понеже ще вървиш пред лицето на Господа, за да приготвиш Неговите пътища, и да дадеш на народа Му да познае спасението чрез прощаване на греховете им, поради великото милосърдие на нашия Бог, с което ни посети Изток свише, за да просвети ония, които са в тъмнина и сянка смъртна, и да насочи нозете ни в пътя на мира. Вестта за всичко, което се случило при обрязването на Йоан, се разнесла по цялата планинска страна. Всички, които чули това, говорели помежду си: - Какво ли ще бъде този младенец? А младенецът растял и крепнел духом... В определеното време се родил Иисус Христос. Това събитие хвърлило в голяма тревога жестокия и подозрителен юдейски цар Ирод. Понеже знаел, че Иисус е потомък на цар Давид, той се страхувал, да не би Тоя Младенец, като порасне, да му отнеме престола. Затова издал заповед да бъдат избити всички деца от две години надолу във Витлеем и околностите му, та по тоя начин да бъде погубен и Младенецът Иисус. Детето на Елисавета Йоан било също застрашено с убийство. Затова разтревожената майка се криела с него в някаква пустинна планинска пещера. Скоро престарелите родители починали. Закрилян от Бога, Йоан. техният син, израсъл в пустинята и останал там до деня, когато се явил на Израиля (Лука 1:57-80). Житие на свети пророк Захария Свети пророк Захария, свещеник от потомството на Итамар, син Ааронов, имал жена Елисавета, която също била от Аароновия род. Светото Евангелие свидетелства за Захария и Елисавета, че те били украсени с всички добродетели и водели непорочен живот. За тях светият апостол и евангелист Лука казва: \"И двамата бяха праведни пред Бога, постъпвайки безпорочно по всички заповеди и наредби Господни\" (Лук. 1:6). За това, че животът им бил наистина благочестив, свидетелства и тяхната свята издънка, честният и славен пророк, Предтеча и Кръстител Господен Иоан. В Писанието е казано: \"по плодовете им ще ги познаете\" (Мат. 7:16.): наистина, плодът от добро дърво не може да бъде лош, защото, както казва същото Писание: \"и ако коренът е свет, свети са и клоните\" (Рим. 11:16.). Затова и святата клонка - Иоан - могла да произлезе само от свят корен.Свети Захария, бащата на Предтечата, свещенствал в Иерусалим в дните на цар Ирод*. Той бил от дневната Авиева смяна, тоест от Авиевия род, чийто ред бил в осмата седмица. За тези смени се разказва следното. Цар Давид, виждайки, че Аароновият род е станал твърде многоброен, така че не било възможно всички заедно да служат в храма, разделил потомците на Аарон на двадесет и четири смени или лика, така че те, всеки в своята седмица, да извършват служение в храма. Във всяка отделна смяна царят избрал един честен мъж и го поставил за началник на лика, така че всяка смяна имала свой главен свещеник, а смяната наброявала повече от пет хиляди свещеници. За да няма спорове между главните свещеници за това, кой да служи със своя лик първата седмица, кой втората, кой третата и т. н. до двадесет и четвъртата, те хвърлили жребий и според жребия направили разпределение; към този веднъж установен ред се придържали до настъпването на новата благодат, така че потомците на всеки свещеник спазвали реда си според жребия, който се падал на техния прародител. Осмият жребий се падал на свещеник Авия (1Парал. 24:10), в числото на чиито потомци бил и свети Захария; затова той служел в храма в осмата седмица заедно със своята смяна, защото бил главен над всички останали свещеници от смяната. Веднъж, когато Захария, спазвайки реда си, служел пред Бога - по обичая на свещениците, трябвало да влезе в храма Господен, за да закади; в същото това време множество народ се бил събрал на молитва. Влизайки в светилището, свети Захария забелязал Ангел Господен, стоящ от дясната страна на кадилния жертвеник. При вида на Ангела Захария бил обзет от страх, но Божият пратеник го успокоил и казал: \"Не бой се, Захарие\". И утешил праведния свещеник, възвестявайки му, че молитвата му е благоугодна пред Бога; вслушвайки се в нея, Господ ще му дари милост: Той е благословил неговата жена Елисавета, избавяйки я въпреки напредналата й възраст от безплодието и тя ще роди син Иоан, едноименен на благодатта (Името Иоан (от гръцки) означава \"благодат Божия\", бел.ред.), който с раждането си ще донесе радост не само на родителите си, но и на множество хора: \"и мнозина - добавил Ангелът - ще се зарадват за раждането му\" (Лук. 1:14). Ангелът възвестил на свети Захария и за това, че неговият син ще бъде велик пред Господа не тялом, но духом; той ще бъде постник и ще води такъв въздържан живот, както никой друг; и наистина такова било и свидетелството на Самия Син Божий за него: \"дойде Иоан Кръстител: нито хляб яде, нито вино пие\" (Лук. 7:33). Ангелът предсказал, че Иоан ще се изпълни с Дух Свети още от утробата на майка си и много от Израилевите синове ще обърне към истинния Господ Бог, че ще бъде Христов Предтеча в духа и силата на пророк Илия (Тоест със същата несъкрушима ревност и нравствено могъщество, с каквито някога действал великият ревнител по Бога пророк Илия., бел.ред.) и ще подготви народа за приемането на Господа Спасителя. Като чул всичко това, свети Захария бил удивен и поразен и не се решил да вярва на казаното; то му изглеждало странно поради това, че Елисавета била неплодна и двамата вече били ма преклонна възраст. И казал на Ангела: - Как да повярвам на това? Аз вече съм стар, а и жена ми, която никога не е имала деца, е в напреднала възраст. Тогава Ангелът му отговорил: - Аз съм Гавриил, който предстоя пред Бога; пратен съм да говоря с тебе и да ти благовестя това. И задето не повярва на думите ми, ще бъдеш ням и няма да кажеш нито дума дотогава, докато не се изпълни всичко. Понеже свети Захария, докато беседвал с Ангела в олтара, се забавил, народът, който бил в църквата, се удивлявал на това. И когато излязъл пред народа, Захария бил принуден със знаци да показва, че е онемял; тогава присъстващите разбрали, че е имал видение в олтара. Като свършил смяната си, Захария се върнал в дома си, намиращ се в планинската страна, в Иудовия град Хеврон. Този град бил един от тези, които били дадени по жребий на потомците на Иуда и предназначени за свещениците. Когато възвестеното от Ангела се изпълнило и света Елисавета, която дотогава била неплодна, родила Йоан, а Захария написал името на подадената му дъсчица, устата и езикът му се развързали и той проговорил, благославяйки Бога. Изпълнен с Дух Свети, той започнал да пророкува, казвайки: \"благословен е Господ, Бог Израилев, задето посети и извърши избавление на Своя народ и издигна за нас в дома на Своя отрок Давида рог на спасение (както възвести през устата на Своите свети от века пророци)... И ти, младенецо, ще се наречеш пророк на Всевишния, понеже ще вървиш пред лицето на Господа, за да приготвиш Неговите пътища\" (Лук. 1:68-70,76.).   Но ето, настъпило времето, когато се родил нашият Господ Иисус Христос във Витлеем и влъхвите, дошли от изток, виждайки чудесната звезда, възвестили на Ирод за новородения Цар. Тогава Ирод, като изпратил войници във Витлеем, за да избият всички деца, заповядал да умъртвят и сина на Захария, за когото много бил слушал. На Ирод било известно всичко, което се случило по време на Иоановото раждане; тъй като самите събития, които станали тогава, предизвикали страх и изумление у околните жители. Всички иудеи говорели за тези чудесни събития; мълвата стигнала и до Ирод. Всички слушащи слагали на сърцето си случилото се и говорели: \"какво ли ще бъде тоя младенец\" (Лук. 1:66)? Сега Ирод, спомняйки си за Йоан, си помислил: \"този няма ли да бъде цар Иудейски?\" Замисляйки да го умъртви, царят отделно пратил убийци в дома на Захария, но изпратените не намерили свети Йоан. Защото, когато започнало безмилостното избиване на децата във Витлеем, стенанията и воплите се чували и в Иудовия град Хеврон, където живеели свещеници, тъй като той се намирал недалече от Витлеем; и разбира се, в Хеврон скоро разбрали за причината за този вопъл. Тогава света Елисавета, вземайки своя син, отрока Йоан, който тогава вече бил на половин година, избягала с него в планината. А в това време свети Захария се намирал в Йерусалим, извършвайки обичайната служба по реда на своята смяна. Укривайки се в планината, Елисавета дълго се молела на Бога да защити нея и сина й. Като видяла войниците, които внимателно търсели бегълците и вече били наблизо, тя с ужас ичвикаала на най-близката скала: \"планино Божия, приеми майката и сина!\" Скалата в същия миг се разтворила, приела ги в себе си и така те се скрили от настигащите ги убийци. Като не намерили тези, които търсели, изпратените се върнали при царя без нищо. Тогава Ирод изпратил заповед до свети Захария в храма да му предаде своя син Йоан. - Аз служа на Господа Бога Израилев - отговорил на това свети Захария, - и не зная къде е сега моят син. Разгневен, Ирод втори път изпратил хора при него и им заповядал да убият самия Захария, ако не им предаде сина си. Свирепите убийци се нахвърлили като зверове, стремейки се незабавно да изпълнят заповедта на царя, и яростно извикали на Божия свещеник: - Къде си скрил сина си? Дай ни го, защото така е заповядал царят; ако не ни дадеш сина си, сам ти ще загинеш от люта смърт. На това свети Захария отговорил: - Вие ще убиете тялото ми, а душата ми ще приеме Господ. Тогава убийците се нахвърлили върху свети Захария и го убили между църквата и олтара, както им бил заповядал царят; пролятата кръв на светеца се сгъстила върху мрамора и се втвърдила като камък за свидетелство и вечно осъждане на Ирод; а света Елисавета, пазена от Бога, заедно със сина си живеела в разтворилата се планина. По Божие повеление за тях там се устроила пещера, избликнал извор с вода, а над пещерата израсла финикова палма, отрупана с обилен плод. Когато майката и синът искали да ядат, дървото се наклонявало, давайки им плодовете си за храна, а след това отново се изправяло. Четиридесет дни след убийството на Захария света Елисавета, майката на Предтечата, се преставила в тази пещера, а свети Йоан бил хранен от ангел до достигането на пълнолетие и пазен в пустинята до деня на явяването си пред израилтяните.", "date": "2018.09.05", "title": "Св. прор. Захария и праведна Елисавета"}
{"url": "http://www.cross.bg/minavame-puti-chesto-1583165.html", "text": "/КРОСС/ Александър Дюма", "date": "2018.09.05", "title": "Ние минаваме често пъти покрай щастието..."}
{"url": "http://www.cross.bg/vreme-voiina-germaniya-1583087.html", "text": "/КРОСС/ На днешната дата  през 1698 г. Петър I въвежда данък върху носенето на брада в Русия. През 1871 г. за вселенски патриарх е избран Антим VI. През 1881 г. в София се провежда първото заседание на Българското книжовно дружество (днес БАН). През 1939 г. Втората световна война: САЩ обявяват неутралитет след започване на войната. През 1943 г. цар Борис III е погребан в Рилски манастир. През 1944 г. по време на Втората световна война правителството на България скъсва дипломатическите отношения с Нацистка Германия. Същият ден СССР обявява война на царство България, под претекст, че правителството продължава да подкрепя Германия. През 1955 г. е открит Оловно-цинковият завод в Кърджали. През 1972 г. Мюнхенското клане - по време на XX летни олимпийски игри в Мюнхен, Западна Германия, терористи на палестинската паравоенна организация „Черния септември\" взимат в плен и убиват единадесет спортисти от Израел. През 1974 г. е открит Химическия комбинат за минерални торове в Девня. През 1977 г. САЩ изстрелват космическата сонда „Вояджър 1\" - в момента най-отдалечения и най-продължително време летящ космически апарат. През 2009 г. в Охридското езеро се удавят 15 български граждани. Причината е авария на кормилната уредба на корабчето \"Илинден\" построено 1920 г., на което са се возили българските туристи.", "date": "2018.09.05", "title": "5 септември в историята"}
{"url": "http://www.cross.bg/yaponiya-dzhebi-naii-malko-1583094.html", "text": "/КРОСС/ Най-малко 9 се увеличи броят на жертвите на най-мощния от четвърт век насам тайфун, който връхлетя Япония. Над 160 са ранените. Властите препоръчват евакуация за повече от 1 милион души.Най-малко 50 хиляди домакинства са без ток, отменени са 700 полета.Засегнати са и железопътният и фериботният транспорт.Тайфунът \"Джеби\" бушува със скорост на вятъра до 220 километра в час.Най-тежко са засегнати югозападните части на страната.Бурята запрати огромен кораб в мост, свързващ Осака с международното летище в района. Въпреки че танкерът е бил закотвен, той е повлечен от силния вятър. А на самото летище са наводнени пистата и подземният етаж на терминала. Тайфунът \"Джеби\" е 21-ият за сезона в Азия за тази година. Той е и най-силният, връхлетял Япония през последните 25 години.", "date": "2018.09.05", "title": "9 са жертвите на тайфуна \"Джеби\" в Япония"}
{"url": "http://www.cross.bg/nasheto-litze-vinagi-1583089.html", "text": "/КРОСС/ Нашето лице трябва винаги да бъде пистата, на която да се приземяват усмивките. ", "date": "2018.09.05", "title": "Нашето лице трябва винаги да бъде..."}
{"url": "http://www.cross.bg/plovdiv-balkon-stolitza-1583101.html", "text": "/КРОСС/ Пловдив отбелязва с богата програма 4-годишнината от спечелването на престижната титла Европейска столица на културата. Също днес на специална церемония ще бъде представена и програмата на града за следващата година с най-важните акценти и възможности за вълнуващо културно преживяване.Програмата на тържеството е целодневна, насочена е към всички възрасти и публики, започва в 10.00 и завършва в 23.00 часа.Детска програма - 10.00 - 13.00 ч.Еднодневен фест на игрите – „Челик фест“ гостува в „Дондуковата градина“ (зад Природонаучния музей) в Пловдив с любимите на поколения деца: Двама са малко, трима са много; Оракуле-боракуле; Капитане, капитане?; Кральо, портальо и още много други. Участието в игрите е безплатно.Семейна програма - 11.00 - 19.00 ч.Открита сцена пред Община Пловдив с музикална програма - 11.00 - 14.00 ч.Музикални балкони /15.00 - 19.00 ч./ - Пешеходнатаа улица на Пловдив ще се превърне в място за следобедна симфонична разходка, благодарение на Държавна опера - Пловдив. Балконите по Главната ще оживеят с обичана класическа музика.15:00 - 15:20 ч. Балкон срещу Сладоледена къща Афредо15:40 - 16:00 ч. Балкон Община Пловдив16:20 - 16:40 ч. Балкон Драматичен театър - Пловдив17:00 - 17:20 ч. Балкон срещу стълбите на Каменица17:40 - 18:00 ч. Балкон „Дарис“18:20 - 18:40 ч. Балкон площад „Джумая“Музикални автобуси - 16.00 - 17.00 ч.От четирите посоки на града към центъра ще има автобус, в който пътуващите ще могат да се насладят на виртуозното изпълнение на музикант от оркестър „Брестовица“. От район „Тракия“ през „Кючук Париж“ и „Кършияка“, до „Смирненски“.Открита сцена пред Община Пловдив от 17.00 до 18.30 ч. с музикална програма – Концерт на Стенли LIVE с участието на Иво Чалъков-китара; Стефан Попов-ударни; Димитър Ковачев Фънки- бас китара.От 19.00 - 20.00 ч. - Представяне на програмата на Пловдив - Европейска столица на културата 2019На церемония в залата на Драматичен театър – Пловдив ще бъдат представени основните стъпки от историята на инициативата, хората, участвали в нейната реализация, настоящия екип, който работи по проекта, както и календара от ключови събития за 2019 година.Събитието е дело на режисьора Крис Болдуин и се реализира с участието на композитора Мирослав Турийски, танцьорите от „Линди Хоп България“, хореографията на Яница Атанасова, брас-бенд музикантите - Венелин Георгиев /саксофон/, Дарин Иванов /тромпет/, Благой Гешев /тромбон/, Ценко Мелин /туба/, Александър Леков /бас/ и Кристиан Желев /ударни/, струнен квартет от Държавна Опера – Пловдив: Добрина Николова, Зафирка Ангелова, Татяна Филипова, Антоанета Ряхова, Яшко Аргиров и оркестър „Брестовица“, Народните певици от Неделино - Деница Гочева и Снежана Кисьова, представящи прочутия родопски двуглас, и едни от най-добрите визуални артисти в Пловдив - студиата „Пункт“, „СенсЛаб“ и Камен Савов.Спектакълът е с покани и ще се излъчва в , както и на екран на сцената пред Община Пловдив с превод на английски език.От 21.00 ч. е \"100 дни до началото\" - Мапинг на сградата на ул. „Райко Даскалов“ 2Пловдив е познат със специалните си и уникални часовници - кулата на Дановия хълм, слънчевият часовник на Джумая джамия, емблематичният часовник на пощата и този в сърцето на града, в купола над \"Пловдив 2019\". Той работи точно и безотказно, благодарение на пловдивчанина Георги Долчинков. С този часовник официално започва отброяването на 100-те дни до началото на Европейска столица на културата - Пловдив 2019.Още в средата на XIX в. Пловдив се издига като водещ духовен център. Укрепналите икономически пловдивски първенци осигуряват парични средства за преизграждането на пловдивските църкви, в които откриваме едни от най-добрите образци на храмовото строителство и украса от брациговски майстори-строители, от дебърски майстори-дърворезбари и иконописци от Самоковската школа. Техните жилищни сгради бележат върховните постижения на българския барок и архитектурния апотеоз на българската възрожденска архитектура. Пловдивските дейци застават начело на движението за независима църква и новобългарска просвета. Христо Г. Данов и Драган Манчов издават в Пловдив над 1000 учебника и учебни помагала по европейски модел и създават основа на училищната дейност в Мизия, Тракия и Македония. Създаденото през 1850 г. Епархийско средоточно училище прераства в първата гимназия в българските земи и подготвя учители и бъдещия духовен елит на народа.След Освобождението, през румелийския период, Пловдив продължава да бъде духовен център и културна столица на целокупна България. Тук живеят и творят Найден Геров, Йоаким Груев, Константин Величков, Христо Г. Данов, Иван Вазов, Петко Славейков, Петко Каравелов, Захари Стоянов. Развива се издателското, печатарското и учебно-просветното дело. Полагат се основите на българското езикознание, на новата българска политическа и културна публицистика, на новата българска литература. Създават се първите български културни институции – Народната библиотека и музей, професионален театър. В музиката и изобразителното изкуство се зараждат самобитни школи с национално значение.След Съединението през 1885 година, Пловдив запазва ролята си на значим национален културен център. Институциите от предходния период продължават да се развиват, а в края на XIX и първите десетилетия на XX век се появяват и нови – Певческо дружество, Дружеството на Южнобългарските художници и др. След Втората световна война са основани Университет, Филхармония, Куклен театър, Опера, най-голямото книгоиздателство извън столицата - „Христо Г. Данов“, регионални музеи. Реставрацията на Стария град, създаването и организирането на календар, наситен с множество национални и международни културни събития, превръщат Пловдив в място с характерна и неподражаема духовна атмосфера.От 70-те години на ХХ век все по-често се среща определението за Пловдив като „културната столица“ на България. Това са историческите аргументи за избора на Пловдив за провеждане на Европейски месец на културата през 1999 г. и определянето на града за Европейска столица на културата през 2019 г.", "date": "2018.09.05", "title": "Пловдив празнува годишнина от избирането за Европейска столица на културата"}
{"url": "http://www.cross.bg/prokyratyra-grypa-spetzializiranata-1583104.html", "text": "/КРОСС/ Специализираната прокуратура извършва следствени действия в офиси, находящи се в във „ВИНПРОМ КАРНОБАТ“ ООД, „СИС ИНДУСТРИЙС“ ООД и „ТОПАЗ МЕЛ“ ООД.Процесуално-следствените действия – претърсвания и изземвания, обиски на лица и разпити на свидетели са в рамките на образувано досъдебно производство за организирана престъпна група, създадена с цел избягване на плащане на данъчни задължения в големи размери, държане на акцизни стоки без бандерол и пране на пари, съобщават от пресцентъра на прокуратурата. Данъчните престъпления са извършвани в периода 2009 г. – 2018 г., като  реални търговски дружества са подправяли счетоводните си регистри, като в тях са включвали фактури от дружества от типа „липсващи търговци“, с цел функциониране на създадената схема на данъчна измама. Тези фактури са осчетоводявани под контрола на организираната престъпна група и по този начин се е избягвало плащането на данъчни задължения в големи размери по смисъла на Закона за ДДС. Събрани са доказателства и за престъпления пране на пари - в периода 2009г.  – 2018 г. са били извършвани финансови операции и е прикриван произход на имущество, придобито чрез тежко умишлено престъпление.Под ръководството на Специализираната прокуратура, на 18.07.2018 г. бе установена незаконната фабрика, ползвана от престъпната група за производство на цигари.Действията по разследването са възложени на следователи от Следствения отдел към Специализираната прокуратура и се извършват едновременно на територията на гр.София, гр. Карнобат, с. Венец и с. Церковски, община Карнобат.", "date": "2018.09.05", "title": "Специализираната прокуратура влезе и във офисите на „Винпром Карнобат” ООД и още две фирми"}
{"url": "http://www.cross.bg/evro-taksite-chyzhbina-1583105.html", "text": "/КРОСС/ По-евтини паспорти. На правителственото заседание във вторник кабинетът намали таксите за издаване на български документи в чужбина от досегашните 67 евро на 50 евро.Изцяло отпадат таксите, които до момента се събираха от консулските служби.   Промяна има и при свидетелството за съдимост. Издаването му в чужбина вече ще струва само 10 евро.", "date": "2018.09.05", "title": "Намалиха таксите за паспорти"}
{"url": "http://www.cross.bg/raiichev-andreii-borisov-1583103.html", "text": "/КРОСС/ Фойерверк на входа на сезона – така социологът Андрей Райчев определи поисканите от премиера Бойко Борисов три министерски оставки. Според Райчев две от оставките – на вътрешния министър Валентин Радев и на транспортния – Ивайло Московски, са щели да станат факт и без трагедията край Своге, при която загинаха 17 души.„Още преди месеци се говореше че Радев ще се сменя, а Московски има лична трагедия, за която ми е неудобно да говоря, но очевидно трябва да си отиде по технически причини и чисто човешки”, отбеляза социологът.„Това е уводно действие на Борисов, виждаме началото на нова драма”, коментира Андрей Райчев. „Борисов остана без акцент. Той присъства много дълго в политиката и досега винаги е имало ясен акцент – беше отмъстител, строител, международник, което беше и най-успешната му роля. Сега няма акцент и търси новото си амплоа”, смята Андрей Райчев.Според него премиерът „управлява по телевизора” – не през институции, а с „политическите есета, които чете по телевизията”. Намираме се в увода на неговия опит да направи четвъртата си роля, защото вече не може да управлява постарому, обобщи Андрей Райчев.Политологът Даниел Смилов изрази съгласие, че реакцията на Борисов се дължи на това, че премиерът се чувства в слаба позиция и иска да покаже, че отново си връща контрола.„Ако това е замисълът, акцията не е изпълнена по правилата. Трябваше да бъде предварително уговорено и с коалиционни партньори, и със собствената група – влиза се в сезона със смяна на екипа, слагат се нови акценти и се показва, че премиерът владее ситуацията. Сега ефектът е обратен. Предлагат се някакви неща, но тепърва умуваме кои от тях ще бъде приети. Дори обсъждаме хипотезата, че премиерът може да бъде бламиран от собствената си група по някои от предложенията. Това в никакъв случай не праща послание, че Борисов е в силна позиция и контролира нещата”, заяви Смилов.„Тези промени като че ли не идват с идеята да се търсят нови политики по съдържание. По-скоро идеята е да се намали напрежението и да се отговори на обществени очаквания”, допълни той. По думите му Патриотите са в „кърпа вързани” на Борисов. „Няма националистическа вълна, избори нищо не могат да им донесат, освен по-лош резултат или равен на този, те не могат да си подобрят положението и при всичките си караници настояват да си удължат мандата”, посочи Андрей Райчев.„У народа се е появило чувството, че така повече не може. Хората не реагират на катастрофата със 17 загинали, а на лошите пътища и системата на договаряне”, заяви още той.", "date": "2018.09.05", "title": "Андрей Райчев: Премиерът „управлява по телевизора”"}
