{"url": "http://www.cross.bg/godina-shampansko-prodazhbi-1570409.html", "text": "/КРОСС/ САЩ, Великобритания и Япония са първите три пазара за износа на френско шампанско, чиито продажби през 2017 година са достигнали рекордните 4,9 милиарда евро оборот. Това обяви днес Комитетът Шампан в комюнике, предаде Ройтерс.\"Тези резултати се дължат на увеличения износ, който е осигурил 2,8 милиарда евро или с 6,6 на сто повече спрямо 206 година\", се уточнява в комюникето.Името на виното шампанско, което има контролирано наименование за произход, идва от североизточния френския район Шампан.САЩ запазват лидерското място на пазарите за износ по стойност с общи продажби от 586 милиона евро миналата година. Те изпреварват Великобритания, чийто пазар продължава да страда от последиците от Брекзита и отчита свиване с 11 на сто по обем на вноса.За сметка на това Япония бележи увеличение и в стойностно изражение - плюс 21,3 на сто, и по обем - плюс 17,6 на сто.Китай, Хонконг и Тайван са новите силни пазари за френското шампанско. Резултатите на пазара на Южна Корея също са забележителни с плюс 39,5 на сто по обем с продажби, които за първи път превишават символичния праг от 1 милион бутилки.През 2017 година общите продажби на шампанско са достигнали 307,3 милиона бутилки или с 0,4 на сто повече спрямо предходната година. ", "date": "2018.03.18", "title": "Франция е изнесла шампанско за 2,8 милиарда евро през 2017 година"}
{"url": "http://www.cross.bg/zapochva-krysev-malkite-1570413.html", "text": "/КРОСС/ До месец започва ремонтът на столичния булевард \"Арсеналски\", информира в предаването \"Хора, пътища, автомобили\" на БНР, заместник-кметът по транспорт Евгени Крусев.В началото на лятото започва и цялостен ремонт на улица \"Граф Игнатиев\". Над 100 милиона лева са заложени за ремонти в София, каза още зам.-кметът Крусев:\"Последните отсечки от бул. \"Монтевидео\", бул.\"Тодор Каблешков\", ул. \"Филип Кутев\", буквално до дни стартира третият етап от изграждането на локалните платна на Северна скоростна тангента.По отношение на малките квартални улици, там разчитаме изключително и само на районните кметове да подадат програмите си за малките вътрешнокавратлни артерии, по които ще се работи през годината\". ", "date": "2018.03.18", "title": "До месец започва ремонтът на бул. \"Арсеналски\""}
{"url": "http://www.cross.bg/hari-markul-dogovor-1570410.html", "text": "/КРОСС/ Внукът на британската кралица принц Хари се е отказал да подписва брачен договор с американската актриса Меган Маркъл преди сватбата им, съобщават в. \"Дейли мейл\".Според таблоида на Хари никога не му била хрумвала мисълта за някакво предбрачно споразумение, тъй като бил напълно уверен, че бракът му с Маркъл ще бъде траен и стабилен.Съобщава се, че кралският двор бил оказал известен натиск върху принца, така че той да защити интересите си при евентуален развод. Състоянието на внука на кралица Елизабет Втора е оценено на около 30 милиона британски лири.Но принц Хари вярвал в бъдещата си съпруга и не желаел да й поставя никакви условия преди брака им, насрочен за месец май. ", "date": "2018.03.18", "title": "Принц Хари няма да подписва брачен договор с Меган Маркъл"}
{"url": "http://www.cross.bg/kushta-tyristi-padna-1570418.html", "text": "/КРОСС/ Мазилка падна от къща в Стария град в Пловдив и рани жена. Пострадалата е решила да съди собственика на неподдържаната сграда.Ранената е служителка в близък хотел. Сутринта тръгнала към контейнерите, за да изхвърли боклука, когато върху нея се стоварило огромно парче от мазилката на стара къща.Минаващи наблизо туристи извикали линейка. Части от мазилката са разпилени по целия тротоар, където минават стотици туристи.Собственикът на хотела, където работи жената разказа, че къщата е необитаема и изключително опасна.  ", "date": "2018.03.18", "title": "Мазилка падна от стара къща в Пловдив и рани жена"}
{"url": "http://www.cross.bg/rymuniya-obilni-leden-1570415.html", "text": "/КРОСС/ Движението по пътищата в Румъния е затруднено заради обилни снеговалежи и леден дъжд. Спрени са полетите от международното летище \"Хенри Коанда\", съобщиха от Национална компания \"Летища Букурещ\".Закъснения има не само при заминаващите полети, но и при пристигащите, като полет от Франкфурт бе отменен. Над 1500 пътници са засегнати от тази ситуация, съобщава \"Зиаре\".Предупреждения с жълт и оранжев код за обилни валежи, силен вятър и рязко застудяване са издадени за по-голямата част от територията на Румъния.", "date": "2018.03.18", "title": "Сняг и леден дъжд затрудняват движението в Румъния"}
{"url": "http://www.cross.bg/monako-pravitelstvoto-printz-1570402.html", "text": "/КРОСС/ Измамници се представяли за видни личности в Монако, включително крал Алберт II, за да получават пари от жертви с високи доходи, предават френски медии.Измамниците използвали онлайн платформи за съобщения, включително WhatsApp, за да се свържат с техните мишени.Правителството на Монако излезе с изявление, потвърждаващо измамите, но не уточни, че и принцът е бил използван като „лице\" на мошениците.Известен френски журналист съобщи на местните медии, че фалшивият принц се е свързал с него по време на видео разговор. Мишел Кота заяви пред вестник \"Монако-Матен\", че един човек, наподобяващ принц Алберт II, се свързал с нея през септември чрез WhatsApp и поискал пари, за да бъде освободен журналист, отвлечен от ислямистка група.Няколко бизнес лидери също казват, че са били взети на прицел от \"организирана престъпна група\" в продължение на няколко седмици, съобщава вестникът.„В някои случаи документите на официални бланки с подписи, като че ли подписани от служители, са били използвани за заблуждаване на жертвите, както и обаждания, показващи на приемащия апарат номера на таблото на тези организации \", заяви правителството в изявление, цитирано от вестник „Уест Франс\".Целта на тези ужилвания е паричните преводи да се извършват по сметки в чуждестранни банки, особено в Азия.Правителството на Монако описва измамата като \"разработена в детайли\", насочена към \"лидерите на обществото или отговорни хора\".Полицията в княжество започна разследване и призова хората да бъдат предпазливи и скептични при всякак опити за контакти с такива лица.Албер управлява Монако от смъртта на баща си, крал Рение през 2005 г. Майка му е холивудска звезда, превърнала се в принцеса Грейс Кели. Неговото състояние се оценява на около 2 млрд. евро. ", "date": "2018.03.18", "title": "Измамници се правят на благородници от Монако"}
{"url": "http://www.cross.bg/kychetata-chovek-kycheta-1570395.html", "text": "/КРОСС/ Това е вярно, твърди изследване, публикувано в списанието \"Biology Letters\".То е имало  за цел да изучи емоционалната връзка между човек и най-добрия му приятел.В проучването на Наталия де Соуса Албакърки от Университета на Сао Пауло в Бразилия и нейните колеги са участвали 17 домашни кучета от Линкълн, Англия.Приятелите на човека преминават два кръга експерименти. По време на първите тестове всяко куче е поставено пред два екрана. На животното е показана снимка на куче или човек с весело или тъжно изражение на лицето или муцуната. Снимките са  придружени от различни звуци - игриво или агресивно  лаене на куче и фрази на чужд език (бразилски португалски),  произнесени  весело или с гневен тон.Когато на кучетата са показани още снимки на кучета и хора, придружени от съответните звуци  - например, куче с щастлив израз на муцуната и  весел лай  или усмихнат човек, кучето е гледало  екрана много по-продължително време, отколкото, когато звуците са липсвали или лицата не са били усмихнати.Изводът на екипа бил, че кучетата разпознават емоциите.От друга страна, когато кучето е чувало неутрален глас на човек или други кучета, бързо губело интерес към екрана и снимките на него.Според Албакърки, способността на кучетата за емоционална връзка с хора и други  кучета  не са  инстинкт, а заучено поведение и познание.\"Кучетата трябва да извлекат информация от звука и след това да свържат тази информация с образа и това изисква много сложни психологически механизми\", казва тя. Изненадващо, екипът установил, че кучетата по-добре разграничават емоциите на ближните си от тези на  хората.Хората и кучетата живеят заедно от  около 30 хиляди години и очевидно еволюцията  е развила при кучетата способността да четат емоциите на своите господари и приятели. ", "date": "2018.03.18", "title": "Кучето знае какво ви тежи на сърцето"}
{"url": "http://www.cross.bg/partiya-makedoniya-formirane-1570412.html", "text": "/КРОСС/ С македонския химн и Ода на радостта започна представянето на първата българска партия в Македония Граждански демократичен съюз (ГДУ - Граганско Демократска Униjа), съобщава електронното издание на в. \"Вечер\".Процесът на формиране на тази партия продължи дълго време. Начело на партията ще бъде Петър Колев, бивш член на българската ВМРО-БНД и председател на Сдружението за македонско-българско приятелство, който сам се определя като \"македонски българин\". В изпълнителния комитет ще бъдат включени и бившият лидер на ВМРО-Народна партия Георги Трендафилов и изтъкнати българофили, които живеят в Македония, посочва \"Вечер\".Инициативата за формиране на ГДУ бе оповестена на 6 декември миналата година, когато бяха обяснени принципите на политиката на бъдещата партия.На днешното представяне Петър Колев благодари на всички, които са помогнали за събиране на необходимия брой подписи за регистриране на партията, и съобщи, че първото нещо, с което ще се захване ГДУ, ако получи доверието на гражданите, е въвеждането на ред и справедливост в Република Македония. ", "date": "2018.03.18", "title": "Регистрираха българска партия в Македония"}
{"url": "http://www.cross.bg/levski-bozhidar-tzska-1570403.html", "text": "/КРОСС/ ЦСКА победи \"Левски\" с 1:0 в голямото дерби от 25-ия кръг на Първа лига. \"Червените\" стигнаха до успехa благодарение на късен гол на Фернандо Каранга - негов 22-ри от началото на кампанията. Така тимът на Стамен Белчев оглави временното класиране. \"Армейците\" вече имат актив от 63 точки, колкото и шампиона \"Лудогорец\", но са с по-добра голова разлика. Разградчани обаче са с мач по-малко.Следете с нас Вечното дерби минута по минутаНа \"Васил Левски\" първата опасна атака бе за \"сините\", но завърши с удар на Габриел Обертан встрани от вратата. Проливният дъжд и локвите по терена затрудняваха много играчите и не позволяваха по-високо темпо. Още от началните минути Вечното дерби представляваше низ от единоборства, но и битка с водата.В 24-ата минута Давид Яблонски върна необмислено топката към вратаря Божидар Митрев, а тя се спря в една локва... Стражът на \"Левски\" все пак изпревари връхлитащия Станислав Манолев и поправи грешката на чешкия си съотборник.Последва битка в средата на терена, по един картон за двата тима и липса на голови положения.Минута преди края на първата част Станислав Костов бе изведен отлично, но премина много в страни, стреля от малък ъгъл и вратарят Витаутас Черниаускас изби в ъглов удар.След почивката главният съдия Никола Попов раздаваше жълти картони, а двата тима отново трудно стигаха до добри голови ситуации.В 84-ата минута обаче ЦСКА нанесе своя удар. Тиаго Родригеш центрира, топката премина през куп от играчи, след което Фернандо Каранга я отклони в мрежата зад Божидар Митрев. За бразилския стрелец това е попадение №22 от началото на сезона в Първа лига.ЦСКА (4-2-3-1): Витаутас Черниаускас, Станислав Манолев, Николай Бодуров, Божидар Чорбаджийски, Жеферсон, Кристиан Малинов, Рубен Пинто, Кирил Десподов, Тиаго Родригеш, Енрике Рафаел, Фернандо Каранга\"Левски\" (4-2-3-1): Божидар Митрев, Милош Цветкович, Давид Яблонски, Холмар Ейолфсон, Иван Горанов; Филипе Нашименто, Кали Тиам, Роман Прохазка, Габриел Обертан, Паулиньо, Станислав Костов  ", "date": "2018.03.18", "title": "ЦСКА хлъзна ”Левски” в дъжда"}
{"url": "http://www.cross.bg/valentina-dyshi-mihail-1570407.html", "text": "/КРОСС/ Най-голямото семейство дойде на урните в село Крутински, район Михайловски, близо до Волгоград. Тридесет души пътуваха до избирателната секция в собствен автобус, украсен с надпис  \"Потапов - за изборите!\"Валентина Потапова е майка на голямо семейство, титуляр на орден \"Майка слава\" на трета и втора степен,с два медала за майчинство. Като цяло тя има девет деца: дъщерите Ирина, Наталия, Елена, Любов и синове Иван, Алексей, Михаил, Сергей, Юджийн. Техният баща, Михаил Иванович, повече от 25 години работи като директор на средното училище в Крутинская, а след това преподава физика тук. Сега Валентина има 16 внуци и три пра-внуци. И тя вдига всички като истински патриоти да гласуват.Днес, ние избираме президент и лидер на нацията, които да бъде силен и уверен в своите решения и да бъде в състояние да отговоря адекватно на външни заплахи и, разбира се, да се грижи за хората си, - каза Валентина Потапова преди семейството и да направи своя избор. ", "date": "2018.03.18", "title": "Семейство от 30 души отиде да гласува в Русия с автобус"}
{"url": "http://www.cross.bg/granitzi-zeehofer-germaniya-1570401.html", "text": "/КРОСС/ Новият германски вътрешен министър Хорст Зеехофер поиска отмяна на Шенгенското споразумение, съобщават медии в Германия. Контролът по вътрешните граници трябва да продължи, докато ЕС не съумее да опази външните си граници, заяви министърът в интервю за неделното издание на в-к „Ди Велт\".Според баварския политик граничният контрол по границите на Германия дори трябва да се засили. Гранична полиция има и други функции, освен да отблъсква нелегални мигранти, заяви Зеехофер. ЕС настоява, контролът по вътрешните граници в Шенгенската зона, който бе въведен като извънредна мярка през 2015 г., да бъде отменен през май.Австрийският канцлер Себастиан Курц заяви тази седмица в София, че проверките трябва да продължат, докато не се гарантира сигурността по външните граници на Евросъюза.Освен Германия и Австрия, граничен контрол въведоха и Дания, Швеция и Норвегия, която не е член на ЕС, но е част от Шенгенското споразумение. ", "date": "2018.03.18", "title": "Зеехофер иска отмяна на Шенген"}
{"url": "http://www.cross.bg/rysiya-gergov-georgi-1570405.html", "text": "/КРОСС/ „Гласувах за бъдещето на Русия\", заяви убедено и оптимистично почетният консул на Руската федерация у нас Георги Гергов. Тъй като притежава двойно гражданство - българско и руско, той упражни избирателното си правото в пловдивската задгранична предизборна секция на Руската федерация. „Този ден е важен не само за Русия, но и за България, и за света.Русия е необходимият за човечеството балансьор\", каза Гергов, след като пусна бюлетината.„Пореден неуспешен компромат и опит да се дестабилизира, да се подрони авторитета на страната\" - така отговори той на  журналистически въпрос за „лондонския\" скандал.Според него Русия върви напред, а това явно дразни определени сили. „Идете да видите, Русия се развива, не само в Москва и големите градове, а навсякъде - от столицата до Далечния изток. Русия е друго измерение!\", посочи Георги Гергов.Той подчерта, че времето ще оцени какво е Русия за света, а за българите тя има специално място. „Поне 70% от нашия народ са русофили\", изтъкна председателят на социалистите в Пловдив област. За топлите чувства между двата народа се изказа и посланика Н.Пр. Анатолий Макаров.Руският дипломат пристигна в града на тепетата, за да провери как протича изборния ден в пловдивската секция.Двамата с почетния консул Георги Гергов се спряха да погледат концерта „С Русия напред\", организиран от руската диаспора в двора на пловдивския клуб „Берьозка\".", "date": "2018.03.18", "title": "Георги Гергов: Гласувах за бъдещето на Русия"}
{"url": "http://www.cross.bg/izpulnitelnoto-byuro-klyb-1570406.html", "text": "/КРОСС/ На 19.03.2018 г. (понеделник) Изпълнителното бюро на БСП ще проведе изнесено заседание в Кърджали. Между 12:00 и 16:00 ч. ръководството и председателите на Общинските съвети на БСП от Кърджалийска област ще заседават в клуб „Червеното\".В 13:00 ч. там ще бъде дадена пресконференция.В 16:30 ч. председателят на Националния съвет Корнелия Нинова ще открие нов клуб на БСП в община Кирково, а членовете на Изпълнителното бюро ще се включат в събирането подписи срещу сделката с ЧЕЗ.Посещението ще завърши със среща-разговор на Изпълнителното бюро с граждани, партийни членове и симпатизанти. Началото е в 18:00 ч. в НЧ „Обединение 1913\" .", "date": "2018.03.18", "title": "ИБ на БСП ще засeдава в Кърджали"}
{"url": "http://www.cross.bg/rysiya-izbori-prezidentskite-1570414.html", "text": "/КРОСС/ Гласуването на президентските избори в Русия бе завършено вече в 20 региона на страната. Броенето на гласовете започна. Това се съобщава на интерактивни те екрани в информационния център на ЦИК.Избирателните секции са затворени в регионите Сахалин, Магадан, Иркутск, Кемерово, Новосибирск, Амур и Томск. Също така започна броенето на гласовете вече  в републиките Бурятия, Саха (Якутия), Тува, Алтай и Какасия.Освен това гласуването беше затворено в автономните области Приморски, Хабаровски, Забайкалски, Красноярск, Алтай и Камчатка, съобщава Интерфакс.Заместник-началникът на Централната избирателна комисия Николай Булаев заяви, че към 17:00 часа московско време, избирателната активност на президентските избори в Русия е била 51,9% за цялата страна.На 18 март Руската федерация провежда президентски избори. Осем кандидати кандидатстват за президентството на Русия. Публичните наблюдатели вече отбелязаха, че няма сериозни нарушения на изборите.Ръководителят на избирателна комисия на Република Крим, което беше първото гласуване на президентските избори в Руската федерация, след присъединяването през 2014 г., Михаил Малушев каза, че към 15:00 часа 53,48% от избирателите са гласуви или повече от 803 хил. Души. ", "date": "2018.03.18", "title": "Екзит пол 51.9% гласували в Русия към 17 часа"}
{"url": "http://www.cross.bg/invazivna-lekari-otdeleniya-1570408.html", "text": "/КРОСС/ Десетки врачани се събраха на протест в проливния дъжд срещу лошото състояние на многопрофилната болница в града. От близо половин година в най-голямото лечебно заведение в Северозапада​ заради недостиг на средства и отлив на лекари се затварят отделения, а тази седмица спря и звеното по инвазивна кардиология.Зад плакати с надпис \"Да спрем кръвния данък\" протестиращите изразиха недоволството си от системното затваряне на отделения във Врачанската болница, доскоро най-голямата в Северозапада:„Онзи ден докараха жена с инфаркт и я посрещнаха на вратата лекари от Спешния център, които казаха: \"Защо я карате тук? Ние нямаме кардиолози. Тук няма неонатология. Това е безобразие и престъпление, когато говорим, че раждаемостта в България спада, смъртността се увеличава\".„Ние всички си даваме сметка какво значи инвазивна кардиология и докъде ще я докараме като обиколим половин Северозападна България и накрая предадем Богу дух\".„Няма важни, по-важни и най-важни неща. В здравето на човека всичко е важно\".„А ако недай си Боже някой умре на базата на неадекватна медицинска намеса, кой носи отговорност?\"Заради ограничаване на достъпа им до здравеопазване, недоволните се заканиха, че ще протестират и следващата неделя. ", "date": "2018.03.18", "title": "Десетки врачани протестираха срещу лошото състояние на болницата в града"}
{"url": "http://www.cross.bg/vyatur-obshtina-sela-1570411.html", "text": "/КРОСС/ Квартал „Кулата\" във Враца и шест села в община Ловеч са без ток заради ураганния вятър.През последното денонощие на територията на община Враца е преминал вятър със скорост над 140 км/ч.Най-сериозни са проблемите в квартал \"Кулата\", където има къщи с напълно разрушени покриви, компрометирани електрически стълбове, както и паднали дървета. Екип на ЧЕЗ временно преустанови електрозахранването в квартала, тъй като има множество скъсани проводници.Силният вятър през последното денонощие остави без ток и шест села в община Ловеч, съобщиха от пресцентъра на общината.С изцяло прекъснато електрозахранване са Александрово, Деветаки и Тепава, а с частично нарушено електрозахранване са Дойренци, Дренов и Умаревци. Екипите на електроразпределителното дружество работят по отстраняването на авариите и се очаква до 20 ч. днес те да бъдат отстранени.През изминалата нощ вятърът е повалил бор, който е паднал върху необитаема къща в село Стефаново, но са нанесени само материални щети.Засега не се съобщава за пострадали хора от бурния вятър. ", "date": "2018.03.18", "title": "Квартал във Враца и села в Ловешко са без ток заради ураганния вятър"}
{"url": "http://www.cross.bg/evro-grybe-tzaiityng-1570404.html", "text": "/КРОСС/ Шефът на Дойче Бан е заемал поста през 2017 г. само 30 дни, но получил гигантското възнаграждение от 2,3 млн. евро., съобщи в. „Щутгартер цайтунг\".По молба на Рюдигер Грубе договорът му с държавната ж. п. компания бил прекратен предсрочно. И се оказва, че като компенсация държавата му плаща милионите.„Щутгартер цайтунг\" базира информацията си на документи от заседание на надзорния съвет на компанията. Според документа от получените 2,3 млн. евро от Грубе, 2,251 млн. са „обезщетение във връзка с преждевременното прекратяване на дейността\".\"Не е чудно, че критиките срещу политиците и мениджърите стават все по-агресивни, след като такива невероятни суми се изплащат като обезщетение при прекратяване на трудовото правоотношение\", заяви по искане на вестника Матиас Гастел, член на комисията по транспорт и специалист по ж. п. транспорта от Зелените. ", "date": "2018.03.18", "title": "Шеф на немските железници взел 2,3 млн. евро за 30 дни работа"}
{"url": "http://www.cross.bg/rysiya-shkaplerov-glasyva-1570416.html", "text": "/КРОСС/ Руският космонавт Антон Шкаплеров гласува за президент на Русия от Международната космическа станция чрез видеоконферентна връзка с Федералната космическа агенция на Русия, гр. Корольов.Шкаплеров заяви, че се доверява на упълномощено лице - колегата му космонавт Олег Дмитриевич Кононенко, да пусне от негово име бюлетина за президентските избори.Шкаплеров добави, че изборният ден е „голям празник\" за него и уникална възможност да гласува от най-отдалечената точка, в сравнение с всеки други избирател в Русия.\n\t\t\t\t\t", "date": "2018.03.18", "title": "Руски космонавт гласува за президент от МКС (видео)"}
{"url": "http://www.cross.bg/leva-kilogram-edro-1570390.html", "text": "/КРОСС/ Индексът на тържищните цени, който отразява цените на хранителните стоки на едро, падна тази седмица с 1,83% до 1,455 пункта, сочат данните на Държавната комисия по стоковите борси и тържищата, цитирани от БТА. Базовото ниво на индекса - 1,000 е от 2005 година.Според данните цените на доматите са тръгнали надолу с 3,3%, като се продават по 1,76 лева за килограм.Краставиците от внос поевтиняват с 9,3 на сто до 2,43 лева средно за килограм. Картофите поевтиняват с 3,5 на сто и се търгуват по 0,55 лева за килограм на едро. Цената на морковите остава без промяна 0,80 лева за килограм, а зелето поскъпва с 6,9 на сто и се търгува по 0,62 лв./кг на едро. Зелената салата поевтинява с 8,6 на сто до 0,53 лева за брой.Ябълките поевтиняват със 7,4% и се продават по 1,37 лв./кг. Цената на лимоните се понижава с 2,1%, до 2,28 лева.Портокалите поевтиняват с 2,3 на сто, до 1,26 лева за килограм. Мандарините пък поскъпват с 6,5 на сто и се продават по 1,96 лв./кг.Кравето сирене поевтинява с 0,5 на сто, до 5,84 лв./кг; кашкавалът, тип \"Витоша\", поевтинява с 0,8 до 10,80 лв./кг, а олиото поевтинява с 1,0 на сто до 1,93 лева за литър.Цената на каймата намалява с 1% и се търгува по 4,84 лева за килограм. Пакетче краве масло от 125 грама се търгува за 2,26 лева. Пилешкото замразено месо поскъпва с 2,1 на сто и се продава по 3,94 лева за килограм на едро. Захарта се търгува по 1,16 лв./кг, а брашното, тип \"500\" - по 0,83 лева. Яйцата се продават по 0,20 лева за брой на едро в края на седмицата. ", "date": "2018.03.18", "title": "Тръжните цени на едро намаляват с 1,8%"}
{"url": "http://www.cross.bg/dadat-plovdiv-svoya-1570391.html", "text": "/КРОСС/ Във Варна при засилена полицейска охрана започнаха изборите за президент на Руската федерация в сградата на Генералното консулство. Право да дадат своя вот имат над 2000 руски граждани.Вече има предсрочно гласували в Шумен, Добрич, Ямбол, Сливен и Несебър. В България са създадени четири избирателни секции - в Посолството на Руската федерация в София, в генералните консулства във Варна и Русе, и в офиса на почетния консул на Русия в Пловдив.„Понеже съм руска гражданка и гласувам постоянно, особено като има такива избори. За местните избори пак идвах. Смятам, че е мой дълг\", каза Ирина Петкова.„Обстановката винаги е различна - сложна или не, трябва да избираш държавен глава, ако си гражданин на една държава\", каза Владимир Тулин.В Пловдив дори имаше опашки от желаещи да дадат своя глас. Гласуващите за първи път получиха подаръци. Хората с увреждания има възможност да гласуват в домовете си - при тях по предварителна заявка ще отиде екип с мобилна урна. ", "date": "2018.03.18", "title": "Над 2000 души гласуват у нас за президент на Русия"}
{"url": "http://www.cross.bg/godina-praskovi-zemedelski-1570396.html", "text": "/КРОСС/ Реколтата от праскови в Сливенско е под въпрос. Заради големите температурни разлики в последните седмици овошките измръзнаха. Над 70% са засегнатите дървета. Долината на прасковите тази година ще остане без праскови, съобщават земеделци пред Нова телевизия.В Сливенско не са виждали подобно поголовно измръзване на овошките повече 30 години.„Поражението е 100%. Да не кажа и да се вади градината догодина. Листът вече почва да се развива, подава се отдолу, обаче на плодната пъпка е спряло развитието, измръзнала е. Тази година нулева година. Поне разходите да избием, но и разходите няма да избием\", оплаква се Васил Василев, земеделски производител.Загубите за стопаните са за стотици хиляди левове.„Ако държавата помогне някой лев, помогне. Ако ли не, банките, кредити и така нататък\", казва Иван Митев, земеделски производител.Земеделците не могат да разчитат и на застраховка на продукцията си.„По това време на годината, застрахователните компании не сключват застраховки. Те тръгват чак от май месец\", обяснява Йордан Стойков, земеделски производител.Производителите очакват оценка на щетите от комисия към Областната земеделска служба.„Въз основа на тези данни, които ще получат от министерството, се надяваме да получим някаква държавна помощ\", казва Коста Петров, председател на Сдружение „Българска праскова\".В област Сливен се отглеждат над 20 000 декара с праскови. Тази година обаче ще се разчита на внос. ", "date": "2018.03.18", "title": "Без български праскови тази година?"}
{"url": "http://www.cross.bg/vodata-yran-kazanka-1570392.html", "text": "/КРОСС/В село Казанка постоянно живеят около сто души. От вчера те са силно притеснени заради новината за наднормено количество уран в два от водните каптажи.Казват, че водата им преди била най-хубавата в района.Естествен уран в двата каптажа е открит след анализи в лаборатория на Институт за ядрени изследвания и ядрена енергетика към Българската академия на науките в София.Предстои да бъдат направени нови анализи на водата в Казанка.До второ нареждане, снабдяването за питейни нужди и готвене ще става с водоноски.  ", "date": "2018.03.18", "title": "Жителите на с. Казанка са притеснени заради водата с уран"}
{"url": "http://www.cross.bg/boiichev-pravitelstvoto-sdelkata-1570393.html", "text": "/КРОСС/ „Парламентът ще се опита със създаването на Временната комисия за сделката с ЧЕЗ да изпълни функциите и отговорностите, които Конституцията дава. Но Борисов не трябва да бяга от отговорност. За да се стигне до създаване на временна комисия, причина са именно действията на правителството и на министър-председателя - тази объркана, противоречива паническа позиция от момента, в който стана ясно за сделката, както и обърканите отговори\".Това заяви зам.-председателят на ПГ на „БСП за България\" Жельо Бойчев по БНР. Той подчерта, че енергетиката е стратегически отрасъл.„Това, което ще направим като анализ, ще включва работата и ролята на институциите и регулаторите\", допълни той. Според него се създава интересна ситуация -  КЕВР има много силни правомощия, но заявява, че няма основания за намеса, предвид на това, че не се извършва разпореждане с имущество, с което се упражнява лицензионната дейност. „В един момент, дружеството „Инерком\" може да прехвърли собствеността си на който си иска и да се окаже, че регулаторът ще научи последен за всичко това.Поставят се редица въпроси за работата на българските регулатори и те трябва да получат своите отговори. Трябва да се знае и какво е финансирането и произходът на средствата по тази сделка\", категоричен е Бойчев.Народният представител коментира, че след твърденията за толкова успешни реформи от правителството на Борисов, сме го докарали до поредица от арбитражи и отлив на чуждестранни инвестиции. Той подчерта, че най-голямото енергоразпределително дружество в страната се изтегля от България. „Могат да се видят и кандидатите - през 2004 г. са били водещи европейски компании, стратегически инвеститори в сектор енергетика, а сега такива липсват.Това е най-добрият израз и оценка за политиката на правителството, която е абсолютен хаос. Няма никаква последователност\", каза още Бойчев. Според него действията на правителството са източник на нестабилност в страната.Примери са случаят със Здравната каса и нейния директор, както и сделката с ЧЕЗ. „Това са скандали, които не ги е предизвикала БСП. Стабилността на едно управление се гради на база на това- как то решава проблемите на хората. А не на качествата на Цветанов да осигури математическото мнозинство в парламента. Една година- скандал след скандал\", допълни зам.-председателят на ПГ на „БСП за България\".„Бихме признали успехи в международен план, стига да ги има.Това, че се провежда по-засилена международна дейност, в следствие на председателството, е нормално. Но да видим какъв е резултатът за всеки български гражданин\", коментира Бойчев.По неговите думи БСП ще подкрепи присъединяването на България към Шенген, влизането в чакалнята на Еврозоната, както и въпроса- как ще защитим и реализираме големите инфраструктурни проекти в енергетиката. „Но корупцията, недоверието към нашите органи за сигурност- са основна пречка. Трябва да се направи решителна крачка там\", заключи Жельо Бойчев.", "date": "2018.03.18", "title": "Жельо Бойчев: Борисов да не бяга от отговорност за ЧЕЗ – заради него създаваме временна комисия"}
{"url": "http://www.cross.bg/rysiya-obvini-kremul-1570394.html", "text": "/КРОСС/Русия обвини британците, че са произвели химическата отрова, с която беше атакуван Сергей Скрипал. Посланикът на Русия в Европейския съюз каза по обществената телевизия във великобритания, че Кремъл няма нищо общо с нападението, а лаборатория само на 12 километра от Солсбъри може да е произвела невропаралитичната субстанция, предаде NOVA.Според Владимир Чижов, Русия няма на склад от веществото „Новичок\". А много от химиците, които са го разработили, вече живеят извън страната.Това е поредното обвинение на високопоставен руски представител, че друга държава е произвела отровата. Вчера Чехия се оказа сред посочените от Кремъл. Чешкият външен министър каза, че това е невъзможно, а министърът на отбраната го нарече \"абсурд\". ", "date": "2018.03.18", "title": "Русия обвини няколко държави за \"Новичок\""}
{"url": "http://www.cross.bg/izborite-pobedata-mart-1570397.html", "text": "/КРОСС/ Най-голямото немско издание избра странен начин за написване на статия за изборите в Русия. Заглавието на материала, публикувано в мрежата на 16 март в 11:00 ч., Казва: \"Билд поздравява Путин за победата му\" (Bild gratuliert Putin zu seinem Sieg). И това очевидно не е грешка, а  някаква самостоятелна дейност - на странен текст, които привлече вниманието на блогърите вчера, 17 март, съобщава\"Комсомолская правда\" .Вярно е, че съдържанието на бележките не съответства на дадената тема: По-долу е само един обикновен лист с информация под формата на кратки въпроси и отговори - кой са съперниците, какво включва кампания, какво показва, социология и т.н.Очевидно това е толкова специфичен тевтонски хумор. Което изглежда особено двусмислено на фона на постоянни обвинения от Запада, сякаш Кремъл \"се намесва в изборите\" в Америка, Германия и други страни.И можем само да гадаем какво щеше да направи колективен отдел на държавната, ако, например, най-големият руския вестник \"Комсомолская правда\" поздрави с победата  Доналд Тръмп, в деня преди резултатите от изборите в САЩ-2016.  ", "date": "2018.03.18", "title": "Германският вестник \"Билд\" поздрави Путин за победата му два дни по-рано"}
{"url": "http://www.cross.bg/hurvatiya-prelya-lika-1570398.html", "text": "/КРОСС/ Хърватия обяви извънредно положение в централната част на страната, след като река Лика преля.Няма достъп до селище с 500 души, 20 къщи вече са под вода, а други са застрашени,съобщава хърватската телевизия HRT.Наводненията в централна Хърватия са причинени от топенето на голямото количество сняг, което падна в края на февруари и началото на март, последвано от поройни дъждове през последните дни.В  Черна гора Старият град на крайбрежния курорт Будва също е пред наводнение заради дъждовете и силните ветрове. ", "date": "2018.03.18", "title": "Извънредно положение в централната част на Хърватия, след като река Лика преля"}
{"url": "http://www.cross.bg/vreme-rysiya-izbori-1570400.html", "text": "/КРОСС/ Около 35% от руснаците са гласували на президентските избори в Русия до 14:00 часа московско време. Това заяви заместник-председателят на Централната избирателна комисия Николай Булаев, съобщава Еронюз Русия.Изборът на руския президент вече е приключил в Далечния Изток в Сибир и Урал. В същото време, както отбелязват експертите и представителите на избирателните комисии, във всички региони руснаците гласуват по-активно, отколкото на предишните избори през 2012 г. За първи път президентските избори в Русия се провеждат в Крим. Избирателната активност на избирателите в Севастопол и Република Крим към 12:00 часа в Московско време, надхвърля 35%. Това се съобщава на журналисти от ръководителите на избирателните комисии на двата региона.В същото време руснаците в Украйна изпитват затруднения в деня на гласуването. По-рано министърът на вътрешните работи Арсен Аваков заяви, че режимът на защита на руските дипломатически мисии на територията на Украйна - в Киев, Харков, Одеса и Лвов - \"няма да предостави достъп до обектите на руските граждани да гласуват на изборите.\" Украинските власти са изпълнили предупреждението си.Входовете на сградата на руското посолство в Киев, където се намира избирателната секция, са блокирани от снощи от стотици представители на правоприлагащите органи и на националистите. ", "date": "2018.03.18", "title": "Изборите в Русия продължават: 35% са гласували "}
{"url": "http://www.cross.bg/informatziya-hamas-izrael-1570399.html", "text": "/КРОСС/ Израелските сили в неделя са предотвратили опит на Хамас за повторно изграждане на един от тунелите под Ивицата Газа, чиято крайна цел е била, според Израел, провеждане на изненадващи атаки, предава Reuters. Според разпространената информация, тунелът е бил разрушен първоначално през 2014 г., като палестинското движение се е опитало да го въведе отново в употреба.Според офицер от въоръжените сили на страната, военните не са използвали експлозиви срещу тунела, а вместо това са го запълнили с „определена субстанция\", макар да не е предоставена повече информация относно използвания материал.Говорител на Хамас отхвърли твърдението, според което групировката се е опитала да изгради наново тунела, като определи разпространената информация като „рекламиране на фалшиви постижения\" от страна на израелските военни с цел повдигане на морала.", "date": "2018.03.18", "title": "Израел е предотвратил опит на Хамас да построи тунел под Ивицата Газа"}
{"url": "http://www.cross.bg/android-potrebitelite-apple-1570386.html", "text": "/КРОСС/ Проучване на агенцията CIRP е показало, че потребителите със смартфони с Android в САЩ са много по-лоялни към операционната система от тези с iOS.Според проучването Android може да се похвали с 91% лоялност, докато основният конкурент има само 86%. Тези данни обхващат потребителите в САЩ, които са сменили смартфона си през 2017, Предава CNET.За периода от януари 2016 до декември 2017 лоялността към Android се е движела между 89 и 91%, а най-високите стойности са отчетени в края на миналата година. В същото време лоялността към iOS е била между 85 и 88%. Тази тенденция се наблюдава през последните години и Apple отдавна загуби лидерството, което имаше примерно през 2013.Според Майл Левин от CIRP потребителите вече са направили избора на марка и трудно сменят своите предпочитания. За това допринася и наличието само на две конкуриращи се системи. Левин е на мнение, че Apple и Google трябва да се ориентират не толкова към привличането на клиенти, колкото към продажбата на продукти и услуги на своите лоялни потребители.Именно това е и причината за фокуса върху услугите в последно време. Както е известно, Apple отчете рекордни приходи от това перо през ноември. ", "date": "2018.03.18", "title": "Потребителите на Android са по-лоялни"}
{"url": "http://www.cross.bg/glasyval-mechka-byryatii-1570387.html", "text": "/КРОСС/ В Бурятии мъж гласува облечен,като мечка.Членовете на местната избирателна комисия са проверили избирателя в списъците, и той е получил химикалка в лапите си, след което е подписал и гласувал.Нарушенията и проблем този район към момента няма.По-рано днес гласоподавател пък е гласувал в костюм на панда в същия район,съобщава Лента.\n\t\t\t\t\t ", "date": "2018.03.18", "title": "В Бурятии мъж гласува облечен като мечка "}
{"url": "http://www.cross.bg/rysiya-evropa-resyrsi-1570388.html", "text": "/КРОСС/ САЩ полагат усилия да отдалечат ЕС от руския газ, но дори и на самата Америка й се наложи неотдавна да купува втечнен природен газ от Русия. Дали това е знак, че Русия ще продължи да доминира на пазара?В края на януари в пристанището на Бостън пристигна корабът \"Газелис\". Той превозваше нещо, от което районът на Ню Ингланд, ударен от студена вълна, изпитваше силна потребност: втечнен природен газ (ВПГ). Въпреки факта, че самите САЩ произвеждат синьо гориво, те бяха принудени да поръчат доставки от чужбина и така те се обърнаха към френската компания \"Анжи\" (Engie), а тя купи горивото на световните спот пазари, включително и втечнения газ, произведен от руската \"Новатек\", която е включена в списъка със санкционираните компании.След първия танкер беше поръчан друг (той пристигна на 2 март), което не допринесе много за имиджа на Америка като един от водещите световни производители на ВПГ, особено след опитите на Вашингтон да убеди страните от ЕС да намалят зависимостта си от руското синьо гориво и да купуват от американците, а не от руснаците. Полша и Литва започнаха да купуват от другата страната на Атлантическия океан, но други държави се въздържат.Според руския енергиен гигант \"Газпром\" в края на февруари той е доставял дневно рекордно количество газ в Европа (655,2 милиона кубически метра на 24 февруари) - всичко това заради необичайно студеното време. Годишният износ на газ в чужбина също се е увеличил. Ръководителят на корпорацията Алексей Милер заяви пред вестник \"Ведомости\", че през 2017 г. \"Газпром\" е доставил 193,9 милиарда кубически метра газ в чужбина. Това е увеличение с 8,1% в сравнение с 2016 година. Сега \"Газпром\" се радва на най-големия дял на европейския енергиен пазар - 34,7%.Основният клиент на \"Газпром\" е Германия: през 2017 г. тя е внесла рекордните 53,4 млрд. куб. м. Други държави като Австрия, Дания, Холандия, Унгария, Чехия, Латвия, Литва и Естония също са увеличили вноса на руски газ през миналата година, докато Италия, Великобритания и Полша леко са намалили поръчките си.За да видим истинска конкуренция между Русия и други доставчици на енергия, е необходимо едно нещо - повече или по-малко сходна цена за ресурса. Засега руският газ е сред най-евтините на пазара. Според \"Ведомости\" цените на ВПГ на \"Новатек\" (включително транспортирането в Европа от находището Ямал) са $3,83 за един милион британски топлинни единици (MBTU). Само катарският газ е по-евтин - $3,19 за MBTU, а за сравнение, цената на ВПГ в САЩ е $6,83.Ще запази ли позициите си руският газ?Процесът на изграждане на енергийна инфраструктура като проекта \"Северен поток 2\" е задействан и ще позволи на Русия да достигне до още повече европейски потребители.И макар че много западни страни вероятно ще оцелеят и без руски газ, те ще продължат да го избират, защото това е най-добрият вариант, когато става дума за съотношението цена-качество, твърди Роман Блинов, експерт в Международния финансов център.\"Потреблението на газ в Европа нараства всяка година, което води до увеличаване на вноса на газ и петрол\", каза той пред Russia Beyond. \"В резултат цяла Централна и Западна Европа ще стане по-зависима от руските ресурси. Днес повече от една трета от цялата енергия, която се употребява в Европа, идва от Русия, а през следващите 20 години не бива да се изненадваме, ако този показател достигне 50%\".Най-новите прогнози на Би Пи (BP) сочат, че макар САЩ да могат да завоюват позиции на глобален производител на газ и да имат по-голям дял от общото производство на газ до 2040 г. в сравнение с Русия (24 срещу 14), все още е малко вероятно Русия да бъде заменена като най-големия износител на петрол и газ. Анализаторите на Би Пи твърдят, че износът на САЩ ще достигне само 360 млн. тона петролен еквивалент, комбиниращи петрол и газ, а това по-малко от половината от експорта на Русия (780 млн. тона петролен еквивалент през 2040 г.).В края на краищата запасите от природен газ в Русия са едни от най-големите в света (32,3 трилиона кубически метра през 2016 г.) и това ще даде на страната предимство да запази една от водещите позиции в износа на газ през следващите 20 години, според Иван Капитанов, заместник-директор на Факултета за правителствено регулиране на икономиката към Руската академия на науките.Според него през следващите 20 години броят на доставчиците на енергия ще расте и затова търговията с енергийни ресурси може да намалее по обем. \"Страните, които имат по-големи резерви на традиционни ресурси, ще имат, разбира се, възможност да заемат водеща позиция на пазара. Русия няма да бъде изключение.Тя активно разработва варианти за износ на природни ресурси, а неотдавнашната история с доставките на ВПГ за САЩ само доказва това\", обяснява Капитанов.Източник:  ", "date": "2018.03.18", "title": "Ще остане ли Русия водещ световен износител на енергия?"}
{"url": "http://www.cross.bg/park-apartament-bytilka-1570384.html", "text": "/КРОСС/ азова бутилка е гръмнала на остъклена тераса на апартамент в столичния кв. „Западен парк\", съобщиха от МВР. Сигналът е подаден към 11 ч.На място веднага са били изпратени екипи на пожарникари и спасители.По първоначални данни е пострадала една жена, която е откарана в болница.Няма нанесени поражения по съседните апартаменти в сградата.Тепърва ще се установяват причините за инцидента. ", "date": "2018.03.18", "title": "Газова бутилка гръмна в апартамент в кв. „Западен парк”"}
{"url": "http://www.cross.bg/aktivnost-izbiratelna-rysiya-1570417.html", "text": "/КРОСС/ Избирателната активност на произвежданите днес президентски избори в Русия е 59% към 19 ч. московско време, сочат данните на Централната избирателна комисия.Към 18:12 часа бе отчетена активност от 54,32 на сто, а към 19 часа достигна 59,5% според информацията, публикувана на сайта на Централната избирателна активност (ЦИК), предаде ТАСС.Данните за активността на избирателите се отчитат на екран в информационния център на федералната ЦИК. Те се обновяват на всеки три минути.В полицията днес са постъпили 642 сигнали за нарушения на избирателното законодателство, обяви първият заместник-министър на вътрешните работи на Русия Александър Горовой. Отчитаме спад на броя на престъпленията, административните нарушения и дори на пътно-транспортните произшествия, допълни Горовой.По-рано Централна избирателна комисия съобщи, че сайтът на ЦИК е бил подложен на компютърна атака от IP-адреси от 15 страни.Избирателните секции в Западна Русия затварят в 20 ч. московско време (19 ч. българско време). Изборният ден ще завърши час по-късно (20 ч. българско време) в анклава Калининград - най-западната територия на страната, която се простира в 11 часови пояса.110 милиона руснаци имат право на глас. Няма съмнение, че безспорният победител ще бъде Владимир Путин. Въпросът е с колко и при каква избирателна активност. ", "date": "2018.03.18", "title": "Завърши гласуването в Русия - 59.5% гласували към 19 часа"}
{"url": "http://www.cross.bg/pytin-grydinin-syraiikin-1570420.html", "text": "/КРОСС/ Руският президент Владимир Путин печели категорично и очаквано изборите, показват първите данни след края на гласуването в Руската федерация.Според екзитпол на държавния институт ВЦИОМ държавният глава се е преборил за четвърти мандат на поста, спечелвайки 73,9 на сто от гласовете. На второ място остава комунистът Павел Грудинин с 11,2 на сто подкрепа,съобщава държавната телевизия Россия 1.Общо 161 000 души от 81 града на Руската федерация бяха анкетирани, 37,2% от хората са отказали да участват в проучването. Грешката е била 3,5%.Сергей Бабурин - 1,0%Павел Грудинин - 11,2%Владимир Жириновский - 6,7%Влaдимир Путин - 73,9%Ксения Собчак - 2,5%Максим Сурайкин - 0,8%Борис Титов - 1,1%Григорий Явлинский - 1,6%Междувременно, според анкетираните от Фондацията обществено мнение, гласовете за кандидатите са следните:Сергей Бабурин - 0,6%Павел Грудинин - 11,8%Владимир Жириновский - 5,9%Влaдимир Путин - 77%Ксения Собчак - 1,8%Максим Сурайкин - 0,6%Борис Титов - 0,7%Григорий Явлинский - 0,9% ", "date": "2018.03.18", "title": "73.9% за Путин - Първи резултати от изборите в Русия "}
{"url": "http://www.cross.bg/danni-prezident-vladimir-1570389.html", "text": "/КРОСС/ Всички гласоподавателни секции на територията на руския Далечен изток вече са затворени, съобщава ТАСС, като се позовава на официални данни. Това е първият руски регион, където приключва вота за президент, като според председателя на местния избирателен комитет, осем града в Камчатка са показали 100% избирателна активност.Секциите в столица започнаха работа в 07:00 часа българско време, като избирателната активност по последни данни е 16,55%.Сред упражнилите правото си на глас са действащият президент Владимир Путин, неговите опоненти Павел Грудинин и Владимир Жириновский, руският патриарх Кирил и говорителят на външното министерство Мария Захарова, която призова гражданите на руската столица да гласуват, въпреки температурата от минус 18 градуса по целзий.", "date": "2018.03.18", "title": "Руските президентски избори – приключи гласуването в Далечния изток"}
{"url": "http://www.cross.bg/skripal-sergeii-velikobritaniya-1570385.html", "text": "/КРОСС/ Великобритания отказа да осигури достъп на руски дипломати до бившия полковник от Главното разузнавателно управление Сергей Скрипал, който стана жертва на нападение с химическо вещество в началото на месеца в Солзбъри, предава ТАСС.От посолството на Русия в Лондон са заявили, че „са поискали консулски достъп до Сергей Скрипал и неговата дъщеря, но британската страна е отказала, тъй като разглежда двамата като свои граждани\".Според руския посланик в Лондон, отказа на Великобритания да даде информация за състоянието на Скрипал и неговата дъщеря Юлия, противоречи на Виенската конвенция, като дипломатът е подчертал, че Москва има право да получи данни за състоянието бившия двоен агент, който все още е гражданин на Руската федерация.", "date": "2018.03.18", "title": "Великобритания отказа да осигури достъп на руски дипломати до Сергей Скрипал"}
{"url": "http://www.cross.bg/voenni-siriiiska-erdogan-1570380.html", "text": "/КРОСС/ Турският президент Реджеп Тайип Ердоган потвърди, че контролираният до момента от сирийските кюрди град Африн, е завладян от турските военни и силите на „Свободната сирийска армия\", съобщава Anadolu Agency.Според данни на агенцията, турските военни и групировките на въоръжената сирийска опозиция са влезели в града около 3 часа след полунощ българско време. Агенцията потвърди данните, съобщени по-рано и според които бойците на сирийските кюрди са се изтеглили от града, оставяйки самоделни мини по някои от улиците.Според думите на Ердоган, \"отряди на „Свободната сирийска армия\", които са подкрепяни от турските военни, установиха контрол над центъра на Африн\" към 07:30 часа (българско време).", "date": "2018.03.18", "title": "Ердоган потвърди, че Африн е под контрола на турската армия"}
{"url": "http://www.cross.bg/ogradata-magistralata-ychastuk-1570381.html", "text": "/КРОСС/ Част от телената ограда, разположена край АМ „Тракия\" в района на Българово, липсва, съобщиха шофьори, забелязали кражбата. Те са заснели този участък, в който липсва предпазното съоръжение, съобщи Бургас Инфо\".„Буквално е срязана. Не е възможно да е свалена за подмяна, защото никъде не се виждаха работници. Освен това коловете са изтръгнати от земята. Явно крадците са действали като тайфун\", коментираха очевидците.Една от функциите на оградата край магистралата е да спира дивите животни, за да не изскачат на пътните платна. През последните месеци станаха няколко катастрофи точно заради внезапно присъствие на животни на магистралата.Информацията е важна за пътуващите в този участък, за да се избегнат подобни инциденти. ", "date": "2018.03.18", "title": "Задигнаха част от оградата на АМ ”Тракия”"}
{"url": "http://www.cross.bg/padnali-vyatur-kushti-1570382.html", "text": "/КРОСС/Ураганен вятър със скорост от над 160 км/ч отнесе покриви на къщи във врачанския квартал „Култа\", предаде  bTV.Бурята се е разразила малко след полунощ. В момента времето вече е спокойно.Съборени са и електрически стълбове. ", "date": "2018.03.18", "title": "Ураганен вятър отнесе покриви във Враца "}
{"url": "http://www.cross.bg/strani-ataka-bili-1570383.html", "text": "/КРОСС/ Сайтът на Централната избирателна комисия на Русия е бил подложен в днешния изборен ден на DDоS атака от айпи адреси от 15 страни. Това съобщи пред журналисти председателката на ЦИК Елла Памфилова, предаде ТАСС.Тя каза, че днес между 2 и 5 часа през нощта е била парирана компютърна атака срещу сайта на комисията от типа \"отказ от услуга\". Пикът е бил в 2,20 часа московско време.Източниците на атаката са били разположени в 15 страни, каза Памфилова и уточни, че е са били атакувани и редица медии, не само сайтът на ЦИК. ", "date": "2018.03.18", "title": "Руската ЦИК съобщи за компютърна атака срещу сайта й, предприета от 15 страни"}
{"url": "http://www.cross.bg/planinite-loshi-tyrizum-1570375.html", "text": "/КРОСС/ Лоши са условията за туризъм в планините. Това съобщиха за Агенция „Фокус\" от Планинската спасителна служба (ПСС) при Българския червен кръст (БЧК).Времето е облачно и мъгливо, вали сняг. По високите части на планините духа силен вятър. Температурите са между минус 1 и 7 градуса. Лифтовите съоръжения работят в Пампорово и Банско.Не работят на Витоша. Няма регистрирани инциденти с туристи през изминалото денонощие.", "date": "2018.03.18", "title": "Лоши са условията за туризъм в планините"}
{"url": "http://www.cross.bg/antoan-deteto-dymite-1570373.html", "text": "/КРОСС/ Антоан е второкласник с така популярната за хиляди деца диагноза „хиперактивност\" - трудно се съсредоточава в клас, трудно задържа вниманието си.Майката на детето се обръща  с молба за помощ към NOVA, след като по думите й за втори път детето й е било бито от учителката му. От училището отричат на второкласника Антоан да е посягано от неговата учителка.„Това е поредният случай на агресия върху детето ми. Тази седмица учителката е ударила сина ми във врата и му се е скарала, че не пише\", разказва за „Събуди се\" Будислава, майката на Антоан.Учителката не отрича, че одраскването на врата на детето е станало неволно. Майката обаче си вади медицинско свидетелство.По-рано, обаче се случва друг инцидент от края на февруари. Съученици на Антоан, твърдят, че учителката няколко пъти е удряла Антоан в чина и го изкарала пред класната стая, за да стои мирен.Антоан е с диагноза „хиперактивност\", откакто е на навършил 3-годишна възраст. По думите на майката от училището й били предложили детето да премине към индивидуална форма на обучение. От училището отричат с думите, че са убеждавали майката, че детето й ще се чувства по-добре със съучениците си в клас, отколкото при индивидуално обучение.„Ние познаваме случая. Действително се касае за дете с хиперактивност, но не бих казал, че нещо различно от това, което вече сме свикнали да виждаме в нашата практика. Ще започнем да работим с учителите, които работят с Антоан, защото трябва да се повиши техния капацитет, защото проблемите не могат да се решават по този начин.Нужно е да се дават задачи на учениците, които да са активни в час. В никакъв случай не препоръчвам индивидуална форма на обучение\", коментира Калоян Дамянов от Националната асоциация на ресурсните учители. ", "date": "2018.03.18", "title": "Имало ли е агресия от учител към хиперактивно дете?"}
{"url": "http://www.cross.bg/kilometra-evakyirat-hora-1570372.html", "text": "/КРОСС/ Хиляди хора в западните райони на австралийския щат Виктория бяха призовани да се евакуират заради голям горски пожар, който се разпростира на 25 километра широчина, предаде .Пожарът, започнал рано тази сутрин, се е насочил към крайбрежни населени места. Заповед за евакуация са получили жителите на 40 населени места. Силните ветрове и горещините усложняват обстановката. Очаква се днес температурите в Сидни да прехвърлят 40-те градуса при скорост на вятъра от 90 километра в час. ", "date": "2018.03.18", "title": "Голям горски пожар в Австралия принуди хиляди хора да се евакуират"}
{"url": "http://www.cross.bg/signala-obshtina-stolichna-1570374.html", "text": "/КРОСС/ Екипите на Столична община са реагирали на близо 50 сигнала за паднали клони и дървета, както и паднали ламарини и билборди. На тел. 112 са получени близо 100 сигнала от вчера следобед до тази сутрин, съобщиха от пресцентъра на общината.Аварийната помощ и пожарната са работили през цялата нощ и дейността по почистване и обезопасяване продължава.Градският транспорт се движи навсякъде. За кратко имаше проблем по линията на трамваи 20 и 23, но движението вече е възстановено.Прогнозата за днес е отново за силен вятър, като се очакват и валежи от дъжд, както и гръмотевици.От Столична община призовават гражданите да бъдат внимателни ако трябва да излизат навън. ", "date": "2018.03.18", "title": "Екипи на Столична община са реагирали на почти 50 сигнала заради силния вятър"}
{"url": "http://www.cross.bg/suobshti-politziya-albanskata-1570376.html", "text": "/КРОСС/ \"След продължително международно полицейско разследване са разкрити 7 престъпни структури, които са действали в 10 държави. Те са помагали на албанци нелегално да влизат в Европейския съюз с фалшиви паспорти и лични карти\". Това съобщи директорът на албанската полиция Арди Велиу.Той поясни, че всеки един от получилите фалшиви документи е заплащал между 9750 и 30 000 долара.\"До момента по този начин в САЩ, Канада и Великобритания са пристигнали около 1000 албанци. При акцията са арестувани двама български граждани. Общо броят на арестуваните е 39. Силите на реда издирват още 12 души\", уточни Велиу.Директорът на албанската полиция съобщи, че при акцията са задържани компютри, мобилни телефони, автомобили, пари, оръжие и много документи. ", "date": "2018.03.18", "title": "В Албания задържаха българи за фалшифициране на паспорти"}
{"url": "http://www.cross.bg/krim-durzhavi-mart-1570377.html", "text": "/КРОСС/ Наблюдатели от 20 държави, сред които Великобритания, САЩ и Украйна пристигнаха в Крим за изборите на президент на Русия, които се провеждат на полуострова за първи път след анексирането му през 2014 г., съобщава ТАСС.„Изборите в Крим ще бъдат наблюдавани от 43 международни наблюдатели от 20 държави\", съобщи пред медиите председателя на изборната комисия на региона Михаил Малишев. Освен тях вота ще бъде следен от 3600 обществени наблюдатели. Процесът на гласуване ще бъде отразяван не само от руски, но и от френски и шведски медии.Право на глас на полуострова имат около 1,5 млн. души.На 11 март 2014 г. върховният съвет на Крим и севастополският градски съвет на фона на политическата криза и смяната на държавна принадлежност излязоха с декларация за независимостта на автономната Република Крим и град Севастопол.На 16 март пък беше проведен референдум, на който се явиха близо 4/5 от имащите право на глас гласуваха, 96,77% от които гласуваха за присъединяването към Русия. И на 18 март беше подписан договорът за приемането на новите структури в състава на Руската федерация. ", "date": "2018.03.18", "title": "Наблюдатели от 20 държави следят вота в Крим"}
{"url": "http://www.cross.bg/raiiona-bulgariya-razpredelenie-1570378.html", "text": "/КРОСС/ ЧЕЗ Разпределение България обезопаси рисково за птиците трасе в района на Кресненското дефиле. С цел минимизиране на риска за живота на белоглавите лешояди, бяха поставени специални съоръжения - метални гребени, бодливки и изолатори, които недопускат птиците да кацат по стълбовете и ги предпазват от контакт с проводниците.Дейностите бяха извършени в сътрудничество с Фонда за дивата флора и фауна (ФДФФ)  и приключиха в средата на март.Кресненското дефиле е изключително важен район за живота на белоглавите лешояди, тъй като от 2010 г. насам по проект на ФДФФ и Зелени Балакни в района са освободени около 50 лешояда с цел създаване на местна колония. Местните птици вече привличат и други от Сърбия, Македония, Хърватска и Гърция.                           Електропроводите в района  от една страна се явяват подходяща спирка за почивка на птиците, обитаващи района, а от друга - попадат в миграционния път на птиците от съседните страни.„Белоглавият лешояд е със статут на „застрашен вид\" и е вписан в Червената книга на Република България. Именно поради тази причина се чувстваме отговорни да опазваме неговия живот и местообитание\", каза Мария Георгиева, ръководител сектор „Екология\" в ЧЕЗ Разпределение България.Монтираните от ЧЕЗ Разпределение съоръжения са предоставени безвъзмездно от ФДФФ в партньорство със Зелени Балкани, в рамките на проект „Нов живот за лешоядите\" LIFE14NAT/BG/649, а разпределителното дружество обезпечи подготовката на мрежата за работа, човешкия и технически ресурс за извършване на дейностите.Тези мерки са част от активната политика на ЧЕЗ Разпределение България за опазване на биологичното разнообразие на лицензионната територия на дружеството.", "date": "2018.03.18", "title": "ЧЕЗ Разпределение България обезопаси рисково за птиците трасе в района на Кресненското дефиле"}
{"url": "http://www.cross.bg/kitaii-preizbra-kutzyan-1570370.html", "text": "/КРОСС/ Китайският парламент преизбра Ли Къцян за премиер на Китай, предоха световните агенции.Само двама от 3000-те депутати не гласуваха за преизбирането.В събота парламентът преизбра единодушно за втори петгодишен мандат и президентът Си Цзинпин.Полагайки клетва той заяви, че ще рабати за изграждането на Китай като велика, социалистическа и модерна страна. ", "date": "2018.03.18", "title": "Ли Къцян беше преизбран за премиер на Китай"}
{"url": "http://www.cross.bg/chasa-vladimir-bulgarsko-1570379.html", "text": "/КРОСС/ Към 09:00 часа българско време, два часа след началото на изборния ден в Москва, избирателната активност в руската столица е почти шест процента, съобщава РИА Новости.Гласоподавателните секции отвориха врати в 07:00 българско време, като правото си на глас вече упражниха действащият президент Владимир Путин, неговите опоненти Плавел Грудинин и Владимир Жириновский, както и руският патриарх Кирил.", "date": "2018.03.18", "title": "Два часа след началото на изборния ден в Москва – гласували са близо шест процента от населението на града"}
{"url": "http://www.cross.bg/grazhdani-london-mvnr-1570364.html", "text": "/КРОСС/ Във връзка с влошената метеорологична обстановка в Лондон и силния снеговалеж, който се очаква да продължи и през следващите 24 часа, летищните власти не изключват възможността за отмяна или отлагане на полетите, излитащи или кацащи от и на летище „Хийтроу\", информира посолството ни в Лондон.Към този момент има 70 отменени полета, основно за северната част на страната, Париж, Милано, Ница и др.В тази връзка, министерството на външните работи препоръчва на българските граждани да проверяват актуалната информация за статута на техните полети на интернет страницата на съответната авиокомпания.При необходимост, българските граждани могат да се обръщат за съдействие към посолството ни в Лондон на следните телефони: + 442075813144 и + 442075849400Министерство на външните работи на Република България. Дежурен телефон за запитвания от медии в дирекцияПресцентър: +359 2 948 22 18, е-mail: info@mfa.bgДенонощен телефон за съдействие на български граждани в чужбина на дирекция Ситуационен център:+359-2-948-2404; +359-2-971-3856Телефон за сигнали за корупция, конфликт на интереси на служители на МВнР:080016070 - от България; +359-80016070 - от чужбинаТелефон за неспешна информация за граждани в приемната на МВнР: +359-2-948-2018; +359-2-971-1054Телефон за спешни случаи на ЕС: 112 ", "date": "2018.03.18", "title": "МВнР: Възможно е още полети от \"Хийтроу\" да бъдат отменени заради снега"}
{"url": "http://www.cross.bg/vestnik-tryd-imat-1570361.html", "text": "/КРОСС/ \"Вадят снегорини, вятър, поледици, удрят и градушки\" - с това заглавие вестник \"24 часа\" предупреждава за предстоящото влошаване на времето. От север днес нахлува студен фронт, който ще обърне дъжда в сняг в североизточните райони.За цялата страна е обявен оранжев код за силен вятър и обилни валежи, придружени с гръмотевици, а на места и градушки.\"Оставаме без детски лекари\", пише на първата си страница вестник \"Стандарт\". Педиатрите са с 400 по-малко, отколкото е необходимо, сочат данните на здравното министерство. От Българската педиатрична асоциация предупреждават, че липсата на специалисти ще доведе до закриване на детски отделения.\"Само 1 от 10 българи спортува активно\", пише вестник \"Труд\", цитирайки данни на Евростат за нагласата на европейците към спортни занимания. По този показател България е на предпоследно място в ЕС, като зад нас са единствено румънците. Най-добра двигателна култура имат в Дания, където 80% спортуват активно.Варненски ученици са спечелили първи места в международния конкурс на НАСА за създаване на космически колонии, съобщава \"Труд\". В надпреварата са участвали над 10 хиляди деца от цял свят, които са представили 2 500 проекта.Тема на вестник \"Труд\" са и днешните президентски избори в Русия. 25 000 руснаци имат право да гласуват у нас за държавен глава. Изборни бюра ще бъдат открити в 4 града - София, Варна, Русе и Пловдив, като те ще работят от 8 до 20 часа българско време. ", "date": "2018.03.18", "title": "Преглед на печата днес "}
{"url": "http://www.cross.bg/pytin-svoya-tass-1570366.html", "text": "/КРОСС/ Кандидатът за президент и действащ държавен глава, Владимир Путин, даде своя глас за президент на Русия в провеждащия се днес в страната вот. Той гласува в избирателна секция № 2151 в Руската академия на науките на ул. \"Косингин\", съобщи ТАСС.Тук Путин гласува и по време на последните президентски избори на 4 март 2012 г.Атмосферата на мястото е традиционно доста оживена. Редица представители на руската и чуждестранната преса присъстват в залата на Академията на науките. В залата присъстваха и партийни наблюдатели.Независимо от това, гласоподавателите дават своя вот необезпокоявани от нищо. Във връзка с пристигането на Путин мерките за сигурност не бяха подсилени, а достъпът до секцията за желаещите да гласуват не беше ограничен.Вярно е, че жителите на област Гагарин трябваше да покажат своите паспорти не само на членовете на избирателната комисия, но и на охраната на контролния пункт на РАС, пише ТАСС. ", "date": "2018.03.18", "title": "Путин даде своя глас в президентския вот"}
{"url": "http://www.cross.bg/tema-tazi-nedelya-1570360.html", "text": "/КРОСС/ Нова телевизия, „Събуди се\"Тема: Българският генерал, оцелял след отравяне. Бриго Аспарухов, за шпионските игри и разчистването на сметки.Тема: „Къси разкази\" на Мария Йотова: Кметът-шериф.Тема: Шампионът Албена Денкова: По острието на живота.Тема: По-добрата Алла Пугачова.БТВ, „Тази събота и неделя\"Тема: Той е „детето чудо\" на Холивуд, пробива с филм, заснет с телефон. Тази година стигна с проекта „Флорида\" до „Оскарите\". Режисьорът Шон Бейкър, специално пред „Тази неделя\": Да постигнеш мечтите си не по утъпкания хът на Холувуд.Тема: Един от най-големие умове в света: Стивън Хикинг, през очите на най-талантливите бъългарски учтели. Теодосий Теодосиев разказва за общите им ученици.Тема: Кое е най-интерсното за Хърватия, което не знаем? На гости на посланик Лиерка Алайбег.Тема: На живо, от Москва: Репортерът Десислава Ризова, от президентските избори в Русия. И коментар на Елена Йончева и Стефан Тафров.Тема: За неизбежната охрана, частните охранители по селата, политическите мускули, и на кого да се сърдим, ако не си хареваме законите? Говори Огнян Герджиков.Тема: В „Менделсон\": Любовната история на Иван Лечев и Жени Александрова.БНТ, „Денят започва с Георги Любенов\"Тема: Контрол върху петрола.Гост: Емил Димитров-Ревизоро, депутат от Обединени патриотиТема: На живо: Избори в Москва. Путин по пътя към вечността, коментар на анализаторите Боян Чуков и Весела Чернева.Тема: Кой подрежда дневния ред на обществото?Гост: Илияна Раева, треньор по художествена гимнастикаТема: Калин Сърменов и носителят на \"Златен Кукерикон 2018\" Славчо Пеев.Тема: Дарбата да пишеш вечна поезия. На гости в дома на Михаил Белчев.Тема: Екипът на българската песен в \"Евровизия\".Тема: Звездата на Народния театър Емануела Шкодрева, в неделното утро. ", "date": "2018.03.18", "title": "В сутрешните блокове днес"}
{"url": "http://www.cross.bg/vreme-informatziya-vruzki-1570367.html", "text": "/КРОСС/ Учени от университета в Кембридж, изследвайки невронните връзки в мозъка, установиха кои спомени хората най-често заличават по време на сън, съобщава сайтът \"Медикъл експрес\".Връзките между невроните, съдържащи актуална информация, по време на сън се засилват. А онези, които са заети с факти от второстепенно значение, отслабват и впоследствие се заличават.Изследователите провели експерименти, за да изяснят какви процеси протичат в мозъка по време на сън. Те стимулирали невроните връзки при опитни мишки, докато те се намирали в състояние, подобно на фазата на бавния сън при хората.Независимо от това, че мозъкът притежава изключителен обем за паметта, поддръжката на невронните връзки и тяхната активност се нуждаят от много енергия. Много по-ефективно е да се запазва само най-необходимото. Дори и да не се съхранява цялата получена информация, човешкият мозък изгаря 20 процента от употребяваните от нас калории.По думите на автора на изследването Ана Гонсалес Руеда, заличаването на спомените помага да се предотврати превъзбуждане на нервната система. Мозъкът може да съхранява важната информация в продължение на дълъг период, без да губи необходимите факти.  ", "date": "2018.03.18", "title": "Кои спомени заличаваме по време на сън?"}
{"url": "http://www.cross.bg/gaza-subota-ystroiistvo-1570365.html", "text": "/КРОСС/ Израелски самолети са извършили удар по позиции на Хамас през нощта на събота срещу неделя, като отговор на детонирано на 17 март взривно устройство, съобщава Ройтерс, като се позовава на данни от въоръжените сили на Израел.Военните са заявили, че държат ислямисткото палестинско движение „отговорно за всички събития около и в Ивицата Газа\". Според източници на агенцията от Палестинската автономия, ударът не е довел до жертви, но е бил извършен след танков обстрел, проведен късно в събота.Израелските въоръжени сили съобщиха в събота, че край границата между Ивицата Газа и страната е детонирано взривно устройство, като няма данни за пострадали или нанесени щети.Като отговор Силите за отбрана на страната са извършили танков обстрел срещу позиции на Хамас, унищожавайки преден пост на движението. Това е четвъртият случай на избухване на подобно взривно устройство на Ивицита Газа за последните 30 дни, като в края на февруари двама души бяха тежко ранени при подобен инцидент. ", "date": "2018.03.18", "title": "Израелски самолети са извършили удар срещу позиции на Хамас"}
{"url": "http://www.cross.bg/ychastnitzi-zagora-stara-1570369.html", "text": "/КРОСС/ Над 800 участници събира Двадесетото юбилейно издание на Фестивала на маскарадните игри в Стара Загора. Колоритното множество от кукери, бабугери, арапи, васильовци и др. си дава среща на 18 март в 10.30 часа на площада пред Съдебната палата.За участие в един от най-колоритните и атрактивни фестивали пристигат общо 23 групи от цялата страна. Най-малките участници са от три детски градини от Стара Загора - „Българче\", „Светлина\" и „Загоре\", както и детско-юношески състав от Хисар. В игрите ще се включат още групи от областите Благоевград, Перник, София, Пазарджик, Пловдив, Шумен, Разград, Сливен, Ямбол, Бургас, Варна, Хасково и Стара Загора. Това съобщи основният организатор на Фестивала академик Крум Георгиев.Всеки от участниците в маскарадните игри ще представи типичен за родното си място обичай. Компетентно жури ще оценява изявите. Негов председател е доц. Ангел Янков, а членове: акад. Крум Георгиев, доц. Евгения Иванова, Юлия Славова и Кирил Кирчев.Групите ще се съберат пред Съдебната палата, откъдето ще влязат в Античния форум и ще дефилират по Античната улица.Според акад. Крум Георгиев едни от най-интересните участници са тези от село Отец Паисиево, които ще се появят с триметрови маски, тези от Оборище пък ще пристигнат с оригинално черешово топче, а калоферци идват с техен оригинален гайдарски оркестър. Ще има още много интересни участници, обещават организаторите. ", "date": "2018.03.18", "title": "Над 800 участници във фестивала на маскарадните игри"}
{"url": "http://www.cross.bg/politziyata-lvov-odesa-1570363.html", "text": "/КРОСС/ Част от руските граждани в украинските градове Лвов и Одеса не са допускани до консулствата на Руската федерация в двете населени места, където са отворени гласоподавателни пунктове, съобщава РИА Новости.Според данните на руската агенция, хора от полицията и националната гвардия на Украйна са издигнали метални заграждения около руското консулство в Лвов, като част от руснаците в града не са допуснати до сградата за да гласуват на вота за руски президент.Според представител на полицията, украинските власти „ще пропускат само служители на консулството и тези, които са включени в списъка\", предоставен на правоохранителните органи. Подобна е и ситуацията в Одеса, където полицията е организирала коридор към консулството. Към момента ситуацията и в двата града е спокойна.", "date": "2018.03.18", "title": "Руски граждани в Лвов и Одеса не са допускани до избирателните пунктове"}
{"url": "http://www.cross.bg/franklin-areta-soyl-1570368.html", "text": "/КРОСС/ Кралицата на соул музиката Арета Франклин бе принудена да отмени два свои концерта по съвет на лекарите си, предаде \"Асошиейтед прес\".Представители на соул легендата съобщиха, че Франклин няма да се яви пред публиката на Нюарк в щата Ню Джърси на 25 март. Шоуто щеше да отбележи и 76-ия рожден ден на певицата.Франклин отменя участието си и на 28 април на джаз фестивала в Ню Орлиънс. Нейното място на хедлайнер ще бъде заето от Род Стюарт.Лекарите посъветваха Арета Франклин да си вземе пълна почивка най-малко два месеца и да избягва всякаки пътувания и сценични изяви. ", "date": "2018.03.18", "title": "Арета Франклин отмени концерти по съвет на лекарите си"}
{"url": "http://www.cross.bg/malko-kaliforniya-suprygata-1570362.html", "text": "/КРОСС/ Мъж застреля съпругата си след спорт в търговски център в американския щат Калифорния, съобщава телевизионният канал FOX news.Към момента не е ясна причината на спора, но малко след като убива 30-годишната си съпруга, мъжът прострелва и себе си, като малко по-късно е откаран в болница в критично състояние. Инцидентът е станал към 14:00 часа местно време.", "date": "2018.03.18", "title": "Мъж застреля съпругата си в търговски център в Калифорния"}
{"url": "http://www.cross.bg/prof-nachalnik-andreii-1570359.html", "text": "/КРОСС/ Д-р Стефан Филев, управител на МОБАЛ \"Д-р Стефан Черкезов\" - Велико ТърновоДоц. д-р Иво Петров, медицински директор и началник на Отделение по кардиология в \"Сити клиник\"Проф. д-р Андрей Йотов, началник Катедрата по ортопедична травматология във ВМААкад. Евгени Головински, химикПроф. д-р Цекомир Воденичаров, декан на Факултета по обществено здраве в Медицински университет - СофияПроф. д-р Валентин Мутафчиев, стоматологАндрей Делчев, изпълнителен директор на Българската петролна и газова асоциацияВасил и Христо Етрополски, шампиони по фехтовкаВеско Велев, художникГеорги Арнаудов, композиторКрасимир Ципов, зам.-министър на вътрешните работиуправител на МОБАЛ \"Д-р Стефан Черкезов\" - Велико Търново, един от лекарите, на които вярвамеДоц. д-р Иво Петров, медицински директор и началник на кардиологията в \"Сити клиник\"Проф. д-р Андрей Йотов, началник Катедрата по ортопедична травматология във ВМААкад. Евгени Головински, химикПроф. д-р Цекомир Воденичаров, декан на Факултета по обществено здраве в МУ - СофияПроф. д-р Валентин Мутафчиев, стоматологАндрей Делчев, изпълнителен директор на Българската петролна и газова асоциацияВасил и Христо Етрополски, шампиони по фехтовкаВеско Велев, художникГеорги Арнаудов, композиторКрасимир Ципов, зам.-министър на вътрешните работи ", "date": "2018.03.18", "title": "Родени на 18 март"}
{"url": "http://www.cross.bg/izbori-rysiya-pytin-1570358.html", "text": "/КРОСС/ В Русия днес се провеждат президентски избори. Право на глас имат 107 млн. избиратели.Първите секции в най-източните райони отвориха врати още в 20 ч. по Гринуич (22 ч. наше време) в събота, а последните ще затворят в 18 ч. по Гринуич в неделя (20 ч. наше време).До обяд в две села в Камчатка вече беше регистрирана стопроцентова избирателна активност, предаде ТАСС. Първите бюлетини всъщност бяха пуснати още преди дни в някои труднодостъпни арктически райони.Над 532 хил. души се грижат за безопасността по време на вота. Мобилизирани са силите и средствата на Единната държавна система за предупреждения и ликвидация на извънредните ситуации. В избирателните секции са монтирани най-малко 40 хил. камери за видеонаблюдение, за да бъдат предотвратени измами. Акредитирани са над 1500 чуждестранни наблюдатели.Последното проучване на института ВЦИОМ показва, че Путин ще получи 69% от гласовете.Втори ще е кандидатът на комунистическата партия Павел Грудинин. Наричан „царя на ягодите\", той управлява бизнес за милиони - директор е на селско стопанство за плодове и зеленчуци. Очаква се да бъде подкрепен от 7 - 8% от избирателите.Трети ще се нареди ултранационалистът и най-колоритен кандидат Владимир Жириновски с 5 - 6%.След него ще остане телевизионната водеща, писателка и риалити звезда Ксения Собчак, дъщеря на първия кмет на Санкт Петербург.Останалите претенденти имат незначителна подкрепа.Големият отсъстващ от президентските избори е най-шумният опонент на Путин - опозиционерът Алексей Навални, на когото бе забранено да се кандидатира заради присъда за финансови злоупотреби, която той отхвърля като изфабрикувана и политическа.Ако има неизвестна на тези избори, то това е избирателната активност. Кремъл положи усилия тя да бъде колкото се може по-висока. Според Степан Гончаров от независимия социологически център „Левада\" се очаква да гласуват „между 57 - 58 и 67 - 68%\" от избирателите, т. е. колкото на предишните избори през 2012 г., докато институтът ВЦИОМ дава 63 - 67%.65-годишният Путин е прекарал 18 години начело на Русия и е най-дълго управлявалият руски или съветски лидер след Йосиф Сталин. В интервю за американската телевизия Ен Би Си миналата седмица той каза, че не иска да променя конституцията, за да се окопае във властта. Това означава, че този четвърти мандат би трябвало да е последен за него и мнозина експерти смятат, че през следващите шест години руският президент ще определи и подготви своя приемник.   ", "date": "2018.03.18", "title": "В Русия се провеждат президентски избори"}
{"url": "http://www.cross.bg/zagivat-dogovor-istoriyata-1570351.html", "text": "/КРОСС/37 г. - Римският сенат анулира завещанието на Тиберий и обявява Калигула за император.731 г. - Започва понтификатът на Св. папа Григорий III.922 г. - Битката между българи и византийци при Пиги.1229 г. - Кръстоносците, начело с Фридрих II, възстановяват Йерусалимското кралство.1582 г. - В Антверпен е направен опит за убийство на Вилхелм Орански.1662 г. - В Париж започва да функционира първият обществен транспорт - 8-местна карета.1871 г. - Обявена е Парижката комуна.1900 г. - Основан е нидерландският АФК „Аякс\".1903 г. - Френското правителство забранява религиозните ордени.1904 г. - Основан е Австрийският футболен съюз.1915 г. - Битката при Дарданелите при която османската армия, водена от Мустафа Кемал паша, разбива англо-френския военноморски флот, най-модерния за времето си.1919 г. - В Испания е основан ФК „Валенсия\".1921 г. - Подписан е вторият Рижки мирен договор между Полша и Съветския съюз.1922 г. - В Индия, Махатма Ганди е осъден на шест години затвор, заради гражданско неподчинение.1925 г. - XXI Народното събрание отнема мандати на комунисти.1925 г. - Торнадо опустошава територии от три щата на САЩ - Мисури, Илинойс и Индиана, загиват 695 души.1937 г. - При експлозия на газова инсталация в училище в Ню Лондон (Тексас) загиват около 300 ученици и учители.1938 г. - Мексико национализира цялото петролно имущество на територията на държавата, собственост на чужди фирми.1945 г. - Втората световна война: 1 250 американски бомбардировача обстрелват Берлин.1965 г. - Съветският космонавт Алексей Леонов извършва първото в историята на космонавтиката излизане в открития космос.1966 г. - Папа Павел VI отменя отлъчването от църквата за католиците, сключили брак с некатолици.1970 г. - Лон Нол пропъжда от Камбоджа принц Нородом Сианук.1974 г. - Приключва 5-месечната петролна криза, свързана с ембаргото на страните от ОПЕК за САЩ, Западна Европа и Япония.1980 г. - 50 души загиват при експлозия на ракета „Восток-2М\" на космодрума Плесецк (СССР).1989 г. - В Хеопсовата пирамида в Египет е открита мумия отпреди 4 400 години.2002 г. - Войната в Афганистан (от 2001): Операция „Анаконда\" (започнала на 2 март) приключва с унищожаването на 500 талибани и бойци на „Ал Кайда\" и 11 жертви на съюзниците.2003 г. - САЩ започват война в Ирак.2004 г. - Членство на България в НАТО: XXXIX Народно събрание ратифицира Северноатлантическия договор. ", "date": "2018.03.18", "title": "18 март в историята"}
{"url": "http://www.cross.bg/tova-koeto-si-postroil-1570352.html", "text": "/КРОСС/ Това, което си построил с дългогодишна работа, може да бъде разрушено за една нощ, въпреки това продължавай.Агнес Гонджа Бояджиу - Майка Тереза ", "date": "2018.03.18", "title": "Това, което си построил..."}
{"url": "http://www.cross.bg/chasa-boyana-lityrgiya-1570357.html", "text": "/КРОСС/ София.От 14.30 часа в МВнР вицепремиерът и министър на външните работи Екатерина Захариева ще връчи най-високото отличие на Министерството на външните работи - „Златна лаврова клонка\" на изпълнителния директор на Агенция ЕВРОПОЛ Роб Уейнрайт.***София.От 16.00 часа в кинозалата на Ню Бояна Филм Студиос ще се проведе церемония по награждаване на победителите в кино състезанието \"Ню Бояна 24\".***София.От 19.00 часа в театър Азарян официално ще бъде открит Софийски театрален салон.***Благоевград.От 10.00 часа на площад „Македония\" ще се състои състезание „Дамско рали\", организирано от Община Благоевград и Автомобилен спортен клуб „Диамо\".***Добрич.От 10.00 часа народният представител Даниела Димитрова ще се срещне с жителите на село Орляк, община Тервел. За 12.00 часа е насрочена приемната ѝ в село Безмер.***Добрич.От 11.00 часа в Държавен куклен театър „Дора Габе\" ще се играе спектакълът „Лека нощ, съкровище\".***Пазарджик.В 09.00 часа в храм „Успение на Пресвета Богородица\", Негово преосвещенство Константийският епископ Яков ще оглави архиерейска света Литургия.***Пловдив.В 09.00 часа в митрополитския храм „Св. вмчца Марина\" ще бъде отслужена архиерейска св. Литургия по повод Четвърта Неделя на Великия пост - на св. Йоан Лествичник.***Стара Загора.В 10.30 часа в Античен форумен комплекс „Августа Траяна\" ще се проведе XX Фестивал на маскарадните игри. ", "date": "2018.03.18", "title": "Предстоящи събития на 18 март 2018"}
{"url": "http://www.cross.bg/sveta-samo-vyara-1570350.html", "text": "/КРОСС/ Четвъртата неделя на Великия пост е посветена от Църквата на паметта на преподобния Йоан Лествичник. Той е игумен на Синайския манастир през VІІ век и автор на прочутото произведение \"Лествица\", което означава \"Стълба\". Защо точно този скромен монах е определен да бъде патрон на една от най-важните недели в православния календар? Това съборно решение на Църквата не е случайно, а има дълбок смисъл.В първата неделя се утвърждава, че нашата вяра е православна, т.е. истинна и правилна. Втората неделя на св. Григорий Палама е свързана с идеята, че вярата ни е вътрешна, вяра на сърцето, вяра, чрез която постигаме общение с Бога. В третата, Кръстопоклонна неделя Църквата ни напомня, че нашата вяра не е от този свят, че тя е самоотвержена, кръстоносна, която понася и търпи всички житейски скърби.И накрая, в четвъртата неделя Църквата ни сочи, че нашата вяра е аскетична, подвижническа, вяра, която изисква самообладание и постоянна борба с бесовете и страстите. Този път на духовна борба чрез аскетизъм ни е предложен в житието и \"Лествицата\" на преп. Йоан. \"Лествицата\" има 30 стъпала, колкото години е живял Христос, преди да започне Своята проповед.Тя е истинска енциклопедия на дълбинната психология в духа на най-добрата православна традиция. В нея се открива цялата пъстра гама на човешките грехове - гордостта и тщеславието, хитростта и лукавството, сребролюбието и скъперничеството, чревоугодието и разврата, многословието и клеветничеството, гнева и злопаметността, лъжата и клеветата, мързела и сънливостта, малодушието и страхливостта.Изкореняването на всяка една от тези страсти и насаждането на противоположната добродетел представлява едно стъпало, което трябва да се постигне, преди да се стъпи на следващото. Св. Йоан смята за главни страсти или помисли славолюбието, сластолюбието и сребролюбието, които пораждат останалите - гнева, злопаметството, унинието, тщеславието, гордостта. Но в 14-та степен (стъпало) той също пише за седем страсти, като пояснява, че тщеславието е само начален етап на гордостта.Не случайно \"Лествицата\" е преведена на старобългарски още през Златния век на цар Симеон I и е любимо четиво на нашите прадеди през вековете. От България тя прониква и в другите славянски страни. Тази книга е lectio divina най-вече на нашето монашество наред с Библията и Патерика. Прочетете я и Вие, за да получите голяма душевна полза.На иконите, стенописите и миниатюрите Лествицата се представя във вид на дълга стълба от земята към небето, където е нарисуван бюст на Спасителя. По стълбата се изкачват монаси, но някои от тях падат в бездната, дърпани от бесовете. Старозаветен предобраз на християнската Лествица е стълбата, която патриархът Яков вижда насън до Ветил. „Върхът й стига до небето и ангели Божии се качват и слизат по нея\" (Бит. 28:12).Отгоре на стълбата стои Сам Господ и благославя Яков и неговото потомство. Монасите са призвани да бъдат ангели в плът, но и миряните, обикновените вярващи, са длъжни да подражават на монасите и да се съревновават с тях по стълбата на добродетелите. Нито расото, нито бракът спасяват сами по себе си, а вярата и делата. Затова св. апостол Павел учи: „Всякой в каквото звание е призван, братя, в него и да остава пред Бога\" (1 Кор. 7:24).Може да прозвучи странно, но първата степен на „Лествицата\" е свързана с отричането от света. Под „свят\" се разбира антихристиянската и антиморалната атмосфера, която ни заобикаля. Повечето днешни християни смятат, че отказът от света е призвание и задължение само на монасите, което не е вярно. Отричането от света при монасите трябва да е външно и вътрешно, а при миряните - само вътрешно. Този, който не се отрече от света, ще бъде осъден заедно със света.Независимо къде, кога и как живеем (може да имаме професия, семейство, деца), ние не трябва да насочваме интересите си само към търсене на житейско благополучие. Не е редно да превръщаме здравето и кариерата си в самоцел, защото те са само средства за постигане на спасение във вечността. Апостолските думи „Не обичайте света, нито което е в света\" (1 Йоан 2:15) не са отправени към монасите, каквито през І век още не съществуват, а към всички християни.„Дето е съкровището ви, там ще бъде и сърцето ви\" (Мат. 6:21) - казва Спасителят. Ако действително искаме нашето сърце да бъде с Бога, трябва да скъсаме със света. А ако не ни достига решителност да се откажем от нашите безкрайни светски желания и страсти, следва да благодарим на Бога, че ни изпраща страдания, с които като че ли насила ни откъсва от света.Може би най-голямото страдание е, че губим нашите любими роднини и приятели. Ако не пречупим себичната си воля, което е по-лесно, Бог ще пречупи нас, което е по-трудно. Ако за грешника е писано, че „ще бъде съсипан - без изцеление\" (Прит. 6:15), праведникът ще приеме сломяването като възможност да се покае и поправи.Православната църква не е забавачница и главното в християнския живот не е зубренето на готови уроци на аскетиката, а умението да се търсят и усвояват тези уроци в личния духовен опит. Най-доказаните и достойни наши учители в този нелек път са библейските автори и светите отци. Те могат и трябва да бъдат наш пътеводител, но ние трябва сами да изминем пътя. Лествицата на пътя е стръмна и води само нагоре - към висините на спасението в триединния Бог и общението със духовете на светиите. ", "date": "2018.03.18", "title": " 4 Неделя на Великия пост Преп. Йоан Лествичник"}
{"url": "http://www.cross.bg/levski-tzska-derbi-1570371.html", "text": "/КРОСС/Отборите на ЦСКА и Левски се изправят един срещу друг в голямото дерби на българския футбол, съобщава Топ Спорт.Двубоят е част от последния кръг на редовния сезон в Лигата. На пръв поглед, сблъсъкът е с по-голямо значение за символичните домакини, които водят здрава битка за титлата с Лудогорец.По традиция преди, по време и след края на мача, полицейското присъствие в столицата ще бъде масирано. Според предварителните очаквания, днес по трибуните на националния стадион \"Васил Левски\" трябва да има около 15 000 души.ЦСКА не показва игровата си форма от есента, но въпреки това е сочен за фаворит. Селекцията на Стамен Белчев е в серия от три поредни успеха (Дунав 2:0, Етър 2:1 и Пирин 2:1). Надеждите на специалиста са, че неговите момчета ще подходят пределно амбицирани към срещата и ще демонстрират своите истински качества.Хасковлията е притеснен от евентуални провокации срещу Фернандо Каранга, който напоследък се замеси в няколко скандала на терена. Големи надежди за добро \"червено\" представяне се възлагат на Кирил Десподов и Тиаго, които добре знаят как се наказва \"синята\" отбрана.В групата за мача попадна и португалецът Укра, който вече е напълно възстановен от тежката си травма. Бранителят Станислав Манолев пък смята, че ЦСКА има предимство спрямо големия враг заради по-голямата сработеност в своя състав.В лагера на Левски са отправили поглед към полуфиналите за Купата на България, но със сигурност ще търсят успех и в битка №1 от задаващите се пет такива срещу \"армейците\". Добрите новини за наставника Делио Роси са свързани със завръщането на основни футболисти като Божидар Митрев и Милош Цветкович.Символичните гости обаче ще бъдат без Антонио Вутов, който все още изтърпява наказание заради червения си картон срещу Черно море. ", "date": "2018.03.18", "title": "Време е за дерби: ЦСКА и Левски кръстосват шпаги в мач №1 на България"}
