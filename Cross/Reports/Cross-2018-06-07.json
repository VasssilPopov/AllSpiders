{"url": "http://www.cross.bg/grada-predi-izbyaga-1576392.html", "text": "/КРОСС/ Слон избяга от цирк и се разходи кротко из град Нойвид, Западна Германия, преди да бъде върнат в заграждението си.Много хора заснеха слона Кения как броди из града и качиха филмчетата в интернет.Животното обаче успя да измине само един километър, преди да е било спокойно „убедено” да се върне.Слонът не е причинил никакви затруднения в уличното движение. Няма и пострадали, каза говорител на полицията.", "date": "2018.06.07", "title": "Слон избяга от германски цирк, разходи се из града"}
{"url": "http://www.cross.bg/polsha-rymen-radev-1576389.html", "text": "/КРОСС/ На , петък, президентът Румен Радев ще бъде на работно посещение в Република Полша за участие в срещата на високо равнище Б 9. В рамките на международния форум България, Естония, Латвия, Литва, Румъния, Словакия, Унгария, Чехия и Полша ще координират позиции по въпроси от  дневния ред на НАТО, преди провеждането на предстоящата среща на върха на алианса в Брюксел.Във Варшава президентът Румен Радев ще участва и в честванията по случай отбелязването на 100-годишнината от възстановяването на независимостта на Република Полша.", "date": "2018.06.07", "title": "Президентът Румен Радев ще бъде на работно посещение в Република Полша"}
{"url": "http://www.cross.bg/nito-bulgariya-radev-1576397.html", "text": "/КРОСС/ „За разлика от други аз нямам началници нито в България, нито в чужбина. Разбира се имам само един началник и това е българският народ, който ме е избрал и на когото съм се заклел да служа.“ Това заяви президентът Румен Радев пред журналисти днес в Трявна, помолен да коментира думите на министър-председателя Бойко Борисов, че критикува само управляващите, а не и опозицията и че опозиционният лидер е негов „шеф“.„Критикувам там, където се вземат решения и се разпределят финансови средства. Ако започне и опозицията да го прави, тогава ще критикувам нея“, добави държавният глава.Попитан за обявеното от българското правителство намерение да се поднови работата по отношение на АЕЦ „Белене“ и дали темата е била дискутирана при посещението му в Русия, държавният глава посочи, че реализацията на проекта няма как да се случи без участието на руските  конструктори, които са произвели реакторите и гарантират ядрената безопасност и че въпросът е бил обсъден по време на работната му визита в Москва и Сочи.„Що се отнася до вдигането на мораториума, приветствам го. Има заявен инвеститорски интерес и българското правителство има своите варианти и рационални идеи и нека да го оставим да събере необходимата информация, да проведе съответните преговори, да направи разчети, да ги представи и едва тогава да съдим рационален ли е проектът, безопасен ли е, изгоден ли е финансово за България и т.н. Затова призовавам да оставим правителството спокойно да си свърши работата“, посочи още Румен Радев.", "date": "2018.06.07", "title": "Президентът Румен Радев: За разлика от други аз нямам началници нито в България, нито в чужбина"}
{"url": "http://www.cross.bg/politika-suyuz-kohezionnata-1576398.html", "text": "/КРОСС/ Утре, 8 юни, министърът на регионалното развитие и благоустройството Николай Нанков ще участва в конференция на високо ниво, посветена на Кохезионната политика на Европейския съюз: „Перспективи за конвергенция и устойчиви региони след 2020 г.“. Събитието ще се проведе в рамките на Българското председателство на Съвета на Европейския съюз. По време на форума ще бъде дискутирано развитието на Кохезионната политика след 2020 г. и начините за оптимизиране на механизмите за нейното прилагане.Участието на министър Нанков е в панела на тема „Риск и цена от „Не-кохезия“ на регионите“, който ще започне в 15:15 ч.", "date": "2018.06.07", "title": "Министър Нанков ще участва в конференция на високо ниво, посветена на Кохезионната политика на Европейския съюз"}
{"url": "http://www.cross.bg/godini-vurteneto-planetata-1576388.html", "text": "/КРОСС/ Денонощията на Земята се удължават, защото Луната се отдалечава от нас и това се отразява върху скоростта на въртене на планетата ни, съобщи в. \"Индипендънт\".Луната се отдалечава от Земята с по 3,82 см годишно. Това много леко забавя въртенето на планетата ни, но преди да се наложи да преизчисляваме продължителността на денонощието, ще изминат стотици милиони години.Учени от университета на Уисконсин-Медисън установиха, че преди 1,4 милиарда години орбитата на Луната е била много по-близо от Земята и тогава въртенето на планетата ни около оста ѝ е било съвсем различно, а денонощието е продължавало само 18 часа.\"Отдалечаването на Луната въздейства на Земята както протягането на ръцете на въртящ се фигурист\" - обясни ефекта на разстоянието проф. Стивън Майърс.Учените са направили изчисленията за въртенето на Земята по седиментите в скала на 90 милиона години и информацията, които те са им дали за климатичните цикли.", "date": "2018.06.07", "title": "Денонощията на Земята се удължават"}
{"url": "http://www.cross.bg/samoleta-spasiteli-putnika-1576387.html", "text": "/КРОСС/ Самолет на кенийските авиолинии Fly SAX, с когото имаше загубена връзка, се е разбил. Осем пътника и двама членове на екипажа са загинали, съобщи РИА Новости, цитирайки информация от авиокомпанията.По-рано стана известно, че спасители са намерили отломки от самолета.\"За нещастие, получихме информация от спасители, достигнали мястото на катастрофата, за това, че никой не е оцелял\", се казва в прессъобщението.По-рано бе съобщено, че в сряда диспечерите на международното летище \"Джомо Кениата\" в Найроби са загубили връзка със самолета, на чийто борд се намираха осемте пътника и двама членове на екипажа.Самолетът бе излетял от град Китал към Найроби. За издирване на машината е изпратен спасителен екип. Сигналите от мобилните телефони на пилота на самолета са засечени в района на националния парк Абердер.", "date": "2018.06.07", "title": "10 души загинаха при авиокатастрофа в Кения"}
{"url": "http://www.cross.bg/stoltenberg-voenni-pakta-1576385.html", "text": "/КРОСС/ НАТО отклони желанието на Катар да се присъедини към пакта.„В чл. 10 от Вашингтонския договор е записано, че сме съюз на държави от Европа и Северна Америка”, отбеляза генералният секретар на НАТО Йенс Столтенберг на пресконференция в отговор на въпрос.Катарският министър на отбраната Халид бин Мохамед ал Атия заяви вчера, че дългосрочните стратегически амбиции на страната му предполагат присъединяване към Алианса.„НАТО не се страхува, но трябва да направи необходимото да остане най-успешният съюз в историята – това означава да отговаря на съществуващите предизвикателства”, посочи Столтенберг, попитан от кого Алиансът се страхува, за да предприеме допълнително укрепване на силите си.„Може отново да се наложи да участваме в големи военни операции”, добави той.Генералният секретар отбеляза, че на започващата днес двудневна среща на министрите на отбраната от пакта се предвижда да бъде одобрено допълнително укрепване на силите за сдържане. Министрите ще обсъдят и въпроса за улесненото придвижване на военни сили в Европа.„Трябва да разполагаме с необходимите сили своевременно. Движението на военни сили може да бъде част от сътрудничеството с ЕС, трябва да установим и премахнем пречките в тази област”, заяви Столтенберг.Европейската комисия вчера предложи в бюджета на ЕС до 2027 г. да бъдат отделени 6,5 млрд. евро за развитието на транспортна инфраструктура с двойно (гражданско-военно) предназначение.Столтенберг съобщи, че на срещата на държавните и правителствените ръководители от НАТО идния месец се очаква да бъде взето решение силите за сигурност в Афганистан да бъдат финансирани поне до 2024 г.Той приветства обявеното от афганистанските власти временно примирие и призова талибаните да сложат оръжие и да преговарят.„Талибаните нямат да спечелят на бойното поле, затова трябва да участват в мирните преговори”, коментира той.", "date": "2018.06.07", "title": "НАТО отклони желанието на Катар да се присъедини към пакта"}
{"url": "http://www.cross.bg/knizhka-zadurzhan-chasa-1576381.html", "text": "/КРОСС/ Пиян шофьор без книжка потроши две патрулни коли и рани двама полицаи след гонка по Околовръстното шосе на София, съобщиха от МВР, цитирани от БГНЕС. Водачът е задържан.Около 23:00 часа снощи екип на СДВР подал знак за спиране на лек автомобил. Водачът не се подчинил на полицейските разпореждания и продължил движението си. След предприето незабавно преследване по южната дъга на Околовръстния път на столицата нарушителят е спрян.От извършената справка е установено, че 36-годишният мъж не притежава шофьорска книжка и управлява с концентрация на алкохол 1.4 промила, отчетено с техническо средство.При проведените действия по спирането и задържането му са нанесени материални щети по два патрулни автомобила. Двама полицейски служители са получили леки наранявания, прегледани са и освободени.Извършителят, многократно регистриран в полицията, е задържан за срок до 24 часа.", "date": "2018.06.07", "title": "Пиян без книжка потроши патрулки и рани полицаи"}
{"url": "http://www.cross.bg/sezon-promeni-liga-1576396.html", "text": "/КРОСС/ Участниците във Втора лига за сезон 2019/2020 ще бъдат увеличени на 18, което означава само два изпадащи през предстоящия 2018/2019. Така с четири влизащи от четирите Трети лиги групата ще стане с два повече, реши на днешното си заседание изпълнителният комитет на БФС.И с 18 отбора от по-следващия шампионат се запазва кръговата система и ще се изиграят 34-и кръга, а не 30. Няма да има промени във формата на Първа лига обаче, което означава че и след един сезон тя пак ще бъде с 14 отбора.Новото първенство ще започне на 20 юли, а не на 13-и както беше планирано първоначално. Жребият и за Първа, и за Втора лига ще бъде изтеглен утре отново в базата на БФС в Бояна. Веднага след това клубовете ще се съберат и ще решат как да си разделят парите от ТВ-правата, обясни от своя страна заместник-изпълнителният директор на централата Павел Колев.\"Може да има козметични промени, но и през сезон 2019/2020 ще остане с 14 отбора и плейофен втори етап, гарантира президентът на БФС Борислав Михайлов. Истина е, че новият сезон 2018/2019 ще се проведе по сегашния формат, като този сезон е последният от тригодишния проект на холандската фирма, която го наложи.Изпълнителният комитет днес прие промени в Дисциплинарния правилник, които не са особено сериозни, но касаят някои казуси и изясняването на степените на наказания.Има промени в състава на някои комисии. Двама души излизат заради навършване на пределна възраст. Това са Георги Камишев и Йордан Попмиланов. Един член на СТК и един член на Апелативната комисия също са подменени.\"Съдийската комисия няма да бъде променяна. Тя е едва на два месеца и сме решили да я оставим да работи на спокойствие, така е и редно. За останалите работни комисии оценката е много добра, а заместник-изпълнителният директор на БФС Антон Попов прочете доклад, който е положителен, заяви още Михайлов.", "date": "2018.06.07", "title": "Увеличават броя на отборите във Втора лига, форматът на елита остава непроменен"}
{"url": "http://www.cross.bg/rymen-radev-tryavna-1576399.html", "text": "/КРОСС/ И днес нашите деца продължават да четат с удоволствие и да откриват красотата в стиховете и поемите на баща и син Славейкови. Нужно е обаче да насърчаваме изучаването на хуманистичните завети на тези двама велики българи. Това заяви президентът Румен Радев в Трявна, където участва в откриването на националните Славейкови празници. Президентът посети града заедно със съпругата си Десислава Радева за официалното начало на културното събитие, което се състои под патронажа на държавния глава.Държавният глава припомни, че Петко Славейков и неговите  съвременници  просветители - Каравелов и Вазов, са посветили делото си на  патриотичното възпитание, на борбите за национална свобода и социално равенство. „Те  виждаха достойния българин като човек  с високо национално съзнание и живи родови традиции“, отбеляза Румен Радев и допълни, че Пенчо Славейков на свой ред е видял в българина огромните възможности и потенциала на отделната личност.Благодарение на традиционните вече за Трявна  празници цяла България може да почете стожерите на националния дух, на словото и на естетиката – Пенчо и Петко Славейкови. „Двамата остават сред най-значимите фигури в ерата на нашето духовно пробуждане и културен възход на нашата страна“, подчерта президентът.Държавният глава пожела на участниците в Славейковите празници през 2018 г. – ученици, актьори, художници и книгоиздатели, вдъхновени и успешни изяви. Румен Радев поздрави и жителите на Трявна с думите: „С удоволствие винаги идвам в града ви не само защото е красив и самобитен, а хората – приветливи и отзивчиви, а защото вие сте запазили своя възрожденски облик и дух, тачите своя род и традиции.Преди да участва в откриването на Славейковите дни, президентът и съпругата му разгледаха Националната гимназия за приложни изкуства „Тревненска школа“. Училището е единственото в страната, което съхранява и развива традициите на тревненската възрожденска иконописна и дърворезбарска школа. Държавният глава поднесе цветя пред паметниците на Пенчо Славейков и на Петков Славейков. Румен Радев и Десислава Радева се срещнаха и с кмета на Трявна Дончо Захариев.", "date": "2018.06.07", "title": "Румен Радев в Трявна: Петко Славейков и неговите съвременници виждаха достойния българин като човек с високо национално съзнание"}
{"url": "http://www.cross.bg/smolyan-signali-duzhd-1576390.html", "text": "/КРОСС/ Пороен дъжд, продължил половин час, наводни улиците на Смолян.Шахтите не смогваха да поемат придошлите води, а на много места се образуваха и наноси от пясък и камъни.От службата за Пожарна безопасност и защита на населението обаче успокоиха, че при тях няма сигнали за проблеми от дъжда.В общината в Смолян пък са постъпили сигнали за наводнена асансьорна шахта на ул. „Бузлуджа“, и наводнено помещение на къща на улица „Младост“. ", "date": "2018.06.07", "title": "Силен дъжд превърна улиците на Смолян в реки"}
{"url": "http://www.cross.bg/starbucks-kafe-bulgariya-1576382.html", "text": "/КРОСС/ Пред партньори, медии и почитатели световноизвестната кафе верига Starbucks, представена в България от AmRest Coffee, отбеляза 10-годишнината от присъствието на бранда в България. Точно преди десетилетие отвори врати първото кафене Starbucks на ул. Гурко в столицата, което вече е напълно обновено и разширено. То разполага с търговска площ от 280 кв. м. и 150 седящи места отвън и вътреНа събитието беше представено и новото здравословно меню, създадено специално за Starbucks от победителя в MasterChef 2017 Божана Кацарова. То включва плодово смути, салата с моцарела и пиле, както и сандвич с шунка, авокадо и сирена. Част от продажбите, реализирани от менюто на Божана в Starbucks, ще бъдат дарени на сдружение „Русаля“ – организацията, която е създала и управлява частното училище за изкуства и занаяти за социално слаби деца във великотърновското село Русаля. По този начин, опитвайки вкусните предложения от менюто на Starbucks, почитателите на качествената храна и на бранда ще могат лично да допринесат за една благородна кауза в името на децата на България.„За нас е изключително вълнуващо 10 години след откриването на първия Starbucks в страната да посрещнем нашите почитатели отново тук, в емблематичното кафене на ул. Гурко. Мястото, с което започва нашата история и едновременно с това мястото, което показва нашето развитие, упорита работа и стремеж към усъвършенстване. За нас това бяха 10 години сбъдване на мечти, подаряване на усмивки, любов и подкрепа. 10 години изграждане на доверие и приятелства. Бих искал да благодаря на всички наши приятели, партньори и на целия екип на Starbucks, с които заедно извървяхме дълъг път в преследването на нашата основна страст – да предложим най-доброто кафе и кафе изживяване“, каза Иван Георгиев, Регионален мениджър на Starbucks България.                  „Щастлива съм да работя съвместно с бранд като Starbucks, който е спечелил милиони верни почитатели по целия свят. Нашето ново меню в България ще отговори напълно на професионалния подход на веригата, като чрез него още повече хора ще могат да станат съпричастни към една по-висока кулинарна култура. Също така се надявам съвместната ни социална кауза да намери много съмишленици и да зарадваме с помощта си талантливите деца от училището в Русаля“, каза Божана Кацарова.Специално за гостите на откриването на обновения Starbucks Гурко, сред които бяха и представители на американското посолство у нас, екипът на Starbucks представи кафе дегустация. В презентацията участваха най-добрите баристи на кафе веригата, които показаха уменията и опита си, натрупан през годините, като комбинираха по най-добрия начин емблематичните видове кафе на Starbucks, създадени с кафе 100% арабика, заедно с най-подходящите храни към тях. По случай годишнината имаше и празнична торта. Откриването беше отбелязано и с тържествено прерязване на лентата на обновеното кафене. През тази година предстои откриване на Starbuck във Варна и Пловдив, като продължават преговорите за разширяване на веригата и в още локации. Вече се извършва и реновиране на първите обекти на компанията у нас. ", "date": "2018.06.07", "title": "Starbucks отбелязва 10 години в България с реновация на първото кафене на ул. Гурко "}
{"url": "http://www.cross.bg/transport-vodachite-suyuz-1576384.html", "text": "/КРОСС/ За пореден път бе изразена твърдата позиция на българската държава по основните спорни въпроси от първия пакет за „Мобилност“. Това стана по време на днешното заседание в Люксембург на Съвета на Европейския съюз по транспорт, телекомуникации и енергетика във формат „Транспорт“. Председател на заседанието е министърът на транспорта, информационните технологии и съобщенията Ивайло Московски.Въпреки положените усилия и проведените обсъждания на различни нива в Съвета на Европейския съюз все още няма отговор на основния въпрос, какъв икономически модел желаем в бъдеще за автомобилния товарен транспорт, бе заявено от българската делегация. Осигуряването на още по-добри социални условия за водачите е свързано и с икономическото развитие на транспортните превозвачи, поради което налагането на допълнителни административни тежести води до риск от загуба на работни места и множество фалити на малки и средни предприятия, се казва още в позицията. Към участниците в заседанието бе поставен въпросът: „Това ли е Европа на социалните права и основните човешки свободи, и наистина ли се грижим за здравината на европейските семейства или ограничаваме основни човешки права?\"По отношение на искането за въвеждането на задължение към превозвачите да организират работата на водачите, така че те да имат възможност да се  бе защитена позицията, че водачите трябва да си запазят правото да почиват на избрано от тях място.Българската страна подкрепя необходимостта от изграждането на достатъчен брой охраняеми паркинги по трансевропейската транспортна мрежа, като до тогава  Трябва да бъдат взети под внимание и инвестициите в нови транспортни средства, предоставящи всички условия за спане, както и липсата на застрахователни полици, поемащи рисковете при отсъствие на водача от превозното средство.Подчертано бе категоричното несъгласие на българската страна по отношение на прилагането на  тъй като международният автомобилен транспорт е изключително мобилен и това би затруднило работата на компаниите.При  на товари е необходимо да бъде постигната договореност да не се либерализират допълнително, нито да се ограничават още, извършваните от чуждестранни превозвачи каботажни дейности, както и да не се допуска извършването на системен каботаж, като се въведе кратък „период за почивка“ между два каботажни цикъла.Обърнато беше специално внимание, че не трябва да бъде подценяван рискът от нелоялна конкуренция от оператори от трети държави, извършващи превози на територията на ЕС.Изтъкнато бе мнение, че за съжаление част от участващите в преговорния процес не обръщат достатъчно внимание на географското разположение и отдалечеността на периферните държави членки, което също е важен елемент, оказващ влияние върху конкурентния принцип. Като пример бе посочено, че при спазване на всички разпоредби един камион изминава разстоянието от Люксембург до София за седем дни, а до други точки в Европа този път е максимум четири часа.Българската страна призова участниците с общи усилия и с конструктивен подход да продължат работата за бъдещето на този толкова важен сектор за Единния европейски пазар, чрез намирането на баланс и практически изпълними текстове за постигането на компромис.По време на днешното заседание на Съвета на Европейския съюз по транспорт, телекомуникации и енергетика във формат „Транспорт“ бе постигнат общ подход по Регламента за конкуренцията във въздушния транспорт, Директивата за пристанищните приемни съоръжения за корабните отпадъци и Директивата по оперативната съвместимост на електронните системи за пътно таксуване. Беше представен доклад за напредъка по предложението за Регламент за правата и задълженията на пътниците в железопътния транспорт. По ", "date": "2018.06.07", "title": "Позицията на България по пакета „Мобилност“ отново беше представена на съвета на министрите "}
{"url": "http://www.cross.bg/pytin-peterbyrg-vuzmozhno-1576383.html", "text": "/КРОСС/ В пряка линия с Путин днес бе зададен и един въпрос от болницата в Санкт - Петербург. Това е една уникална история, въпроса идва от Ирина. Тя тръгва със своя сирийски съпруг в Алепо. Когато започват военнтие действия, жената помагала на сирийската и руската армия. Попаднала обаче под обстрел и останала без крак. Ирина поиска от президента да й помогне да получи протеза. Проблемът е, че тя е украински гражданин. Сега жената се лекува в Санкт Петербург. Тя не е виждала семейството си в продължение на две години - те са сирийци и не могат да дойдат в Русия без покана.Вашия случай е много особен, надявам се вашите деца знаят че сте добре отговори Путин.Ще помоля Министерство на отбраната  да направят всичко възможно да видите съпруга и децата си.Безусловно такива хора като вас имат нужда от подкрепа. Аз ще направя всичко възможно и това е в моята компентенция, Вие ще получите руското гражданство - отбеляза Путин. ", "date": "2018.06.07", "title": "Путин към украинка пострадала в Сирия: Вие ще получите руско гражданство"}
{"url": "http://www.cross.bg/gradyshkite-poveche-angelov-1576380.html", "text": "/КРОСС/ От началото на сезона на градушките в Монтанско са изстреляни три пъти повече ракети, отколкото са били използвани през цялата миналата година. Това съобщи в ефира на „Здравей, България” Румен Ангелов, директор на Регионалната дирекция за борба с градушките в областта.„”, каза Ангелов.Той подчерта, че ако не е била намесата на специалистите по борба с градушките, пораженията от вече падналите валежи щели да бъдат много по-големи.От Агенцията уверяват, че ракети има в цялата страна. Ако се окаже, че не са достатъчно, ще бъдат закупени нови. ", "date": "2018.06.07", "title": "Ракети дебнат градушките: Ще предотвратят ли бедствията?"}
{"url": "http://www.cross.bg/koma-slunchev-bryag-1576374.html", "text": "/КРОСС/Промяна настъпи в състоянието на простреляната в слепоочието Симона Тодорова. Тя е излязла от кома и диша самостоятелно.22-годишното момиче все още е в реанимация, с опасност за живота и сериозни увреждания на мозъка, откъдето е преминал куршума.За стрелбата срещу нея и убийството на бизнесмена Коста Николов в Слънчев бряг, преди 5 дни беше задържан Михаил Станчев, с когото момичето е имало връзка. ", "date": "2018.06.07", "title": "Простреляното в Слънчев бряг 22-годишно момиче е излязло от кома"}
{"url": "http://www.cross.bg/pytin-rysiya-zayavi-1576386.html", "text": "/КРОСС/  Над 1,9 милиона въпроса бяха изпратени въпроси до руското телевизионно и радиопредаване \"Пряка линия\" с президента Владимир Путин. Гражданите питаха днес за цените на бензина, повишаване на пенсионната възраст, икономиката, и разбира се за много лични проблеми за които търсят помощ. \"Пряката линия\", традиционно излъчвана от 2001 г., е програма, в която Путин отговаря на въпроси на гражданите, задавани по телефона, чрез текстови и видеосъобщения, чрез уебсайт, мобилни приложения и социални мрежи. Досега Владимир Путин е отговарял по този начин 15 пъти на въпроси на своите съграждани - 11 пъти като президент и 4 пъти като премиер.Ето и най интересните въпроси отговори на които отговори Путин::Руският държавният глава заяви, че икономическата обстановка е добра и посочи, че преките инвестиции са се увеличили с 4,4%. \"Това е много добър показател\", поясни той. \"Ние отбелязваме ръст на износа на машини и оборудване и селскостопанска продукция\", посочи още Путин. Путин също заяви, че на общодържавно ниво не се предвижда увеличваане на данъчното облагане.На въпрос на жител от родния му град Санкт Петербург за цените на горивата, които се повишиха през последно време, държавният глава заяви, че антимонополната служба е започнала разследване. \"Това бе грешка\", допълни президентът.Относно правителството на  Медведев, Путин заяви, че е обмислял голяма промяна във федералния кабинет. \"Такива радикални реформи щяха да ни отнемат две години. Време, каквото нямаме. Ето защо аз реших запазя ядрото на правителството, но и да му влея нова кръв\", каза още президентът, който назначава органа на изпълнителната власт.На въпрос на Захар Прилепин (един от опълченците на Донбас) Какво ще правим, ако Киев ще започне военни действия спрямо Донбас по време на световното първенство по футбол в Русия?В случай на рязко ескалиране на конфликта последствията за Киев вероятно ще бъдат най-сериозни, тъй като жителите на ДНР и ЛНР няма да  позволят това. Може да съществува заплаха за държавността.Сегашното украинско правителство не е в състояние да реши проблемите на населението на Донбас, те (украинското правителство ) не се нуждаят от гласоподаватели от самопровъзгласилите се републики, тъй като населението няма да гласува за тези, които са създали този конфликт подчерта Путин.Ще направим всичко, за да разрешим конфликта в източната част на Украйна по мирен начин. Необходимо е да се спазват Минските споразумения завърши Путин.На въпрос от Пряка линия ''Кога ще бъде изтеглен последен контингент от Сирия? Путин припомни, че в Сирия има две руски военни военни бази - в Кхмеим и Тартус. Това не са бази - за дългосрочни цели и по всяко време базите могат да бъдат закрити, но те ще останат там до тогава до когато това ще бъде изгодно на Русия.Благодарение на нашата намеса, ситуацията в региона е контролируема на 90 процента от сирийското правителство. Сирия, това не е полигон за ново руско оръжие, но някои от тях ги използвахме в боевете.Военните действия в Сирия са предали необходимият и нужен опит на нашите въоръженни сили. Това беше важна и благородна мисия, завърши Путин.В пряка линия с Путин днес бе зададен и един въпрос от болницата в Санкт - Петербург.Това е една уникална история, въпроса идва от Ирина. Тя тръгва със своя сирийски съпруг в Алепо. Когато започват военните действия, жената помагала на сирийската и руската армия. Попаднала обаче под обстрел и останала без крак. Ирина поиска от президента да й помогне да получи протеза. Проблемът е, че тя е украински гражданин. Сега жената се лекува в Санкт Петербург. Тя не е виждала семейството си в продължение на две години - те са сирийци и не могат да дойдат в Русия без покана.Вашия случай е много особен, надявам се вашите деца знаят че сте добре отговори Путин.Ще помоля Министерство на отбраната да направят всичко възможно да видите съпруга и децата си.Безусловно такива хора като вас имат нужда от подкрепа. Аз ще направя всичко възможно и това е в моята компетенция, Вие ще получите руското гражданство - отбеляза Путин.Според президента на Русия Владимир Путин обвиненията на Запада по адрес на страната му са начин тя да се сдържа, защото западните страни виждат в нея конкурент, което е погрешна политика.„Това е начин за сдържане на Русия, какъвто са и прословутите санкции. Безкрайните обвинения създават основа за употребата на мерки, сдържащи развитието на Русия“, заяви Путин по време на ежегодната „Директна линия“ с гражданите на страната.„Те виждат заплаха в Русия, виждат, че тя става конкурент за тях. Струва ми се, че това е много погрешна политика“, подчерта руският президент. „Никой не трябва да се сдържа, в това число и Русия, а трябва да се изгради конструктивно взаимодействие. И тогава общият ефект за световната икономика ще бъде изключително позитивен, при това за преобладаващото мнозинство участници в международното общуване“, убеден е той.„И все пак разбирането на това достига и до нашите партньори. Виждате как в много страни се говори за необходимостта да се изграждат нормални отношения с Русия“, обърна внимание Путин. Според него всяка страна им своите собствени интереси, но те „не трябва да се решават с помощта на егоистични методи на политика в сферата на икономиката“, допълни той.", "date": "2018.06.07", "title": "Прямая линия с Владимир Путин (Обзор)"}
{"url": "http://www.cross.bg/kyustendil-sbivane-godini-1576375.html", "text": "/КРОСС/ Двама мъже са задържани след масово сбиване между две фамилии в ромския квартал „Изток“ в Кюстендил, при което са възпроизведени изстрели, съобщиха от областната дирекция на полицията.Мелето, с участието на хора от известните родове Гольовци и Ропотамци, станало около 23.00 ч. Пострадали са 14-годишен велосипедист, който е бил в близост до мястото на разразилото се сбиване, както и 65-годишна жена, която се прибирала към дома си. С порезни наранявания е и участник в сбиването. Тримата пострадали са настанени в болницата в Кюстендил, без опасност за живота.Пристигналите на място полицейски екипи са задържали двама от участниците - А.В. - на 21 години и И.Н. - на 24 години.Напрежението е овладяно, работата по изясняване на факти и обстоятелства, свързани с инцидента продължават. Образувано е досъдебно производство, уведомен е дежурен прокурор.", "date": "2018.06.07", "title": "Масово сбиване между две фамилии роми в Кюстендил, има пострадали и задържани"}
{"url": "http://www.cross.bg/granitza-glasopodavateli-tyrskite-1576377.html", "text": "/КРОСС/ Днес започва гласуването на турските гласоподаватели зад граница за изборите за президент и парламент, които ще се състоят на 24 юни.За първи път на този вот ще има избирателни секции в Сърбия, в Малта и в Молдова. Турските гласоподаватели в България ще може да гласуват в периода 16-18 юни в дипломатическите представителства в София, в Бургас и в Пловдив.Гласуването зад граница ще приключи на 19-и, но бюлетините ще бъдат преброени след приключване на изборния ден в Турция на 24 юни.", "date": "2018.06.07", "title": "Днес започва гласуването на турските гласоподаватели зад граница за изборите на 24 юни"}
{"url": "http://www.cross.bg/obekti-grad-dnsk-1576391.html", "text": "/КРОСС/Вчера разпоредих на Дирекцията за национален строителен контрол да направи нова проверка на над 100 преместваеми обекта на трите плажа в к.к. „Слънчев бряг“, съобщи днес министърът на регионалното развитие и благоустройството Николай Нанков. Той допълни, че експертите на дирекцията ще проверяват дали отговарят на изискванията за преместваем обект или са строежи по смисъла на Закона за устройство на територията, както се посочва в подадения на първи юни сигнал от вицепремиера Валери Симеонов със списък с обекти. Проверката ще продължи до 15 юни.Регионалният министър посочи, че преместваемите обекти са от компетентността на местната власт. Те са поставени по съгласувана от Министерството на туризма схема и според разпоредбите на наредба на Община Несебър.Николай Нанков напомни, че ДНСК е участвала на добра воля в предишната проверка. Докладът от нея ще бъде допълнен с информация за това кои от преместваемите обекти или части от тях са от по-висока категория, каквито съмнения има. Ако се установи, че има такива, тогава ДНСК ще бъде компетентна да вземе отношение, заяви министърът.В момента ДНСК не е компетентна да премахва преместваеми обекти, ако те са поставени в разрез с одобрената схема или с наредбата на Община Несебър, коментира още Николай Нанков. Не излизаме от правомощията си по Закона за устройство на територията и няма ги превишим, категоричен бе министърът. Група народни представители внесоха промени в него, които предвиждат на ДНСК да бъдат дадени правомощия да контролира и премахва на незаконно поставени преместваеми обекти, напомни той. Даваме становища във връзка с плажовете в националните курорти. Не бягаме от тази отговорност, но към момента нямаме разписана такава, каза още министър Нанков.Днес министърът отличи със специални призове градовете домакини на образователно-патриотичната кампания на Министерството на регионалното развитие и благоустройството „Моят град е моята крепост“ по време на церемонията „Най-добър град за живеене в България за 2018 г“., организирана за 11-та поредна година от Дарик радио. Той връчи наградата на кметовете на Шумен, Кюстендил, Габрово, Стара Загора и София, в които вече се проведоха или предстоят полуфинали и финалът на инициативата.„Кампанията на Дарик радио ни учи на активна гражданска  позиция и стимулира градоначалниците, представителите  на местната власт, да работят по-добре. Нашата кампания е свързана с възпитаване на децата  в чувство на трудолюбие и обич към родните места. Каква по голяма мотивация за нас политиците е да работим за хора с активна гражданска позиция  и родолюбци“, посочи министър Нанков.  Той допълни, че ако за кметовете основната мисия е градовете, за които хората са ги избрали да отговарят, е да бъдат най-добрите, то мисията на МРРБ  е да направи не отделен град, а цялата държавата най-доброто място за живеене, с което и българските гражданите да се гордеят.Министърът напомни, че патриотичната кампанията е насочена към учениците от пети до седми клас, които освен знания в областите география и история, показват познанията и любовта си за родния  край. „Мотивирахме се да проведем тази инициатива, за да покажем на нашето подрастващо поколение, че във всеки един наш град и регион се случва нещо добро и позитивно. Ако е вярна поговорката, че „Камъкът си тежи на мястото“, то това е един от стимулите да работим за нашите деца да останат по родните си места. Това е основната ни цел на кампанията“, подчерта министърът на регионалното развитие и благоустройството. ", "date": "2018.06.07", "title": "ДНСК ще направи нова проверка на преместваемите обекти в к.к. „Слънчев бряг“"}
{"url": "http://www.cross.bg/zavod-frantziya-bfmtv-1576379.html", "text": "/КРОСС/ Трима души са ранени, двама от тях – тежко, при експлозия тази сутрин в завод за изолационни материали и продукти в Централна Франция, предаде телевизия BFMTV, като се позова на местните власти.Експлозията е станала малко преди 11 ч. в завод на фирма „Сопрема“ в Сен Жулиен дю Со, департамент Йон.Местната префектура посочи в комюнике, че обстановката в района на завода вече се е нормализирала. Тя уточни, че пожарът след експлозията е бил бързо потушен от персонала в сградата, която е била евакуирана.Говорител на префектурата каза за BFMTV, че няма никакъв риск за населението.", "date": "2018.06.07", "title": "Трима души бяха ранени при експлозия в завод във Франция"}
{"url": "http://www.cross.bg/sofiya-praiid-horata-1576371.html", "text": "/КРОСС/ Във връзка с появила се разнопосочна информация и интерпретации, от пресцентъра на БСП представят  отговора на Корнелия Нинова до организаторите на София прайд 2018 :До Г-жа Лилия Драгоева Координатор на Организационния комитетна София прайд 2018Уважаема г-жо Драгоева,Благодаря за поканата към мен и към всички членове на нашия екип да се включим в София прайд 2018. Уважаваме различията. Считаме, че Конституцията и законите на Република България гарантират правата на ЛГБТИ хората и ги защитават от дискриминация. Очаквате всички членове на моя екип да се включат в събитието. Те са информирани за поканата и всеки ще реши сам дали да участва.Що се отнася до обръщението Ви към мен, приемете уважението ми към ЛГБТИ хората, но разчитам, също така, на уважение към различното мнение. Моето е същото като на тези 75% българи, които цитирате в писмото си. Против съм еднополовите бракове и възможността хора от един пол да осиновяват деца. Разбира се, това е лична позиция, която не ангажира никого другиго.Ние сме против насилието и дискриминацията срещу всеки, включително и ЛГБТИ хората. Те са свободни да избират как да живеят живота си. Но опитите да се натрапват различията на едно общество, което не ги приема, ще има обратния ефект на очаквания от вас.Що се отнася до призива Ви България като председател на Съвета на ЕС да заеме ясна политическа позиция по тези въпроси, моля да се обърнете към премиера г-н Бойко Борисов.Пожелавам Ви да бъдете здрави!", "date": "2018.06.07", "title": "Отговор на Корнелия Нинова до организаторите на София прайд 2018"}
{"url": "http://www.cross.bg/bavariya-bulgariya-pshirer-1576370.html", "text": "/КРОСС/ Възможностите за насърчаване на инвестиционното сътрудничество в сфери с висока добавена стойност и на търговския обмен между България и Бавария, обсъдиха на „Дондуков“ 2 президентът Румен Радев и Франц- Йозеф Пширер, държавен министър за икономика, енергетика и технологии на Свободната държава Бавария. Франц-Йозеф Пширер е на посещение в България и във водената от него делегация са включени представители на различни институции, икономически организации и бизнеса.Държавният глава призова Бавария да използва предимствата, които страната ни предлага на инвеститорите – добре обучени кадри, доказана експертиза и традиции в сферата на информационните технологии и стабилна валута. България е сред важните търговски партньори на Бавария със своето стратегическо разположение, ниската данъчна тежест и мрежата от индустриални зони, посочи Франц-Йозеф Пширер. Баварският министър отбеляза и необходимостта от повишаване на прозрачността в работата на българската администрация и гарантирането на сигурност за привличането на инвестиции.Румен Радев оцени високо подкрепата на Бавария за изграждането на системата на дуалното професионално обучение в България, а Франц- Йозеф Пширер потвърди готовността на Бавария да продължи да сътрудничи на страната ни за въвеждането на този успешен икономически модел.По време на срещата бяха разменени мнения и за бъдещето на Европа, въпроси в сферата на сигурността, реформите в политиката за предоставяне на убежище и контрола на миграцията. Баварският министър оцени високо усилията на България за охрана на границите на Европейския съюз и изрази готовност за подкрепа от страна на Бавария в случай на рязко нарастване на миграционния натиск към България.Потвърдено беше и значението на Дунавската стратегия и за двете държави, като важен фактор за постигането на икономически растеж, повишаване на свързаността и културния обмен на европейските държави.", "date": "2018.06.07", "title": "Румен Радев обсъди с държавния министър на Бавария Франц-Йозеф Пширер перспективите за инвестиционното сътрудничество"}
{"url": "http://www.cross.bg/petrova-bilyana-tvurdyat-1576372.html", "text": "/КРОСС/ Обвинената в корупция кметица на столичния район „Младост” Десислава Иванчева и нейната заместничка Биляна Петрова твърдят, че е започнала подмяна на материали по делото, предаде репортер на bTV.Според тях се подменят текстове в томовете със специалните разузнавателни средства, като някои от тях липсват изцяло.Подсъдимите твърдят, че подмяната на документи е с цел да се покрие Александър Ваклин.Също така според материалите, които били събрани до момента, животът на двете жени бил заплашен още от месец декември. „Вече започвам да се радвам, че съм в затвора”, каза пред журналисти Биляна Петрова.За да не общуват чрез бележки с журналистите, ръцете и на двете обвиняеми бяха вързани с белезници зад гърба им.Днес Апелативният съд трябва да се произнесе дали отстранява от длъжност задържаната Десислава Иванчева.", "date": "2018.06.07", "title": "Подменят се материали по делото, твърдят Десислава Иванчева и Биляна Петрова"}
{"url": "http://www.cross.bg/politika-sblizhavane-razvitie-1576369.html", "text": "/КРОСС/ Основната инвестиционна политика на ЕС и един от най-конкретните изрази на солидарност в Съюза – политиката на сближаване, представлява много повече от преразпределение на средства към по-бедните държави членки, въпреки че то все още е нейна характеристика. Тя е мощен инструмент за регионално развитие с потенциал за насочване на ресурсите към постигане на целите на Европейския съюз и за подобряване на административните практики и култура в цяла Европа, макар и като косвен ефект на кохезионната политика.Това коментира днес министърът на регионалното развитие и благоустройството Николай Нанков при участието си в конференцията на Комитета на регионите и Националното сдружение на общините в Република България на тема „Отражението на дългосрочния бюджет на ЕС след 2020 г. върху местните и регионалните власти“.Николай Нанков заяви, че бъдещата политика на сближаване ще продължи да играе ролята на силна и пряка връзка между ЕС и неговите региони и градове. Според него новият кохезионен пакет носи редица позитиви за регионалната политика. Един от тях е засилването на териториалното измерение на политиката на сближаване чрез новата интегрирана цел „Европа по-близо до гражданите“. По думите на министъра положително отражение ще даде въвеждането на по-гъвкав подход за многофондовиинвестиции – многофондово финансиране и дори многофондови програми, които дават възможност за регионализиране на инвестициите и фокус върху спецификите и нуждите на конкретните територии. Има засилване на децентрализирания подход на управление на програмите, което също е предпоставка за изпълнение на инвестиции с висока добавена стойност, отчете още той.Полицентричната структура и мрежа от градове следва да е в основата на постигането на устойчиво и балансирано териториално развитие, което следва да бъде един от стълбовете на политиката за териториално сближаване на ЕС и ключов принцип при определяне на обхвата на подкрепата по линия на европейските фондове.Ето защо бъдещата политика за сближаване следва да бъде насочена по-фокусирано към изравняване на свързаността и достъпа на регионите до Единния европейски пазар, посочи Николай Нанков. Трябва да се засили нейният интегриран характер и териториална насоченост и да се подкрепи изграждането на полицентрична европейска територия с балансирано разпределение на градовете двигатели на растеж и техните опорни центрове.Регионалният министър посочи, че през двата програмни периода, в които страната ни получава средства от еврофондовете, регионалната политика на България е съобразена с европейското финансиране и с целите на Кохезионната политика. Това е довело до видими резултати в нашите градове и региони, но въпреки това продължават задълбочаващите се социално-икономически диспропорции в развитието на районите. По думите му, въпреки възможностите чрез новата кохезионна политика на ЕС, са необходими допълнителни усилия от наша страна и въвеждане на нови подходи в регионалната политика на страната, което да засили ефекта от политиката за сближаване на ЕС.Ние също предвиждаме известна промяна в подхода на териториално ниво, която да е в унисон с подхода на европейската кохезионна политика и новите регламенти, посочи Николай Нанков и напомни, че Министерството на регионалното развитие и благоустройството започна дебат за ново райониране на страната с цел по-устойчиви региони. Разглеждат се и варианти за оптимизиране на системата от стратегически документи за регионално и пространствено развитие. Една от следващите стъпки е и промяна в нормативната уредба на национално ниво. Работи се и по изготвянето на социално-икономически анализ на районите в страната, който да бъде използван за подготовка на бъдещите планови и стратегически документи.Разчитаме на активното съдействие от страна на НСОРБ и останалите ни партньори, с които трябва да работим в тясно сътрудничество, с оглед осигуряване на оптималните условия за успешното планиране и програмиране на новия програмен период, за да успеем да защитим наистина полезни и ефективни оперативни програми, чрез които да продължим насърчаването на полицентричното балансирано териториално развитие на страната, каза в заключение регионалният министър.Управляваната от МРРБ Оперативна програма „Региони в растеж“ е може би програмата с най-пряко изражение и измерение на кохезионната политика. Стана ясно, че през следващия програмен период 2021-2027 г за България се предвижда увеличение по линия на кохезионната политика и по линия на фондове за кохезия. С 8% повече се очаква да бъдат средства за кохезия за нашите градове и региони, за по-добра инфраструктура. Това ще допринесе за постигане на поставената цел за по-високи доходи и по-добър стандарт на живот на българските граждани. Многогодишната финансова рамка трябва да се гласува, но към момента сме изключително щастливи от постигнатото в България, коментира регионалният министър пред представители на медиите. В отговор на въпрос Николай Нанков посочи, че целта на образователно патриотичната кампания на министерството „Моят град е моята крепост“ е да покаже, че във всеки български град се случва нещо хубаво. Децата осъзнават колко красиви и хубави са техните родни места и именно това е нашата цел – колкото се може повече български деца да остават по родните места, допълни той.", "date": "2018.06.07", "title": "Политиката на сближаване е много повече от преразпределение на средства към по-бедните държави-членки"}
{"url": "http://www.cross.bg/mezhdynarodni-asotziatziite-prevozi-1576365.html", "text": "/КРОСС/  Заместник-министърът на транспорта, информационните технологии и съобщенията Велик Занчев ще открие 33-та Генерална Асамблея на Съюза на асоциациите за международни автомобилни превози към Организацията за черноморско икономическо сътрудничество /BSEC-URTA/.Темите от дневния ред на Асамблеята предвиждат да бъдат обсъдени актуалните въпроси в областта ", "date": "2018.06.07", "title": "Зам.-министър Занчев ще открие Генерална Асамблея на Съюза на асоциациите за международни автомобилни превози "}
{"url": "http://www.cross.bg/izmamnitzi-zhiveeshti-tzentrove-1576367.html", "text": "/КРОСС/ Инициативата се реализира в партньорство с „Български пощи“ – ЕАД, РУ „Югоизточен регион“- Бургас, Областна пощенска станция – ЯмболКампанията се провежда на територията на ОДМВР- Ямбол, като стартът й  бе даден днес в областния град и общинските центрове. Тя е насочена към възрастните и самотно живеещи жители на областта и цели повишаване информираността им за механизма на телефонните измами, използваните сценарии, поведението на измамниците, как да се предпазят и да потърсят помощ при атаки на измамници. Във всички населени места на областта, със съдействието на служителите от „Български пощи“ ЕАД, при получаване на пенсията си, всеки гражданин ще получи и информационни материали, съдържащи основни препоръки за предпазване от действията на измамниците. Флаерите са с размер на банкнота и се дават с препоръка, след прочитане на информацията, да останат в портфейлите на  гражданите, така че, ако случайно бъдат въвлечени в заблуждение и в притеснението си предприемат даване на пари, при отваряне на портфейла, отново да им бъде привлечено вниманието, че е възможно да станат жертва на измамници.                    Полицейски служители ще посещават на адрес самотно живеещи и трудно подвижни хора и в свободен разговор ще им припомнят за опасността от злонамерени действия на измамници по телефона, на улицата или в домовете им. При посещенията си в пенсионерските клубове в общинските центрове и в кметствата на малките населени места полицейските инспектори ще провеждат беседи, разяснявайки най-актуалните сценарий за измами и как гражданите да се предпазят от тях.", "date": "2018.06.07", "title": "ОДМВР-Ямбол стартира информационна кампания „Внимание! Телефонни измамници!“"}
{"url": "http://www.cross.bg/izpiti-bezopasnost-putna-1576373.html", "text": "/КРОСС/ Корупцията в структурите на Министерството на транспорта и облечените в прекалена власт негови агенции бяха посочени като един от сериозните проблеми на пътната безопасност по време на публична дискусия в Благоевград. Градът бе четвъртата спирка на общественото обсъждане на трите нови законопроекта за пътна безопасност. За четвърти път те получиха жълт картон от експертите и представители на неправителствени организации. Над 300 страници с критики към законите са внесени до този момент, призна заместник-министърът на вътрешните работи Красимир Ципов, който е и ръководител на работната група по проектозаконите.Не слабостите в нормативните актове, които вероятно ще се доработват поне още година, бяха основната причина за тревожната камбана, която започна да бие обществото, а корупцията. Инструктори, провеждащи шофьорски курсове, казаха:„Какъвто и закон да направим за движение по пътищата и за подготовка на водачите, докато не се справим с корупцията, няма да има никакъв ефект. Годишно се продават около 40 хил. книжки. Всеки пети шофьор е с купена книжка“.Темата за нестихващата корупционна епидемия в транспортното министерство и в Изпълнителна агенция „Автомобилна администрация“ повдигнаха от Института по пътна безопасност:„Не може да има взети изпити от водачи, които са полуграмотни, да не кажа неграмотни. Не може да има арестувани служители, които провеждат такива изпити, и да продължават да работят в институцията, която провежда изпити. Ако това не се коригира и не започнем кардинално да работим в тази сфера, ще ни бъде много трудно и ще отчитаме само тежки произшествия със загинали“.Зам.-министърът на транспорта Ангел Попов отговори: „Преписките са 11 и сме помолили 11 пъти прокуратурата да ни даде право да ги освободим. Отговорът е следният „Води се дело. Докато не бъдат осъдени тези хора и съдът да потвърди тяхната вина, нямаме право да ги уволним“.Повдигналият темата за корупцията в транспортното министерство се оказа дисциплинарно уволненият като шеф на столичното ДАИ Кънчо Димитров, известен с това, че е подавал най-много сигнали за корупционни схеми. Той припомни, че и зам.-министър Ангел Попов е предаден на съд от прокуратурата за фалшиво обещание за съдействие с цел получаване на материална облага – подкуп от 8000 евро.", "date": "2018.06.07", "title": "Инструктори: Всеки пети шофьор е с купена книжка"}
{"url": "http://www.cross.bg/siriya-voenni-pytin-1576376.html", "text": "/КРОСС/ На въпрос от Пряка линия ''Кога ще бъде изтеглен поселеден контигент от Сирия? Путин припомни, че в Сирия има две руски военни военни бази - в Кхмеим и Тартус. Това не са бази - за дългосрочни цели и по всяко време базите могат да бъдат закрити, но те ще останат там до тогава до когато това ще бъде изгодно на Русия.Благодарение на нашата намеса, ситуацията в региона е контролируема на 90 процента от сирийското правителство. Сирия, това не е полигон за ново руско оръжие, но някои от тях ги използвахме при боевете.Военните действия в Сирия са предали необходимият и нужен опит на нашите въораженни сили. Това беше важна и благородна мисия, завърши Путин. ", "date": "2018.06.07", "title": "Путин: Руските военни ще останат в Сирия, до тогава до когато това ще бъде изгодно на Русия."}
{"url": "http://www.cross.bg/zayavi-nyama-proekta-1576378.html", "text": "/КРОСС/ „БСП е за модернизация на въоръжените цели и на Българската армия, в частност. Проблемът винаги е бил в начина на представяне на проектите- и по начина на изпълнението, и съмненията за допускане на корупционни схеми”, Това заяви народният представител от ПГ на \"БСП за България\" ген. Кольо Милев в пленарна зала. Той заяви, че очаква консенсус по решаване на въпроса с модернизацията на въоръжените сили, тъй като това е свързано с националната сигурност на България. По думите му това засяга и самочувствието ни като българи. „Няма значение къде членуваме, а как стоим на военнополитическата сцена”, коментира той, но подчерта, че няма политическа воля да се направят нужните промени.Ген. Милев заяви, че не става въпрос само за милиарди, които трябва да се усвоят, но кои са тези държавници, които не мислят за отбраната на страната си и не мислят от къде ще осигурят необходимите средства.  „За съжаление, до момента проектите са насочени само към деклариране на усилия и средства. Колкото логистично и специално осигуряване да има, няма значение, ако няма последващ модернизационен проект. 8 самолета няма да решат проблема. Като български генерал и народен представител, искам нашите самолети да са многоцелеви и да могат да решават проблеми и на сухопътните войски, и на военноморските сили”, обясни той. По думите му пак бързаме и трите проекта би трябвало да влязат заедно, а не само за военновъздушните и сухопътните сили. „Крайно време е България да има национални цели и приоритети и нито едно правителство да не се отделя от тях”, заключи ген. Кольо Милев.  „След една изцяло изгубена за българските въоръжени сили година, подкрепяме всеки опит за конкретни стъпки за модернизация на Българската армия”. Това заяви народният представител от ПГ на левицата Петър Витанов. По думите му армията ни е изправена пред много тежки проблеми, свързани с хронично недофинансиране и недалновидно управление на сектора – недокомплект на личния състав, ненадеждна техника. „Това поставя под въпрос вменените  й от Конституцията задължения. Всяка една инвестиция в отбраната, макар да няма първоначално видим икономически ефект, е необходимо условие за подобряване на икономическата среда и по-нататъшния приток на инвестиции”, зави той. Петър Витанов подчерта, че БСП ще гласува за двата проекта, но това е форма на подкрепа за философията на предложенията, а не толкова за съдържанието им. Той заяви, че левицата има своите резерви, сред които: че двата проекта нямат обща структура и параметри, в проекта за бойна машина липсват технически параметри, задължителни изисквания и въоръжения, докато другият е детайлно разписан. Според него не е ясен въпросът с усвояването на  ДДС  по проектите. Той подчерта и че част от списъка на типовете бойни самолети, за които Министерство на отбраната предвижда да изпрати запитвания, не отговарят на списъка със задължителни основни изисквания, други не отговарят на финансовите параметри. „,Всичко това създава усещане за предопределеност”, заключи Петър Витанов. ", "date": "2018.06.07", "title": "БСП: Подкрепяме модернизацията на армията, но при ясни условия"}
{"url": "http://www.cross.bg/pelov-vladimir-subota-1576361.html", "text": "/КРОСС/ Свидетел на укриването на Владимир Пелов разказа пред bTV какво се е случило. От съображения за сигурност в репортажа лицето му е скрито, а гласът му – променен.По думите му Владимир Пелов е насочил пистолет срещу него и не е имал избор освен да си мълчи за местонахождението на престъпника.„Той ми каза, че всяка събота между два и три часа трябва да бъда там, заплаши ме. Каза ми да ходя всяка събота да пазарувам страшно много неща, за 200-300 лв., запасяваше хладилника”, казва свидетелят.По думите му престъпникът излизал нощем, но няма представа къде е ходил и какво е правил.Междувременно стана ясно, че в апартамента в Ботевград, в който е живял Владимир Пелов, заедно с него се е укривал и другият престъпник, избягал от Софийския затвор – Радослав Колев.Жилището беше претърсено вчера.", "date": "2018.06.07", "title": "Свидетел: Владимир Пелов ми насочи пистолет, нямах избор"}
{"url": "http://www.cross.bg/grypa-prestupna-hora-1576358.html", "text": "/КРОСС/ Служители на ГДБОП от отдел „Трансгранична престъпност“, сектор „Трафик на хора“ и френските им колеги прекратиха дейността на организирана престъпна група , занимавала се с  набиране, транспорт и експлоатация на хора за сексуални услуги. Съвместните полицейски действия започнали през 20216г., когато във Франция стартирало разследване за сексуални престъпления, участие в организирана престъпна група и трафик на хора.В България  проверки са предприети за трафик на хора с цел сексуална експлоатация /чл. 159б от НК/ и организиране на престъпна група / чл.321 от НК/В процеса на двустранното партньорство по случая е осъществен значителен обмен на информация и са установени 19 участници в организираното престъпно сдружение и около 30 жени, сексуално експлоатирани в различни райони на френската столица.След координиране, преди дни групата е неутрализирана, като при съгласувани и едновременни действия в двете страни са задържани общо 17 души, 11 от които – във Франция, съпричастни  към престъпната дейност.В България, с участието на служители на ГДБОП във Варна, Силистра, Добрич, Търговище и Шумен,  са задържани 6-ма, след които и лидерът на групата. За тях има издадена Европейска заповед за арест от френските съдебни власти и вече са започнати процедури за изпълнението им.Работата по изясняване на престъпната дейност на организираната група продължава, като в рамките на операцията е установен и се издирва още участник, за когото от Франция е издадена Европейска заповед за арест. ", "date": "2018.06.07", "title": "Българо-френска операция за неутрализиране на престъпна група за трафик на хора"}
{"url": "http://www.cross.bg/plovdiv-imany-vreme-1576362.html", "text": "/КРОСС/ Съвсем малко време остава до гостуването на Imany у нас, а билетите намаляват с всеки изминал ден. Френската звезда ще изнесе два големи концерта в София и Пловдив, които ще отбележат края на турнето ѝ, стартирало през 2016 година. От излизането на втория ѝ албум до момента, тя не е прекъсвала пътуванията си по целия свят, включващи страни от цяла Европа, САЩ, Русия. След изявите си в Измир и Истанбул, Имани идва в България в компанията на седем музиканти, с които ще завладее сцената на Античния театър на 10 юни и зала 1 на НДК на 12 юни. Вероятно това ще са последните концерти на звездата в чужбина, преди да се отдаде на заслужена планирана почивка. След като известно време предприемаше пътувания в компанията на новородения си син, а след това се отделяше от него за дълги периоди заради изяви, Imany би се отдала на пълноценно време със семейството и отглеждане на малкия Изая. Самата певица споделя, че е много развълнувана от факта, че ще затвори страницата на дългото турне именно в България, тъй като срещите с публиката у нас са изключително вълнуващи и оставят незабравим спомен.В дните на концертите вратите ще отворят точно в 19:00 ч. Началото е в 20 ч. За максимален комфорт на феновете е желателно пристигането да не се случва в последния момент.Imany каца у нас ден преди да се качи на сцената на Античния театър заедно с невероятния си бенд. Желанието ѝ е отново да опита хубави български вина и да разгледа повече от София и Пловдив.Събитието се организира от Keen Acts, а билетите са достъпни в бензиностанции OMV, билетен център НДК, Български пощи, касата пред Община Пловдив и мрежата на Eventim.bg.", "date": "2018.06.07", "title": "Броени дни до концертите на IMANY в София и Пловдив"}
{"url": "http://www.cross.bg/pytin-donbas-naselenieto-1576364.html", "text": "/КРОСС/ На въпрос на Захар Прилепин (един от опълченците на Донбас) Какво ще правим, ако Киев ще започне военни действия спрямо Донбас по време на световното първенство по футбол в Русия?В  случай на рязко ескалиране на конфликта последствията за Киев вероятно ще бъдат най-сериозни, тъй като жителите на ДНР и ЛНР  няма да  позволят това.  Може да съществува заплаха за държавността.Сегашното украинско правителство не е в състояние да реши проблемите на населението на Донбас, те (украинското правителство ) не се нуждаят от гласоподаватели от самопровъзгласилите се републики, тъй като населението няма да гласува за тези, които са създали този конфликт подчерта Путин.Ще направим всичко, за да разрешим конфликта в източната част на Украйна по мирен начин.Необходимо е да се спазват Минските споразумения завърши Путин ", "date": "2018.06.07", "title": "Путин обясни защо войната в Донбас продължава"}
{"url": "http://www.cross.bg/izzeti-zadurzhani-elektronna-1576366.html", "text": "/КРОСС/ При проведени през последните два дни полицейски акции на територията на ОДМВР- София са задържани общо седем душиОперация по противодействие на престъпленията, свързани с производството и разпространението на наркотици, е проведена на 5 юни от служители на РУ- Самоков. В гориста местност в землището на с. Белчин те попаднали на 250 найлонови чувала с пръст със засадени във всеки един от тях стръкове зелени растения от рода на конопа, както и изградена система за поливане. На място са задържани двама криминално проявени и осъждани мъже. При последвалото претърсване в къща в същото село, собственост на единия от тях, в една от стаите са открити и иззети 25 грама суха зелена тревиста маса канабис, тъмнозелена смолиста бучка хашиш с тегло 40 грама, малко количество бяло прахообразно вещество амфетамин, ловна двуцевна пушка и 20 боеприпаса. На тавана на стопанска постройка в двора на имота полицейските служители разкрили специално оборудвано помещение за домашно производство на марихуана. Иззети са 93 канабисови растения, засадени в саксии, кварцови лампи, вентилатори, въздуховод, електрически трафове, климатик, течна тор и бидони с вода. По-късно същия ден, при друга полицейска акция, проведена от криминалисти от ОДМВР- София и колегите им от РУ- Самоков, е задържан криминално проявен 25- годишен самоковец. При претърсване в дома му са открити и иззети 500 грама зелена тревиста маса марихуана, 17 таблетки екстази и електронна везна. В рамките на образуваните по двата случая досъдебни производства на тримата задържани са повдигнати обвинения и им е наложена мярка за неотклонение „парична гаранция“.При полицейска операция на служители от РУ- Етрополе, проведена на 5 юни, е задържан криминално проявен и осъждан 26- годишен мъж от с. Лъга, от когото са иззети електронна везна и около 10 грама канабис. По случая е образувано бързо производство.Полицейски операции за противодействие на престъпленията с наркотични вещества са проведени и на територията на Ботевград на 5 и 7 юни. В хода на първата е извършено претърсване на частен адрес в града. Иззети са 12 топчета със суха зелена тревиста маса канабис и други 30 с неправилна форма, бели на цвят, реагиращи на метамфетамин, укрити на различни места в жилището. Намерени и иззети са още два газови пистолета с неустановена марка и модел и електронна везна. За срок до 24 часа са задържани двама мъже, установени на адреса.  По случая е образувано досъдебно производство, разследването по което продължава под наблюдението на районната прокуратура. Още два буркана с марихуана, гриндер и електронна везна са иззети тази сутрин при претърсване на друго жилище в Ботевград. Полицейските действия продължават. За срок до 24 часа е задържан обитателят на адреса.", "date": "2018.06.07", "title": "Канабисови насаждения и домашна нарколаборатория са разкрити при спецоперация на РУ- Самоков"}
{"url": "http://www.cross.bg/snimki-fotografiya-honor-1576359.html", "text": "/КРОСС/Днес 85% от снимките в света са направени със смартфони . Отчитайки тази статистика, безспорен факт е, че мобилната фотография вече се е превърнала в основния генератор на снимки. Този удивителен растеж се дължи главно на няколко ключови фактора: постоянния достъп до мобилни камери, лесната им употреба и непрекъснато подобряващото се качество на мобилните снимки. Преди мобилната фотография беше предимно въпрос на удобство, но сега е търсена и заради комбинацията от високо качество и компактност. Камерите с изкуствен интелект, като тази в Honor 10, са бъдещето на мобилната фотография.Мобилни камери за професионалисти и аматьориВсе повече професионални фотографи признават възможностите на мобилните камери и дори започват да ги използват за работни цели. Полупрофесионалисти като Инстаграм звезди и инфлуенсъри също се насочват към мобилната фотография. Тя им позволява да снимат спонтанно невероятни моменти и да ги споделят веднага с последователите си, а в ерата на интернет и социалните мрежи, в която живеем, бързината е определяща. В тази среда, смартфонът, който реално е камера с изключителни компютърни възможности, включително умения за обработка на снимки, съвсем логично се налага като предпочитан фото инструмент.Всеки иска да прави и да споделя невероятни снимки - това е възможно с AIДа станеш велик фотограф може да бъде вълнуващо начинание, но също така изисква много упорита работа и безброй часове, прекарани в обучение и експериментиране. Истината е, че всеки иска да прави невероятни снимки, но малцина имат време, финансови средства, умения или дори желание да го постигнат.Изкуственият интелект (AI) може да бъде обучен да бъде по-добър фотограф, отколкото повечето хора биха могли да станат някога. Също така, какво би станало, ако можехме да научим AI на всички типове фотография? Това е страхотен потенциал пред AI фотографията: да събереш фотографското знание от последните 100 години и да го приложиш към снимките на потребителя, автоматично или при поискване. AI може да помогне на всички да правят и споделят невероятни снимки по всяко време.Дори опитни фотографи могат да се възползват от AI, защото той прави нещата по-бързи и ще им даде възможност и време да се съсредоточат върху по-важни неща като рамкирането или комуникацията с обекта на снимките.AI камери - разпознаване на обстановката и бърза реакцияКамерите с AI се захранват от сложни софтуери, задвижвани от изкуствен интелект, за да съберат визуална информация за това, което човекът зад камерата иска да снима. След като това се случи, AI може да настрои параметрите на камерата по оптимален начин, въз основа на вградени знания и умения. Камерата с AI изпълнява работата, която опитен фотограф би изпълнил ръчно.Например, камерата с AI на Honor 10 може да разпознае множество обекти или група от обекти, които могат да бъдат участници в снимката. Тази техника се нарича семантично имиджово сегментиране и нейната мисия е да знае от какво е част всеки пиксел от снимката (от шосе, човек, дърво и т.н.). Накратко, технологията за сегментиране на изображенията на Honor може точно да определи очертанията на различни обекти, като небето, растенията, хората или водопада, и да открие местоположението им. Тя е по-напреднала от другите камери, които само идентифицират фона и човека. Технологията AI, приложена в Honor 10, разпознава 500+ сценария в 22 категории в реално време и прилага специфични за обстановката параметри за всяка снимка, работейки подобно на професионален DSLR.AI може да реагира много по-бързо от фотограф. За тази цел е необходимо камерите с AI да се използват в изцяло атоматичния режим „насочи и снимай\" (point-shoot mode). Този режим предполага снимки с по-добро качество, които са близки до това, което ще постигнете в ръчен режим. По този начин камерите с AI ще подобрят това, което потребителите на смартфон камери харесват най-много в мобилната фотография: лесната и бърза употреба, и високото качество.Клиентът се нуждае от точния инструмент, не от професионални познанияОт гледна точка на потребителите, камерата с AI трябва да се възприема като фантастична, високопроизводителна мобилна камера. За работа с нея са необходими малко или никакви специфични познания. Качеството на снимките предполага да бъде значително подобрено. Камерата реагира изключително бързо, а фактът, че изчисленията на AI се извършват „на устройство\" вместо „в облака\", води до много по-бърза реакция и дори повишаване на сигурността, тъй като данните не могат да бъдат хакнати по време на мрежов транзит. Камерата на наскоро пуснатият в продажба Honor 10 разполага с всички тези екстри. В България Honor 10 е в продажба от 1 юни в Технополис на цени от 899 лв. за версията 4+64GB и 999 лв. за версията 4+128GB.Това е само началото на смартфон фотографията с AIСкорошният напредък в смартфон камерите с изкуствен интелект е впечатляващ, но това е само началото на фото революцията. Скоро техники като намаляване на шума могат да бъдат добавени, за да се подобри качеството на снимките при липса на светлина. Технологията AI De-noising вече се прилага при синтетични снимки и скоро може да се появи в смартфон камерите с AI. Учени от Стандфорд също работят върху методи за AI обучение, които биха могли да помогнат за постигане на нов напредък в смартфон фотографията с изкуствен интелект.", "date": "2018.06.07", "title": "Изкуственият интелект (AI) е бъдещето на мобилната фотография"}
{"url": "http://www.cross.bg/lady-business-biznes-1576368.html", "text": "/КРОСС/ На ще се проведе седмото издание на , инициирани от сп.и в София хотел Балкан(бившия хотел Шератон). Наградите се връчват за най-голям принос на българската делова жена в различни категории. Целят да се даде гласност на успешните управленски модели, ефективните бизнес практики и адекватно развитие на човешкия капитал, като по този начин се поощри женското предприемачеството сред българската общественост. Събитието е организирано в две части:I.Business Lady Live (work shop) – „КЛЮЧОВЕТЕ ЗА УСПЕХ НА ЖЕНИТЕ В БИЗНЕСА”II.Вечерна официална церемония и гала вечеря, по време на която ще бъдат връчени наградите на отличените дами.На ще връчи своите годишни награди за 7-ма поредна година. По този повод организаторите са подготвили прекрасна шоу програма. Водещи на събитието ще бъдат актьорите Явор Ралинов и Илия Георгиев. Участие ще вземат още  (финалисти в ),младите цигуларки от , талантливите деца – музиканти и лауреати от и шампионите на България за професионалисти в спортните танци от . Тази година организаторите ще отличат дами в категории като: Икономика и мениджмънт, Здравеопазване, Строителство, Финансов сектор, Фармация, ИТ сектор, Човешки ресурси, Земеделие, Бързо развиваща се компания, Личност - вдъхновител и други.Инициативата се провежда с подкрепата на , която записа специално обръщение към организаторите, участниците, жените и възможности им за развитие и предприемачество в 21 век. Обръщението на комисар Габриел можете да видите тук: . ще се проведе в рамките на един ден (от 10:00 до 14:00 часа) и ще се излъчва безплатно в реално време он-лайн тук, без регистрация: . Темите, по които известни имена от бизнеса и държавната администрация ще събеседват, са:тук са заложени темите: ,  и Сред участниците в този панел са: Лидия Шулева - Собственик Бизнес ИнтелектЛили Караманчева - Генерален мениджър на QUEISSER PHARMA БългарияДетелина Смилкова - Вицепрезидент на ВУЗФ, председател на БАУХДимана Василева - Основател и мениджър на Quintessentially в БългарияГергана Маркова - Главен водещ на обучението в Марков колеж и собственик, управител на ЛИКОРА ООДМилен Великов - HR специалистсред темите в този панел са Добри практики от житейския си професионален опит ще споделят: Ани Хира - Бизнес консултант Човешко развитие, основател на HUGAHарх. Богдана Панайотова - Управител на „ЕН АР Консулт” ЕООД Десислава Петева - Управител на „Пимел Трейдинг” ЕООДЮра Драганова - Директор „Човешки ресурси” в „Солвей Соди” АДВиктория Стоянова – Президент на Зонта клуб „Света София”Димитър Караманчев - сновател на Start IT Smart и MetaReadingАлександър Николов - Бизнес консултант и коуч, автор на книгата „Бизнес растеж”в този панел ще чуем интересни гледни точки за:  и ще направим няколко  Сред събеседниците тук са: Илона Станева - Директор „Маркетинг и реклама”, Първа инвестиционна банка Илияна Захариева - Директор „Корпоративни комуникации”, А1 (Мтел) Стойне Василев - Предприемач и основател на SmartMoney.bgЖана Иванова - Собственик на Издателска къща „Жануа`98\" Яна Данаилова - Нутриционист и специалист по хранене, сертифициран преподавател по йогад-р Наталия Футекова - Предприемач, основател ERP AcademyМила Захариева - Основател на Корект Консулт Партнерс Подробна информация за всички участници и събеседници в работните блокове ще намерите тук:  Регистрацията за събитието на място ще бъде в 9:30 ч., а стартът на работните блокове ще бъде точно в 10:00 ч. Желаещите да присъстват в залата и да обменят опит, практика и контакти с участниците в панелите, могат да го направят срещу вход от 50 лева, който могат да заплатят на място, при регистрация. ", "date": "2018.06.07", "title": " Предстои 7-мото издание на Годишните награди  на списание и клуб BUSINESS LADY"}
{"url": "http://www.cross.bg/pytin-zayavi-posochi-1576357.html", "text": "/КРОСС/ Движим се  в правилната посока, каза руският президент Владимир Путин вРуският държавният глава заяви, че икономическата обстановка е добра и посочи, че преките инвестиции са се увеличили с 4,4%. \"Това е много добър показател\", поясни той. \"Ние отбелязваме ръст на износа на машини и оборудване и селскостопанска продукция\", посочи още Путин. Путин също заяви, че на общодържавно ниво не се предвижда увеличваане на данъчното облагане.На въпрос на жител от родния му град Санкт Петербург за цените на горивата , които се повишиха през последно време, държавният глава заяви, че антимонополната служба е започнала разследване. \"Това бе грешка\", допълни президентът.Относно правителството на  Медведев, Путин заяви, че е обмислял голяма промяна във федералния кабинет. \"Такива радикални реформи щяха да ни отнемат две години. Време, каквото нямаме. Ето защо аз реших запазя ядрото на правителството, но и да му влея нова кръв\", каза още президентът, който назначава органа на изпълнителната власт.", "date": "2018.06.07", "title": "Путин: Движим се в правилната посока"}
{"url": "http://www.cross.bg/putishtata-povedenie-hora-1576348.html", "text": "/КРОСС/ 7 юни Международният съюз на железниците (UIC заедно със заинтересованите страни от железопътния сектор, пътните власти, академични и международни институции ще се срещнат, за да открият десетото издание на „Международния ден за  безопасно преминаване през железопътните прелези“ (ILCAD. В продължение на предишния успех в Брюксел, Варшава, Париж, Женева, Лисабон, Истанбул, Рига и Монреал, тази година Загреб ще бъде домакин на международна конференция по безопасност на пътните/железопътните връзки – едно събитие, организирано от UIC, Управителя на хърватската инфраструктура HZInfrastruktura и хърватския Факултет по транспортни науки.", "date": "2018.06.07", "title": "UIC, Международният съюз на железниците, ще стартира 10-то издание на ILCAD"}
{"url": "http://www.cross.bg/belene-bulgariya-pravitelstvoto-1576352.html", "text": "/КРОСС/ „Пак се тръгва с фанфарите, но проектът за решението на ГЕРБ за АЕЦ \"Белене\" се чете само по един начин– липса на доверие към министъра на енергетиката и правителството. Поставя се пред невъзможност проектът „Белене“ да бъде реализиран“. Това заяви зам.-председателят на ПГ на „БСП за България“ Жельо Бойчев.  Той обърна внимание, че преговорите ще ги води именно правителството на ГЕРБ и попита защо трябва да му се връзват ръцете. „ГЕРБ не подкрепиха нашето предложение да се отмени решението от 29.03.2012 г., защото според тях нямало значение. Как решение на българското Народно събрание няма да има значение?“, попита Бойчев. Той посочи и самото решение, публикувано в Държавен вестник от март 2012 г.: „Като споделя опасенията от сеизмичен риск на площадката в Белене, особено след ядрената катастрофа във Фукушима, реши: 1. Подкрепя действията на МС на Република България за прекратяване изграждането на Ядрена централа на площадка „Белене“.  2. За рационално използване на изградената материална и производствена база на площадка „АЕЦ Белене“ препоръчва на правителството да проучи технико-икономическите условия за изграждане в следващите години на парогазова централа на площадката на АЕЦ „Белене“, която да функционира на пазарен принцип. 3. Възлага на министъра на икономиката, енергетиката и туризма да извърши необходимото за изграждане на нова ядрена мощност на площадката на АЕЦ „Козлодуй“, като се използва платеното от Република България оборудване. „ГЕРБ искат да дадем мандат на правителството да води преговори. Първото, което ще направи всеки голям стратегически инвеститор, е да направи анализ на средата в България. Ще се види и това решение на българския парламент, където се твърди, че площадката е сеизмична, че се прекратява изграждането на ядрената мощност“, коментира народният представител. Според него първият въпрос ще бъде: какво точно правите – искате ли да се строи ядрената площадка или не?„Най-важното за инвеститорите, с които ще разговаряме за проекта „Белене“, е да имаме единна позиция. Това е най-добрият сигнал за инвеститора“. Това заяви народният представител от ПГ на „БСП за България“ Иван Генов от парламентарната трибуна. Според него, ако нещо попречи на инвеститори да участват в реализацията на този проект, то това са разногласията между институциите и политическите партии. „Това би показало липса на всякаква сигурност в бъдеще“, допълни той. Генов припомни и решенията, които бяха взети в Париж, миналата година, за извеждане от експлоатация до 2030 г. на централите на въглища. Според него те са само част от глобалната борба с климатичните промени. „В следващите години ще има и друга сериозна крачка в тази посока – извеждане от производство на двигателите с вътрешно горене. Говори се много за бум на технологии, но това е само в нашите глави. Реалността е атомната енергетика“, категоричен е Генов.„Проектът „Белене“ е икономически изгоден. В света няма губеща атомна централа. Няма развита страна, която да не развива атомна енергетика”, заяви народният представител проф. Румен Гечев. Според него противоречи на здравия разум твърдението, че точно в България ще бъде първата губеща централа. Той е на мнение, че токът, който не може да използва България, може да се изнася или да има клъстер от фирми с висок енергиен интензитет, които ще използват този евтин ток и ще произвеждат целево конкурентоспособни стоки. „Има пазар за тока, има възможности за неговото използване”, категоричен бе той. „Слугувайки на една голяма чужда държава, досега спирахме нашите български проекти с цената на стотици милиони загуби и няма да е далече денят, в който някои хора ще носят отговорност за това”, заключи Румен Гечев.„Предложението на управляващите не е добро за страната ни. Има потенциални инвеститори, но ако приемем това решение, ние им даваме знак да не идват да инвестират у нас”, заяви депутатът от БСП Васил Антонов. По думите му така показваме, че те няма да имат сигурност на инвестициите си. „Белене се изгражда 38 години, като за първи път е спрян през 1990 г. по политически причини, които много приличат на настоящата ситуация”, обясни той. „Днес имаме две възможности – ако се приеме предложението на БСП, да извадим АЕЦ „Белене” от гьола и да го поставим на масата за инвестиции или тотално да се обрече централата, да спре нейното изпълнение и да продадем двата реактора на скрап, ако се приеме това на управляващите”, заключи Васил Антонов.    ", "date": "2018.06.07", "title": "Жельо Бойчев: С решението за „Белене“ ГЕРБ изразява недоверие към министъра и правителството си"}
{"url": "http://www.cross.bg/mesta-gradysa-valezhi-1576349.html", "text": "/КРОСС/ И този следобед ще превали и прегърми на много места в страната. По-значителни количества се очакват в Централна България, където са обявени предупреждения от първа степен. Там количествата дъжд ще достигнат до 35 л/кв.м. Ще има и градушки.Максималните температури ще са без съществена промяна- между 27 и 32 градуса.Над планините около и след обяд ще се развие купесто-дъждовна облачност. На много места ще има краткотрайни, временно интензивни валежи и гръмотевични бури. Ще духа слаб до умерен югоизточен вятър. Максималната температура на височина 1200 метра ще е около 20 градуса, на 2000 метра – около 13 градуса.Утре валежи са малко вероятни. Ще преобладава слънчево време. Температурите ще се повишат и в по-голямата част от страната ще са между 30 и 35 градуса.През почивните дни на много места, главно в Западна България, ще има краткотрайни валежи и гръмотевични бури. На места ще има значителни количества дъжд, възможни са и градушки. В неделя температурите ще се понижат и ще са между 26 и 31 градуса.В началото на новата седмица отново ще се затопли. Ще има повече слънчеви часове, а преваляванията ще са по-слаби и на по-малко места.", "date": "2018.06.07", "title": "Жълт код за бури и валежи в Централна България"}
{"url": "http://www.cross.bg/knizhka-stolitzata-shofyor-1576350.html", "text": "/КРОСС/ Полицаи задържаха пиян шофьор без книжка, опитал да осуети проверка в столицата, съобщиха от МВР.Около 23 ч. снощи екип на СДВР подал знак за спиране на лек автомобил. Водачът не се подчинил на полицейските разпореждания и продължил движението си. След предприето незабавно преследване по южната дъга на Околовръстния път на столицата нарушителят е спрян.От извършената справка е установено, че 36-годишният мъж няма книжка и управлява с концентрация на алкохол 1,4 промила, отчетени с техническо средство.При проведените действия по спирането и задържането му са нанесени материални щети по два патрулни автомобила. Двама полицейски служители са получили леки наранявания, прегледани са и освободени. Извършителят, многократно регистриран в полицията, е задържан за срок до 24 часа.", "date": "2018.06.07", "title": "Задържаха пиян шофьор без книжка, който не спрял за проверка"}
{"url": "http://www.cross.bg/glosov-raboti-hemys-1576351.html", "text": "/КРОСС/ Предстои стартиране на тръжните процедури за избор на изпълнители за проектиране, строителство и за надзор на най-сложния участък от АМ „Струма“ през Кресненското дефиле, каза инж. Светослав Глосов, член на Управителния съвет на Агенция „Пътна инфраструктура“, в Сутрешния блок на БНТ.Той припомни, че на 23 май Върховният административен съд е отхвърлил постъпилите жалби, с което е потвърдил Доклада за оценка на въздействието на околната среда и предложения източен вариант на трасе на магистралата. Изграждането на другите другите две отсечки от АМ „Струма“ – от Кресна до Сандански и между Благоевград и Крупник, е в график. През октомври с близо половин година предсрочно ще бъде пуснат участъкът между Кресна до Сандански, каза инж. Глосов.До 20 юли т. г. археолозите, които обследват трасето на лот 3.1 на АМ „Струма“ в района на Покровник, трябва да приключат работата си и да се произнесат за откритите находки, посочи инж. Глосов. Изразеното досега от тях становище е, че ценните артефакти може да се изнесат встрани и изграждането на магистралата да продължи. В момента в участъка, в който се извършват проучвания, строителни работи няма, каза той.Напредва и изграждането на участъка от АМ „Хемус“ между Ябланица и „Боаза“, което започна в края на март т. г. Досега са изпълнени над 20% от строителните работи. Предвиждаме до края на лятото на 2019 г. близо 10-километровата отсечка да бъде завършена, заяви инж. Глосов. Той съобщи още, че през август се предвижда да стартира и строителството на още една отсечката от „Хемус“ между пътен възел „Белокопитово“ и с. Буховци. Предстои оценяване на разработения технически проект, издаване на разрешението за строеж и започване на същинските строителни дейности.По повод ремонтите на съоръженията на старите участъци от АМ „Хемус“, които не са обновявани от построяването им преди повече от 30-35 години, инж. Глосов посочи, че те са наложителни, за да се осигури безопасността на движението. Зимата е невъзможно да се работи на виадуктите. В тежко състояние са и някои от елементите им са в предаварийно състояние. В момента пътуващите по магистралата не виждат работници и техника в района на виадукт „Коренишки дол“ и при „Витиня“, но на тях се работи много сериозно по колоните на съоръженията, т. нар. долно строене, каза инж. Глосов. Той обясни, че движението по мостовете е спряно, за да се осигури безопасността и на пътуващите, и на работещите екипи. Инж. Глосов посочи, че шофьорите, които желаят да избегнат участъка в ремонт на АМ „Хемус“ и пътуват към Враца, Монтана и Видин могат да ползват пътя през Искърското дефиле, където няма ремонтни дейности. За облекчаване на лекотоварния трафик по авгомагистрата товарните камиони над 12 тона се пренасочват при пътен възел „Витинска река“ на АМ „Хемус“ по обходен маршрут по първокласния път I-1 София - Ботевград. До края на месеца се очаква да приключат ремонтните работи и в участъка между Шумен и Варна на АМ „Хемус“, за да не се затруднява трафикът през активния туристически сезон. Във Варненска област се работи на два участъка - общо 10 км. През следващата седмица завършва и ремонтът на 22-километровия участък в отсечката Пловдив – Чирпан на АМ „Тракия“. В момента на трисменен режим се работи в платното за София, каза инж. Глосов и допълни, че този участък е в експлоатация от 1995 г. и досега не е ремонтиран. За повишаване на безопасността в средната разделителна ивица в участъка от 134-ти км до 156-ти км на АМ „Тракия“ се поставя двойна ограничителна система. ", "date": "2018.06.07", "title": "Инж. Глосов: Предстои стартирането на обществените поръчки за проектиране и изграждане на лот 3.2 на АМ „Струма“ "}
{"url": "http://www.cross.bg/pytin-liniya-vladimir-1576347.html", "text": "/КРОСС/Почти 1,9 милиона въпроса са изпратени вече до руското телевизионно и радиопредаване \"Пряка линия\" с президента Владимир Путин. Гражданите питат най-често за цените на бензина, поскъпнал неотдавна в Русия, обмисляното повишаване на пенсионната възраст и шансовете федерацията да стане една от петте водещи световни икономики.В разговор с инвеститори по време на състоялия се наскоро Петербургски международен икономически форум Владимир Путин заяви, че Русия може скоро да се нареди сред най-големите икономики в света по БВП според паритета на покупателната способност.\"Пряката линия\", традиционно излъчвана от 2001 г., е програма, в която Путин отговаря на въпроси на гражданите, задавани по телефона, чрез текстови и видеосъобщения, чрез уебсайт, мобилни приложения и социални мрежи. Досега Владимир Путин е отговарял по този начин 15 пъти на въпроси на своите съграждани - 11 пъти като президент и 4 пъти като премиер.Никога не се знае предварително колко ще продължи \"пряката линия\" - рекордът отпреди 5 години е 4 часа и 47 минути. Кремъл не разкри подробности за предстоящото предаване, но президентският прессекретар Дмитрий Песков спомена, че се очакват нововъведения - и технологични, и съдържателни.Пряката линия с президента Путин може да видите тук :\n\t\t\t\t\t   ", "date": "2018.06.07", "title": "\"Прямая линия\" с Владимир Путин "}
{"url": "http://www.cross.bg/izpulnyavat-bulgariya-izklyuchitelno-1576353.html", "text": "/КРОСС/ Съвместна тренировка на военно-транспортни самолети от четири държави на НАТО се провежда в небето на България.Военната авиация на Литва, Италия, Румъния и България тестват способностите си да изпълняват полети на пределно малка височина, десантиране на парашутисти и товари, които да изпълняват в екстремна среда.В съвместните тренировки са ангажирани близо 100 души с четири самолета.„Самолетите „Спартан” са изключително маневрени и излитат и кацат от много къси писти”, казва полк. Румен Кондев, командир на учението.Самолетите ще тренират авиомедицинска евакуация. У нас те се използват и при донорски ситуации, което ги прави изключително ценни като способности.Днес задачите се изпълняват в условията на гръмотевични бури и силни дъждове в Източна България.", "date": "2018.06.07", "title": "НАТО провежда тренировка на военно-транспортни самолети у нас"}
{"url": "http://www.cross.bg/glasa-evrofytbol-chrez-1576354.html", "text": "/КРОСС/ Ива Александрова води във временното класиране за „Спортен талант на публиката“ на „Еврофутбол“. 24-годишната лекоатлетка има потвърдени 253 гласа. След нея се нарежда 21-годишният триатлонист Александър Сръндев. Той събира 189 гласа в своя полза. Състезателят по академично гребане Виктор Петров, който е 17-годишен, също е в призовата тройка, със 184 гласа. И тримата са от София.Тенисистът Ангел Владов от Варна (12-годишен) е на четвърта позиция със 130 гласа, следван от 17-годишния плувец Тодор Тодоров от Бургас със 114 гласа. Всички останали участници в първите 10 са от София - 13-годишният състезател по плуване, триатлон и моделен петобой Александър Божилов е събрал 111 гласа, 13-годишната лекоатлетка Яна Ивкова - 107 гласа, 10-годишният таекуондист Даниел Николов - 63 гласа, 16-годишната шахматистка Габриела Антова - 49 гласа и 18-годишният джудист Марк Христов - 47 гласа.  Припомняме, че за да гласувате за избран спортист, трябва да посочите валиден имейл адрес на  и да валидирате гласа си чрез потвърждаващия линк, който ще получите на електронната си поща.Анкетата „Спортен талант на публиката“, чрез която българският букмейкър ще финансира един състезател за неговата подготовка през годината, стартира на 4 юни, а гласуването ще продължи до 24.00 часа на 17 юни 2018 г.В списъка попадат 84 участници, които кандидатстваха по програма „Спортни таланти“ на „Еврофутбол“ за 2018 г., но не получиха финансиране чрез националния конкурс.", "date": "2018.06.07", "title": "Ива Александрова води в гласуването за ''Спортен талант публиката'' на „ЕВРОФУТБОЛ“"}
{"url": "http://www.cross.bg/godina-trimesechie-leva-1576355.html", "text": "/КРОСС/ Брутният вътрешен продукт на България се повиши през първото тримесечие на 2018 година с 0,7% спрямо последните три месеца на 2017 година и нарасна с 3,6% в сравнение със същия период на предходната година, показват предварителни данни на Националния статистически институт (НСИ), които са по-добри от експресната оценка, направена преди около месец.Икономическата експанзия се ускори в началото на годината до 0,9% спрямо предишните три месеца, когато БВП нарасна с 0,7% и спрямо малко по-слабата експресната оценка на НСИ, според която българската икономика се разшири през първото тримесечие с 0,8%.                  Данните на НСИ на годишна база също претърпяха възходяща корекция, като БВП се повиши с 3,6% – над експресна оценка за растеж с 3,5% и след експанзия от 3,5% през периода октомври - декември 2017-а година.Според предварителните данни на НСИ за първите три месеца на годината произведеният брутен вътрешен продукт възлиза на 21,479 млрд. лева по текущи цени, като преизчислен в евро, БВП е в размер на 10,982 млрд. евро и на човек от населението се падат 3048 лева (или около 1558 евро).Създадената от отраслите на националната икономика брутна добавена стойност през първото тримесечие на 2018-а година възлиза на 18,782 млрд. лева по текущи цени.През периода януари - март относителният дял на аграрния сектор в добавената стойност на икономиката намалява равнището с 0,3 проценти пункта спрямо същото тримесечие на предходната година до 2,2 на сто. В същото време индустриалният сектор запазва равнището на относителния си дял в добавената стойност на икономиката от 29,3%, докато реализираната  добавена стойност от дейностите в сферата на услугите се увеличава до ниво от 68,5% спрямо 68,2% през същото тримесечие на 2018-а година.Крайното потребление в началото на настоящата година се увеличава с 0,5% на тримесечна база (след повишение с 1,3% през последните три месеца на миналата година) и нараства на годишна база с 3,3% (след повишение с 3,8% в края на 2017-а годна). Брутната добавена стойност пък нараства с 0,9% на тримесечна база и с 3,4% спрямо година по-рано (след годишно повишение с 3,7% през предишното тримесечие).                 Външнотърговското салдо остава отрицателно и в размер на 1,206 млрд. лева, като през трите месеца в началото на годината износът на стоки и услуги нарасна на тримесечна база с 1,1% (след понижение с 1,0% в края на 2017-а година) до 14,6927 млрд. лева и нарасна на годишна база с цели 4,4% след слабо повишение с 2,0% през предходното тримесечие. В същото време вносът се сви с 2,2% на тримесечна база (след ръст с 8,3% през предходното тримесечие) до 15,8987 млрд. лева. Нарастването на износа при намаляване на вноса допринася за известно свиване на отрицателно външнотърговското салдо, което пък води до по-слабо негативно отражение на търговския баланс върху темпото на икономически растеж в началото на годината.Днешните предварителни данни на НСИ показват подобряване на икономическия възходящ импулс в началото на годината спрямо края на 2017-а година. Въпреки това предварителната оценка на НСИ за първото тримесечие на настоящата година, показваща растеж на БВП с 3,6% годишна база, е малко по-слаба от \"пролетната\" средносрочна прогноза на Министерството на финансите, според която икономиката на нашата страна се очаква да нарасне с 3,9% през 2018-а година след по-слабия от прогнозите растеж с 3,6% през предходната година.През май Европейската комисия пък прогнозира, че БВП на нашата страна ще нарасне с 3,8% през настоящата година, докато Европейската банка за възстановяване и развитие (ЕБВР) заложи на по-скромен растеж от 3,6 на сто.НСИ представи и данни, показващи увеличаване на производителността на труда през първото тримесечие на годината.БВП на един зает в нашата страна нараства с 2,3% спрямо същото тримесечие на 2017-а година. През първото тримесечие заетите лица в икономиката са били 3,438 милиона, а общият брой отработени часове е бил 1,3934 милиарда.                    Структурата на заетостта по икономически сектори през първото тримесечие на 2018-година спрямо съответното тримесечие на 2017-а година показва увеличение на относителния дял на секторите индустрия и услуги.На едно заето лице се падат 6,2457 хил.лева от текущия обем на БВП, като всеки зает създава средно 15,4 лева БВП за един отработен час.Брутната добавена стойност (БДС) средно на един зает през първото тримесечие на годината се увеличава реално с 3,5%, докато брутната добавена стойност за един отработен човекочас нараства реална с 3,4% спрямо година по-рано.Равнището на производителността на труда в индустриалния сектор е 6,1824 хил. лева от БФС средно на един зает и 14,5 лева за един отработен човекочас, докато в сектора на услугите всеки зает произвежда средно 5,5092 лева БДС, като за един отработен човекочас се създават средно 13,0 лева от текущия обем на показателя.Най-ниска е производителността на труда в аграрния сектор - едва 708,0 лева БДС на един зает и скромните 2,3 лева за един отработен човекочас.", "date": "2018.06.07", "title": "НСИ: Ускоряване на икономическия растеж на България до 3,6% през първото тримесечие на годината"}
{"url": "http://www.cross.bg/yaiit-pylev-tryabvashe-1576356.html", "text": "/КРОСС/ Мач между Кубрат Пулев и Дилиън Уайт няма да има, става ясно от съобщение на мениджъра на британеца Еди Хърн. Уайт е предпочел да се изправи срещу бившия световен шампион на Световната боксова организация Джоузеф Паркър на 28 юли в \"О2 Арена\" в Лондон. Преди по-малко от месец Кобрата обяви, че е спечелил търга за провеждане на мач с Уайт.                   Двамата трябваше да излъчат официален претендент за пояса на Антъни Джошуа на Международната боксова федерация (IBF), а двубоят по всяка вероятност щеше да се състои на 18 август на Националния стадион \"Васил Левски\" в София.Пулев не се е боксирал от 28 aприл 2017 г., когато спечели по точки срещу американския ветеран Кевин Джонсън в София и постигна 25-ата си победа от 26 мача като професионалист. През април той заяви, че планира да се завърне на ринга с мач на американска земя в края на май или началото на юни.Кубрат вече пропусна една възможност да се изправи срещу Антъни Джошуа. Двамата трябваше да се боксират в Кардиф на 28 октомври за световните титли на IBF, IBO и WBA, но българинът се отказа заради контузия. Вместо него на ринга се качи камерунецът Карлос Такам.Все още няма информация дали Пулев ще се бие със следващия в листата на IBF - Александър Димитренко, за да бъде излъчен претендент за титлата. Българинът вече има победа над украинеца - нокаут на 5 май 2012 г. в Ерфурт (Германия).", "date": "2018.06.07", "title": "Няма да има мач Пулев - Уайт"}
{"url": "http://www.cross.bg/ronaldo-favoriti-portygaliya-1576341.html", "text": "/КРОСС/ Кристиано Роналдо заяви, че в отбора на Португалия трябва да са реалисти, тъй като не са фаворити на Мондиала, съобщва БГНЕС.Португалия ще се изправи срещу Испания, Мароко и Иран в група В на Световното първенство по футбол в Русия.„Знаем, че не сме фаворити и трябва да бъдем реалисти, но във футбола няма невъзможни неща. Трябва да мислим мач за мач.Първият ни мач от групата ще е изключително труден, но все пак смятам, че с играчите, с които разполагаме можем да мислим надалеч. Убеден съм, че ще покажем най-доброто от тима“, коментира Кристиано Роналдо.", "date": "2018.06.07", "title": "Роналдо реалист: Ясно е, че не сме фаворити на Мондиала"}
{"url": "http://www.cross.bg/pregovori-rosatom-rosatom-1576344.html", "text": "/КРОСС/ Руската компания \"Росатом\" е готова да започне преговори за АЕЦ „Белене“ веднага, но преди това иска да види какво ще бъде решението на парламента за проекта.Това каза директорът на \"Росатом\" за Централна Европа Вадим Титов, който участва в международна ядрена конференция, организирана от БУЛАТОМ край Варна.„Ние сме готови за такива преговори, имаме добри отношения с нашите български партньори. Мисля, че няма да е много трудно да се проведат подобни консултации най-скоро. В последно време се състояха няколко официални срещи, както с президента Владимир Путин, така и с ръководството на „Росатом“. „Росатом“ на тези срещи потвърждаваше на българската страна готовността си да окаже подкрепа за осъществяването на проекта - в качеството си на изпълнител на АЕЦ „Белене“. Тъй като този проект е разработен от нас, оборудването е произведено от нас и под наш контрол, е логично този проект да бъде довършен от нас, ако се реши той да бъде построен“. ", "date": "2018.06.07", "title": "\"Росатом\" в готовност да започне преговори за АЕЦ „Белене“ веднага"}
{"url": "http://www.cross.bg/naychen-filip-moris-1576345.html", "text": "/КРОСС/ Над 20 доклада на държавни органи и независими изследвания с взаимен научен контрол за бездимните изделия са представени от Филип Морис в най-актуалния научен бюлетин на компанията.Резултатите от независимите научни изследвания съответстват на заключенията на Филип Морис: „бездимните тютюневи изделия на компанията образуват значително по-ниски нива на токсични вещества в сравнение с цигарения дим.Филип Морис Интернешънъл Инк. (PMI) (NYSE/Euronext Paris: PM)  редовнo и включва данни от научните изследвания на компанията, насочени към разработване и оценка на бездимни алтернативи на цигарите.В този брой е поставен фокус върху растящия брой независими научни изследвания на нашето електронагреваемо тютюнево изделие (ЕНТИ), предлагано на пазара, което се употребява с устройството за нагряване на тютюн с марката IQOS - бездимната алтернатива в най-напреднал стадий на развитие в портфолиото на Филип Морис. Изследванията обхващат независими публикации с взаимен научен контрол, както и четири оповестени наскоро доклада на държавни органи от Великобритания, САЩ, Германия и Холандия.Останалите раздели на бюлетина включват актуална информация за оценката на всяко от изделията в нашето портфолио от бездимни продукти, ключови етапи в нашата научноизследователска и развойна дейност и списък с публикациите с взаимен научен контрол на компанията от тази година.„Със задоволство отбелязваме растящия интерес към осъществяване на проучвания на нашите бездимни продукти, както и общата тенденция резултатите от независимите проучвания да съответстват на тези от нашите изследвания.\" - каза проф. Мануел Пейч, главен научен директор на Филип Морис Интернешънъл. „Независимите изследвания на нашето електронагреваемо тютюнево изделие, ЕНТИ, показват значителни подобрения в сравнение с цигарите и са от ключово значение в нашите усилия да променим живота на милиони пушачи по света.\"Широкообхватната програма за научни изследвания и оценка на Филип Морис се осъществява по модела на общоприетите практики, прилагани от фармацевтичната индустрия, и е в съответствие с проекта за насоки относно заявленията за одобряване на тютюневи изделия с модифициран риск на Агенцията по храни и лекарства на САЩ (FDA).Във Филип Морис работят над 400 учени от световна класа, инженери и експерти в различни научни области, като компанията вече има над 250 научни публикации с взаимен научен контрол относно бездимните изделия в специализирани научни издания. ", "date": "2018.06.07", "title": "Най-новите резултати от независими изследвания за бездимните продукти са включени в последния научен бюлетин на Филип Морис Интернешънъл"}
{"url": "http://www.cross.bg/trump-purvata-melaniya-1576343.html", "text": "/КРОСС/ Президентът на Съединените щати и първата дама направиха първата си съвместна публична изява от месец. Двамата посетиха агенцията за управление при кризи. Преди това американският президент опроверга спекулациите за разрив на отношенията им в „Туитър”.Визитата на президентската двойка е свързана с подготовката за новия сезон на ураганите. Преди седмица първият за тази година субтропически вятър – „Алберто”, връхлетя Северна Каролина и Мериленд. Доналд Тръмп и Мелания демонстрираха добро настроение.„Благодаря ти, Мелания, справяш се прекрасно. Тя премина през малко труден период, но се справи чудесно. Гордеем се с нея. Върши фантастична работа като първа дама. Народът те обича, хората на нашата страна те обичат. Благодаря ти, скъпа”, каза Тръмп.", "date": "2018.06.07", "title": "Доналд Тръмп и съпругата му с първа съвместна изява от месец"}
{"url": "http://www.cross.bg/ermenkov-bulgariya-proekta-1576346.html", "text": "/КРОСС/ „Сега е времето, държавните институции да се обединят в името на интересите на България и нейното бъдеще на енергийно независима страна. Нужна е ясна и категорична позиция по проекта АЕЦ „Белене”. Това заяви народният представител от ПГ на \"БСП за България\" Таско Ерменков при представянето на предложението на левицата за проект на решение за отмяна на решение на НС от 29.03.2012 г. за прекратяване изграждането на Ядрена централа на площадка „Белене“.Ерменков обясни, че в предложението на левицата е записано, чеНС възлага на министъра на енергетиката: да организира, координира и контролира провеждането на преговори с инвеститори и производители на оборудване; да предприеме действия за разработване на процедура за избор на стратегически инвеститор и да предложи възможности за структурирането на проекта в срок до 31.10.2018 г. и да информира НС за предприетите действия и конкретните резултати. „За 37 години проектът „Белене” имаше три първи копки, две спирания и два рестарта. Реализацията му е гаранция за силна икономика на страната ни в областта на енергетиката и заемането от нея на заслужено място на Балканите като износител на електроенергия, заяви социалистът и припомни, че .гласът на народа е „За” релизирането му, заявен на референдум през 2013 година.Таско Ерменков обясни, че недовършването на проекта за втората атомна централа в България е плод на непоследователна позиция от страна на законодателната и изпълнителна власт на страната ни. „БСП винаги е била категорична, че АЕЦ „Белене” трябва да заработи, защото гледа на проекта като на национален въпрос, и в дългосрочен план, за стабилна и развиваща се българска икономика и е въпрос на национална сигурност”, каза още той.Ерменков подчерта, че ЕС категорично подкрепя атомната енергетика като единствен начин за намаляване на вредните емисии. По думите му атомните електроцентрали отделят по-малко вредни емисии, отколкото останалите видове централи. Депутатът заяви, че България има традиции на износител на електрическа енергия, а електропотреблението в региона ще се увеличи в следващите години и това изисква изграждане на нови мощности, и може да играе стратегическа роля на регионалния пазар на електрическа енергия.„Този проект е в напреднала фаза, което го поставя в позицията на изпреварващ с 5 до 10 години пред всички останали проекти в начална фаза в региона. Днес страната ни има оборудване за атомна електроцентрала и площадка, в които са вложени над 3 милиарда лева, което поставя на дневен ред въпроса за реализиране на активите на АЕЦ „Белене””, заключи Таско Ерменков.", "date": "2018.06.07", "title": "БСП за Белене:  Държавните институции да се обединят в името на интересите на България"}
{"url": "http://www.cross.bg/samo-komynikatziya-horata-1576337.html", "text": "/КРОСС/ Разговорът, за който се смяташе, че е характерен само за хората, е често срещан и в животинския свят, съобщава изданието „Дейли мейл\".Откритието е направено от международен екип учени от университетите в Йорк и Шефилд, Института за еволюционна антропология \"Макс Планк\" в Германия и Института по психолингвистика в Холандия.Животинската комуникация все още не е добре проучена, въпреки че изследванията върху птици по този казус започнали преди 50 години.Липсата на информация и слабата комуникация между учените е затруднила сравненията между различните животински видове.Авторите на изследването са установили, че синхронът е от ключово значение в двупосочната комуникация както при хората, така и при животните.Някои видове били нетърпеливи бъбривци, като част от пойните птици, например. Те чакали само 50 милисекунди, преди да отговорят по време на разговор.Тяхна противоположност са кашалотите, които си разменят щракащи звуци през две секунди.Хората се нареждат някъде по средата на скалата, правейки пауза от 200 милисекунди преди да отговорят.Не само хората обаче смятат прекъсването на събеседника за невъзпитано. Черношапичните чикади и скорците запазват мълчание или отлитат, ако бъдат прекъснати.", "date": "2018.06.07", "title": "Учени: Животните умеят да водят разговор и да се изслушват"}
{"url": "http://www.cross.bg/katastrofa-na-am-trakiya-ima-promyana-v-dvizhenieto-obnovena-1576338.html", "text": "/КРОСС/ Движението на магистрала „Тракия” е затруднено заради катастрофа тази сутрин.Лек автомобил се е ударил в товарен на 75-ия километър на магистралата.Две жени са откарани в болница. Движението в посока София се извършва само в крайна лява лента. Полиция регулира трафика.Образувало се е около 3-километрово задръстване.На около 1,5 км от катастрофата са се ударили други два автомобила, което още повече затруднява трафика, съобщи bTV.", "date": "2018.06.07", "title": "Катастрофа на АМ \"Тракия\", има промяна в движението (обновена)"}
{"url": "http://www.cross.bg/gorna-granitza-tzenata-1576339.html", "text": "/КРОСС/ Европейският парламент и националните правителства постигнаха политическо споразумение да наложат горна граница на цената на телефонните разговори.Международните обаждания в рамките на ЕС няма да струват повече от 19 евроцента на минута, като това обхваща и текстовите съобщения.", "date": "2018.06.07", "title": "Въвеждат горна граница на цената на разговорите в ЕС"}
{"url": "http://www.cross.bg/godina-pelov-matematika-1576342.html", "text": "/КРОСС/ 38 ст. за минута международен разговор в ЕСВ. 24 часа38 ст. на минута таван за международните разговори в ЕС. Това са приели Европейският парламент и Съветът на Европейския съюз в сряда, съобщиха от офиса на еврокомисаря Мария Габриел. Цената важи и за текстовите съобщения. Таванът, който се очаква да влезе в сила най-късно от юни 2019 г., е част от регламент, който ще се приеме с новия Кодекс за електронните комуникации.Проверка на ОЛАФ откри нарушения в две митнициВ. 24 часаНа два български митнически пункта са въвеждани подправени данни за стоки, установила проверка на ОЛАФ. Те са описани в доклада за 2017 г. на службата за разследвания. Проверка установила, че товарите не са минавали изобщо през пунктовете на посочените дати и часове в документите. Измамата станала с компютърни вируси.Пълен хаос цари с имотните декларации на 130 000 чиновнициВ. СегаОт един месец държавните служители не могат да си вършат работата, защото се борят с попълването на обемисти документи, разказаха засегнати. Под страх от глоба от 300 до 1000 лв. всички служители в държавната администрация - до най-дребния чиновник, включително полицаи и военни, назначени като държавни служители, се оказаха задължени да подават имотни декларации всяка година.  Това задължение им се стовари от новия антикорупционен закон, като крайният срок изтича в петък, 8 юни. Засегнати са около 130 хил. души по данни на бивш ръководен кадър в новата мегакомисия.МВР \"хвана\" беглеца Пелов, но мъртъвВ. СегаИздирваният от два месеца беглец от Софийския затвор Владимир Пелов бе открит от МВР едва след като беше убит. Той избяга заедно с Радослав Колев в началото на април посред бял ден, като само чистачката се опита да ги спре. Досегашното му неуспешно издирване бе обяснено от полицейски шефове с комични аргументи - бил неузнаваем, защото си пуснал брада и ходел с шапка и качулка. Това обаче се разбрало едва снощи.МВР от месец имало оперативна информация къде се намира Пелов, но въпреки това не успяло да го открие. Били проверени множество сигнали, но без резултат. Избягалият затворник се измъквал 4-5 пъти, обясни и премиерът Бойко Борисов. Рецидивистът, осъден за въоръжен грабеж и опит за отвличане на полицаи, бе застрелян от свой познат в родния му Ботевград във вторник късно вечерта. Според МВР Пелов и Марио Панчев - Дебелия са се скарали за пари, извадили са пистолети и са започнали да се стрелят.Седмокласниците са по-добре по математика, но по-зле по българскиВ. СегаРезултатите на седмокласниците по математика продължават да се подобряват след катастрофалния срив през 2016 г., но по литература не само няма напредък, а даже леко влошаване, което от просветното министерство се възприема като задържане на миналогодишното ниво. Все пак 30% от децата са под оценка \"добър\" по литература, а по математика делът на слабите и средните оценки е 43 на сто. Отличните оценки по български език и литература са наполовина по-малко, отколкото през 2017 г., но по математика са се увеличили значително.При двойките по литература има слаб ръст, а при математиката има намаление след рекордните 17 983 двойки през 2016 г. Това показват данните от тазгодишното национално външно оценяване след седми клас, представени вчера от МОН. Тази година на първия модул по български, който е задължителен, децата са изкарали средно 32.6 точки (от 65) при 34.67 година по-рано.Променят изпита след седми класВ. СтандартМинистерството на образованието и науката обмисля промени в националното външно оценяване след седми клас, с което се влиза в гимназия. Те ще влязат в сила още от следващата година. Причината е, че тогава децата, които в пети клас започнаха да учат по новите учебни програми, вече ще бъдат седмокласници.В момента промените са само идеи, които ще бъдат обсъдени тепърва с учителите. Те ще бъдат оповестени преди 15 септември, разказа Красимира Александрова, експерт от МОН. Някои от основните предложения са свързани с това сегашният трансформиращ преразказ, който пишат хлапетата, да се редува през година със сбит.", "date": "2018.06.07", "title": "Преглед на печата за 7 юни"}
{"url": "http://www.cross.bg/rymunski-grazhdani-raiiona-1576340.html", "text": "/КРОСС/ Пътнически автобус с румънски граждани е катастрофирал на главен път Е-79 в района на село Димово. Това съобщиха за Агенция „Фокус“от пресцентъра на МВР. Сигналът за инцидента е подаден към 23.12 часа снощи. Автобусът е самокатастрофирал в крайпътно дърво. 10 от пътниците са прегледани, оказана им е медицинска помощ. Само една жена е била с по-сериозни наранявания. Освободени са. Автобусът е с румънка регистрация и в него са пътували румънски граждани. Превозното средство не пречи на движението. *Снимката е илюстративна", "date": "2018.06.07", "title": "Пътнически автобус с румънски граждани е катастрофирал на главен път Е-79 в района на село Димово"}
{"url": "http://www.cross.bg/belene-gerb-proekta-1576360.html", "text": "/КРОСС/Под напора на нови протести парламентът реши да размрази проекта АЕЦ „Белене\".В пленарната зала депутатите приеха предложението на ГЕРБ и „Обединени патриоти\" за възобновяване на търсенето на възможности за изграждане на „Белене\".„За\" гласуваха 172 народни представители, 14 бяха „против\", а двама се въздържаха. Според решението парламентът възлага на енергийния министър да търси възможности за реализация на проекта съвместно със стратегически инвеститор на пазарен принцип, без държавна гаранция, чрез отделяне на активите и пасивите за проекта в отделно дружество. Министърът има срок до 31 октомври т.г. да търси инвеститор за централата и да преговаря с него.Вчера енергийната комисия даде зелена светлина за възобновяването на строежа на втората атомна централа.2 часа и половина депутатите обсъждаха детайлите около третия рестарт на „Белене\".Всъщност и опозицията от БСП, и управляващата коалиция искат работата по проекта да продължи. Разликата е в нюансите - БСП настояват забраната за строителство да отпадне веднага, а ГЕРБ - след като се начертае план за реализацията и се намери инвеститор. Предложението на социалистите не беше подкрепено.Депутатите от воля бяха твърдо зад „Белене\". Единствено ДПС бяха против.„Трябва да намерим най-разумното и най-целесъобразното  решение, което да гарантира, че изграждането или неизграждането на централата няма да доведе до тежест и загробване на  бъдещите потребители\", каза по време на дебата в Народното събрание Александър Ненков от ГЕРБ.„Отлагането на каквото и да било решение за „Белене\" е най-лошото възможно решение. Проектът остарява, оборудването също\", категоричен беше Таско Ерменков от БСП.„Ние казваме: Съгласни сме да се провери пазарната състоятелност\", отбеляза и Данаил Кирилов от ГЕРБ.Според Жельо Бойчев от БСП проектът за решението на ГЕРБ се чете като липса на доверие към министъра на енергетиката и правителството.„Има решение на българския парламент, което твърди, че площадката е сеизмична и прекратява изграждането на ядрената мощност. Първият въпрос, който ще задам, ако съм от страната на инвеститора, ще е: Вие точно какво правите?\", отбеляза Бойчев.„Технически имаме един безопасен обект в, разбира се, сеизмична зона\", посочи Валентин Николов от ГЕРБ.„Понеже започнахте да се надскачате кой е повече за проекта - ние сме най-много за АЕЦ „Белене\", каза пък лидерът на „Воля\" Веселин Марешки.Павел Шопов от „Обединени патриоти\" попита защо от ДПС са против. „Защото осъществяването на този проект е против турския национален интерес\", заяви той. „Проектът е руски. Държавата ще участва ли? Как преценихте, че апортната вноска с реакторите ще бъде 30%\", попита на свой ред Рамадан Аталай от ДПС.Вчера енергийната комисия в парламента даде зелена светлина и срок от 5 месеца на правителството да търси инвеститор, който да реализира „Белене\" без държавни гаранции.Ако предложението бъде прието и в пленарната зала днес, до 31 октомври трябва да стане ясно има ли бъдеще втората атомна електроцентрала, за да падне мораториумът върху строителството. ", "date": "2018.06.07", "title": "Депутатите размразиха проекта АЕЦ „Белене”"}
{"url": "http://www.cross.bg/chlenove-polyana-simpatizanti-1576363.html", "text": "/КРОСС/ бул", "date": "2018.06.07", "title": "Лидерът на БСП – София Калоян Паргов ще се срещне с членове и симпатизанти от район „Красна поляна“"}
{"url": "http://www.cross.bg/proekta-belene-organizira-1576328.html", "text": "/КРОСС/ На крачка от поредното размразяване на проекта АЕЦ „Белене” – предложението влиза за обсъждане в пленарната зала на парламента, след като вчера получи одобрението на комисията по енергетиката.Шест години след налагането на мораториума за изграждането на АЕЦ „Белене” депутатите от енергийната комисия в Народното събрание направиха крачка към поредния рестарт на проекта.Те подкрепиха предложението на ГЕРБ, според което кабинетът има срок до 31 октомври да търси инвеститор за централата и да преговаря с него.Според приетите текстове реализацията на проекта трябва да бъде на пазарен принцип и без държавни гаранции. В същото време опозицията в лицето на БСП поиска мораториумът да падне веднага.А пред парламента отново се организира протест против възобновяването на проекта.Демонстрацията се организира от Демократична България, която събра противниците на рестарта и в предишните дни. Според лидера Атанас Атанасов той е икономически неизгоден, сеизмично и екологично опасен.По думите му няма нищо полезно в проекта.Същевремнно хора, които са съгласни с това АЕЦ „Белене” да стане факт се очаква отново да се съберат на контрапротест, организиран от АБВ.", "date": "2018.06.07", "title": "Депутати обсъждат рестартирането на АЕЦ „Белене”"}
{"url": "http://www.cross.bg/ivancheva-yasno-obyavi-1576330.html", "text": "/КРОСС/ След две отлагания Апелативният съд трябва да обяви отстранява ли от длъжност задържаната кметица на „Младост” Десислава Иванчева.Решението трябва да стане ясно във вторник, но беше отложено отново заради нови четири тома със секретна документация по делото.Адвокатите на Иванчева поискаха време, за да се запознаят с тях.Държавното обвинение иска Иванчева да напусне поста си, след като стана ясно, че от килията си в ареста тя е издала заповед аз уволнението на заместника си Румен Русев, който е един от основните свидетели срещу нея.Миналата седмица Столичният общински съвет обаче избра именно Русев за изпълняващ длъжността районен кмет.", "date": "2018.06.07", "title": "Съдът трябва да обяви остава ли Десислава Иванчева кмет на „Младост”"}
{"url": "http://www.cross.bg/strani-mnogostranen-pres-1576332.html", "text": "/КРОСС/ Президентът на Франция Еманюел Макрон и премиерът на Канада Джъстин Трюдо се обявиха за \"многостранен подход\" към решаване на възловите международни проблеми, предаде Франс прес. В съвместна декларация след срещата им в Отава двамата изразяват желание \"да се придържат към многостранен подход - твърд, отговорен и прозрачен - пред лицето на световните предизвикателства\".Двете страни са се договорили за създаването на съвместен съвет по въпросите на отбраната, чието първо заседание ще се състои още тази година, съобщи Франс прес, цитирайки източник от канадското правителство. Освен това ще бъдат свикват съвместни съвещания на правителствата на двете страни \"минимум два пъти годишно\".Еманюел Макрон пристигна в канадската столица два дни преди срещата на върха там на групата на големите западни страни Г-7.", "date": "2018.06.07", "title": "Канада и Франция създават съвместен съвет по въпросите на отбраната"}
{"url": "http://www.cross.bg/rybin-erik-korneliya-1576333.html", "text": "/КРОСС/ Председателят на БСП Корнелия Нинова проведе среща в централата на партията с посланика на САЩ Ерик Рубин, по негово желание.Двамата обсъдиха актуалните събития и развитието на двустранните отношения между България и САЩ.", "date": "2018.06.07", "title": "Корнелия Нинова се срещна с американския посланик Ерик Рубин"}
{"url": "http://www.cross.bg/pelov-apartamenta-kolev-1576334.html", "text": "/КРОСС/ След бягството от затвора Владимир Пелов и Радослав Колев са се укривали заедно в апартамента в Ботевград, научи NOVA.Двамата са отишли там около 25-26 април и са останали допреди около десетина дни. След това са напуснали жилището и в деня на стрелбата се е върнал само Пелов, а Колев все още не се знае къде е и дали е жив.И двамата избягали затворници са били с променен външен вид – не са се подстригвали и са носели дълги бради.Апартаментът е собственост на най-добрия приятел на Пелов – Нико Петков. Той е двоен убиец, осъден е, но се е самоубил в следствения арест. Последно в апартамента са живели съпругата на Петков и двете им деца.Жената на Нико Петков - Весела и Пелов са имали някога любовна връзка.Не е ясно къде са били Пелов и Колев от деня на бягството от затвора, 3 април, до 25-26 април, когато са се скрили в апартамента в Ботевград. Когато са отишли обаче там са се грижили доста добре с тях, но най-вероятно принудително. Не са ги издали, защото са се чувствали заплашени. Казано им е, че ако ги издадат, ще има последствия.Ясно е също, че синът на Пелов е знаел, че са там.В апартамента е намерен сак с граната и тротилови пресовки.Никой от съседите не е виждал двамата бегълци. Не е имало сигнали.", "date": "2018.06.07", "title": "След бягството от затвора: Пелов и Колев са били заедно в Ботевград"}
{"url": "http://www.cross.bg/predsedatel-bivsh-direktor-1576325.html", "text": "/КРОСС/ Александър Праматарски, бивш депутат и министър, председател на Демократическата партияЧл.-кор. проф. д.ф.н. Васил Андреев, физикЕлен Герджиков, председател на СОСЗлатко Янков, бивш национал по футболИвайло Данаилов, журналистДоц. д-р Костадин Ангелов, изп. директор на Александровска болница - СофияЛуиза Григорова, актрисаПърван Симеонов, политолог, изпълнителен директор на „Галъп интернешънъл\" Юлия Ненкова, председател на Комисията за защита на конкуренцията", "date": "2018.06.07", "title": "Родени на 7 юни"}
{"url": "http://www.cross.bg/grad-zhiveene-naii-dobriyat-1576335.html", "text": "/КРОСС/ Днес обявяват кой е най-добрият град за живеене у нас. В инициативата участват 27-те областни градове, които ще бъдат оценени по критерии, групирани в 10 категории.Сред тях: откриване на работни места, зелена инфраструктура, развитие на уличното изкуство и удобен градски транспорт.Досега приза за най-добър град е получаван от София, Варна, Бургас, Велико Търново и Стара Загора.", "date": "2018.06.07", "title": "Кой е най-добрият град за живеене у нас?"}
{"url": "http://www.cross.bg/tryavna-praznitzi-slaveiikovi-1576331.html", "text": "/КРОСС/ Днес в Трявна започват Националните Славейкови празници. Традиционните тържества предлагат богата културна програма, която включва литературни срещи, концерти, изложби и спектакли.Ежегодните празници, с които жителите на Трявна почитат духовното наследство на Петко и Пенчо Славейкови, се провеждат под патронажа на президента Румен Радев.Държавният глава ще открие тържествата, които продължават до неделя. Акцент в програмата е  награждаването на лауреатите на Националния конкурс за лирично стихотворение, в който участват поети от страната и живеещи в чужбина.Традиционната научна конференция в рамките на честванията е на тема „Татковината в живота и творчеството на Петко и Пенчо Славейкови“. Програмата включва литературни четения, състезание по публична реч между ученици, изложби, спектакли и концерти.", "date": "2018.06.07", "title": "В Трявна започват Националните Славейкови празници"}
{"url": "http://www.cross.bg/chasa-sofiyaot-provede-1576324.html", "text": "/КРОСС/ Трявна.Президентът Румен Радев ще бъде в Трявна по случай откриването на Славейковите празници, които тази година се състоят под патронажа на държавния глава. В 17.30 часа президентът Радев ще посети Националната гимназия за приложни изкуства „Тревненска школа\". От 17.45 часа държавният глава ще поднесе цветя пред паметниците на Пенчо Славейков и на Петков Славейков. Пред сградата на община Трявна в 18.00 часа президентът Радев ще участва в откриването на националните Славейкови празници.***София.От 09.15 часа в „София Хотел Балкан\" еврокомисарят, отговарящ за околна среда, морско дело и рибарство, Кармену Вела ще участва в откриването на конференция на високо равнище за риболова и аквакултурите в Черно море, заедно с министъра на земеделието, храните и горите Румен Порожанов. От 12.00 часа е предвидено подписване на съвместна декларация за нелегалния, недеклариран и нерегламентиран улов, с която страните от Черноморския регион ще потвърдят своята готовност за съвместни усилия за подобряване на контрола и по-надеждно запазване на неговите природни ресурси. Пресконференция на събитието е предвидена за 12.45 часа.***София.От 10.15 часа в зала 3 на НДК ще се състои конференция на тема „Последиците от дългосрочния бюджет на ЕС за периода след 2020 г. за местните и регионалните власти\", която ще се проведе на 7 юни 2018 г. Министърът на регионалното развитие и благоустройството Николай Нанков ще се включи във втората сесия на форума от 11.35 часа, в която ще се дискутира въздействието на многогодишната финансова рамка като инвестиционен бюджет върху ключови европейски политики.***София.От 14.00 часа в CITY MARK ART CENTER регионалният министър Николай Нанков ще участва в церемонията по връчването на наградите „Найдобър град за живеене в България\".***София.От 09.00 часа ще се проведе заседание на Народното събрание.***София.От 08.30 часа пред сградата на Народното събрание, „Демократична България\" организира протест срещу рестарта на АЕЦ „Белене\".***София.От 09.30 часа ще се проведе заседание на Пленума на ВСС.***София.От 09.30 часа в Националния център по обществено здраве и анализи заместник-министърът на регионалното развитие и благоустройството Малина Крумова ще участва в работна среща на тема „Подкрепа за постигане на равноправен достъп до вода и санитария в България\".***София.От 11.00 часа в БТПП ще се състои финансов форум на тема „Иновативни технологии и бъдещето на финансовата система. Финтех\".***София.От 15.00 до 18.00 часа в постоянната приемна на БСП - София (ул. \"Леге\" 10, ет. 1) гражданите могат да получат безплатни юридически консултации***Велико Търново.От 11.00 часа в пресклуба на БТА ще се състои пресконференция на център \"Амалипе\" по повод предстоящия Международен детски фестивал \"Отворено сърце\".***Гоце Делчев.От 15.00 часа в малката зала на Дома на културата ще се проведе заключителна среща по проект „Община Гоце Делчев - измеренията на българското европейско членство\".***Кюстендил.От 09.30 часа в офиса на местния обществен посредник Васил Иванов (ул. „Демокрация\" № 40), омбудсманът Мая Манолова и екип от експерти на институцията организират изнесена приемна.***Плевен.От 10.00 часа в Регионалния пресклуб на БТА ще се състои пресконференция на ДБГ и „Демократична България\" в Плевен - темата „АЕЦ-Белене\".***Пловдив.Общинските съветници от ГЕРБ в град Пловдив ще проведат приемни с гражданите***Смолян.От 10.00 часа ще се проведе заседание на Общинския съвет.***Смолян.В 16.00 часа в конферентната зала на Планетариума ще бъде дадено началото на Национална кампания в българските градове за повишаване на информираността на пациентите относно техните права и запазване на здравето с профилактични прегледи. Кампанията е организирана от пациентски организации „Заедно с теб\". ", "date": "2018.06.07", "title": "Предстоящи събития в страната за 7 юни"}
{"url": "http://www.cross.bg/zhivo-stydioto-tema-1576326.html", "text": "/КРОСС/БНТ, „Денят започва \"В началото на сезона: опасност от мъртво вълнение. Как да се пазим от подводните течения?Къде ще са тапите по пътищата през лятото? Отговорите от Пътната агенция;На живо от Ботевград: версии и свидетелства след убийството на избягалия затворник. В студиото коментар на Слави Ангелов и Тихомир Безлов;Без такса в детските градини - новата битка на омбудсмана Мая Манолова;На живо: ще останат ли 400 миньори от Бобов дол без работа;Национализмът на Балканите през 20 ти век, описан в книга;„Невидими стени\" новият албум на рок групата БТР.БТВ, \"Тази сутрин\"Как обявеният за национално издирване Владимир Пелов бе разстрелян в центъра на Ботевград? Коментар на Николай Радулов и Тихомир Стойчев. И още, на живо: къде се е укривал беглецът?Ексклузивно ви срещаме с майката от Норвегия, която успя да си върне децата! Каква е нейната изповед пред Мария Цънцарова?Ще получаваме ли по-адекватна лекарска грижа с новата здравна карта? В студиото: Петър Москов;След потопа във Варна: обезопасени ли са деретата в „Аспарухово\"?Шокираща обява: гъбари продават новородена сърничка на софийски пазар! Каква е съдбата на животното?Петя Дикова с още истории за жени, които искат дете;Как „Да изчистим България заедно\" стана част от световна кампания?Нова телевизия,  „Здравей  България\"Темата: Убит, преди да бъде хванат. Защо избягалият от затвора Владимир Пелов остана неуловим за полицията? Коментират ген. Румен Миланов и Росен Йорданов.Тема: Рестартът на раздора. АЕЦ \"Белене\" - един проект, много неизвестни. В студиото: Румен Овчаров.Тема: Авокадо вместо баница в детските менюта. Какво ще ядат в забавачките от тази есен и ще поскъпнат ли таксите в градините заради новите рецепти - отговорите в \"На твоя страна\".Тема: На битка с чиновниците. Кой иска да премести семейство с увреждания в труднодостъпно общинско жилище?Тема: Код: градушки. Очакват ли ни още опасни валежи? Прогнозата на Георги Рачев.Актрисата Луиза Григорова празнува рождения си ден с Никол Станкулова.В \"Истории на успеха\" с Деси Банова: двама млади българи, които \"могат там, но искат тук!\" ", "date": "2018.06.07", "title": "Теми и гости в ефира днес"}
{"url": "http://www.cross.bg/yuni-v-istoriyata-1576320.html", "text": "/КРОСС/ 1099 г. - Кръстоносците от Първи кръстоносен поход започват петседмична Обсада на Йерусалим.1494 г. - Испания и Португалия подписват под егидата на папата Договора от Тордесиляс, с който си поделят Новия свят.1654 г. - Луи XIV е коронясан за крал на Франция.1879 г. - Високата порта назначава комисия по реформите в европейските вилаети в изпълнение на чл. 23 от Берлинския договор.1901 г. - Светият синод свиква за първи път епархиални събори на свещениците по инициатива на митрополит Натанаил Охридски и Пловдивски и утвърждава типовия им устав на 27 март 1903.1905 г. - Швеция и Норвегия с договор прекратяват съществуването си като обединена държава.1929 г. - Папската държава е възстановена под името Ватикан, след като е ликвидирана през 1870 г.1942 г. - Втора световна война: Приключва Битката при Мидуей.1981 г. - Военновъздушните сили на Израел унищожават иракския ядрен реактор Озирак, за да предотвратят използването му за производство на ядрени оръжия.1982 г. - Грейсленд, имението на Елвис Пресли, отваря врати за посетители.1983 г. - От СССР е изстрелян автоматичен космически апарат Венера 16.1988 г. - Изстрелян е съветския космически апарат Союз ТМ-5, сред чийто екипаж се намира втория български космонавт Александър Александров.2004 г. - Открита е Централна автогара София.Уикипедия  ", "date": "2018.06.07", "title": "7 юни в историята"}
{"url": "http://www.cross.bg/tryabva-da-budete-1576322.html", "text": "/КРОСС/ „Трябва да бъдете промяната, която искате да видите в света.“ Ганди ", "date": "2018.06.07", "title": "Трябва да бъдете..."}
{"url": "http://www.cross.bg/hrista-kazal-mucheniya-1576321.html", "text": "/КРОСС/Свети свещеномъченик Теодот, по произход галатянин, бил епископ на град Кириния, намиращ се на остров Кипър.Син на родители християни, той бил научен да чете и пише в ранна възраст и преуспявал в премъдростта и добродетелите.Той дошъл на остров Кипър да проповядва Словото Божие и поучавал езичниците да оставят своето заблуждение и идолопоклонство и да повярват в Христа. Със своята проповед мнозина отвръщал от езическото нечестие и ги поучавал в пътя на спасението и поради това бил поставен за епископ на кипърския град Кириния.По това време царувал нечестивият Ликиний (от 311 до 324 г., бел.ред.), а наместник на остров Кипър бил Савин; тогава имало силно гонение против християните.Свети Теодот, желаейки да пострада за Христа, смело спорел с езичниците, изобличавайки техните заблуждения, и открито проповядвал Христа.Като чул за това, наместникът Савин заповядал да задържат светия и да го измъчват, но Божият служител, узнал за тона, не дочакал изпратените, а сам се явил при наместника и му казал:- Аз съм този, когото търсиш. Нито се скрих от тебе, нито съм доведен насила, но доброволно се явих, за да проповядвам Христа, моя Бог, истината, която не трябва да бъде скривана, и да изоблича нищожеството и безсилието на вашето нечестие. За безсилието ви не трябва да се говори много: вашите действия ясно показват, че сте по-страхливи и от жабите. Заради един християнин се смути целият град и войската, защото бесовете треперят и от един Христов раб и се стремят да го погубят, боейки се, че той, превъзмогнал мъченията, ще посрами тяхното безсилие, като победи слугите им, надяващи се на тях.Наместникът не могъл да понесе такова изобличение и заповядал безпощадно да бият светеца с твърди жили, а той по време на дългите изтезания възклицавал с Давидовите слова:- По гърба ми орачи ораха, прокарваха дългите си бразди. (Псал. 128, ст. 3. В рус. и бълг. прев.: \"по гърба ми орачи ораха, прокарваха дългите си бразди.\" Блаж. Теодорит обяснява: \"Пророческото слово говори за бичовете и язвите, които са били причинени на победоносните мъченици от нечестивите\". Бел.ред.)Когато слугите престанали да бият мъченика, наместникът казал:- Виждаш ли каква полза донесоха дръзките ти думи?Светецът отговорил:- Ако душевните ти очи бяха отворени, бих ти показал каква полза ми е донесло това, което ти наричаш дързост. Но ти си сляп и не можеш да видиш очакващото ме блаженство. Обърни внимание поне на това, че като гледам с душата си към небесните блага, приготвени за мъчениците за Христа, не чувствам мъченията, защото моята душевна радост превъзмогва всички телесни страдания.Савин казал:- Напразно се гордееш, Теодоте, и заблуждаваш слушателите; няма да ме прелъстиш с думите си: ще те измъчвам дотогава, докато не признаеш господството на нашите богове.Светецът отговорил:- Измъчвай ме колкото искаш, употреби всичкото си изкуство - и узнай силата на Христовия воин. Ще видиш кой ще победи: мъченикът или мъчителите!Наместникът казал:- Нима не знаеш, че по заповед на царя мога да раздробя тялото ти и да те погубя напълно?- Бог, на Когото служа, ме е направил по-могъщ от царете и по-силен от князете - затова говоря с теб като с роб и те смятам за по-нищожен и от пленник. С помощта на Бога, Който ме е научил да презирам всички блага на живота като сено, плява и смет, пренебрегвам всички мъчения. Не мисли, че ще ме смутиш с твоите горделиви заплахи. Ти се хвалиш, че имаш власт над тялото ми, но нали и разбойниците в пустините имат същата власт, когато нападат пътниците и ги измъчват. Ти смяташ себе си за могъщ, надявайки се на своя беззаконен меч, защото си заменил законната власт с тирания: ти освобождаваш от наказания прелюбодейците и убийците, а наказваш невинни и благочестиви хора.Силно разгневен, наместникът заповядал да окачат мъченика на едно дърво и да стържат хълбоците му с остри оръдия. Търпейки тези люти мъчения, Христовият страдалец се молел така:- Господи Иисусе Христе, Творче на всичко видимо и невидимо, пленил смъртта, разрушил ада, умъртвил на кръста началата и властите на преизподнята, осъдил княза на този век, дарил сила свише на Твоите свети апостоли и запазил ги в изкушенията, дарувал някога победа на отрока Давид над великана Голиат, укротил пламъка на Вавилонската пещ, изстудил огъня с роса, така че той да не навреди на телата на светите отроци, укрепи и мен в тези мъки. Ти знаеш човешката немощ, знаеш, че твърдостта ни е нищожна и силата ни прецъфтява като цвят. Дай слава на Твоето име, Господи, и укрепи моето безсилие. Разруши крепостта на въставащите срещу Твоето свято паство, за да разбере цялата вселена, че ти си един Бог Всевишни, даващ сила и крепост на надяващите се на Тебе!Докато се молел, палачите толкова измъчили тялото на светеца, че се показали костите му, и наместникът заповядал да го отведат в тъмница.По пътя към тъмницата светият с висок глас възклицавал:- Разберете вие, които виждате моите мъчения, че страдам не без надежда. Има награда за мъченическите подвизи в Христа, на Когото се уповавам. Ако земният цар чества и награждава своите храбри воини, проливащи кръв, прославя в книги убитите, прави им изображения и се старае да съхрани паметта за тях - толкова повече нашият Подвигоположник, Вечният Небесен Цар дава на Своите воини и подвижници слава в сегашния живот, а след възкресението - участие в Своето Царство. Свидетелство за това са честните мощи на подвизавалите се преди свети мъченици. Те благоговейно се почитат от всички християни и се смятат за по-скъпи от всички земни скъпоценности и богатства. С това почитане ясно се изобразява небесната слава на мъчениците, която им се въздава от Бога и Неговите ангели.Много други неща казал мъченикът, придружаван от целия народ до тъмницата, където прекарал пет дни, след което отново бил доведен на съд пред наместника.Наместникът казал на мъченика:- Мисля, че не трябва повече да те наказвам, за да се опомниш, и след като си изпитал тежестта на първите мъчения, ти ще почетеш нашите богове, не желаейки повторение на страданията. Но ако не се покориш, ще ме принудиш да те измъчвам още по-жестоко. Затова ме послушай и избави себе си от приготвените за теб мъчения.Свети Теодот отговорил:- Нима ти не разбираш, триокаяни, че макар и тялото ми да е разбито от мъченията и хълбоците ми да са разкъсани, аз и сега се явих пред теб, готов да приема всички страдания, докато завърша своя подвиг и получа приготвения ми от моя Господ Иисус Христос венец.- Не произнасяй името на Разпнатия, защото с него оскверняваш мястото на съда - прекъснал го наместникът.- Безумнко пълен с всяка нечистота! - казал Теодот. - По твое мнение ти не оскверняваш това място, произнасяйки имената на твоите скверни и нечисти богове, а когато аз произнасям името на Пречистия мой Владика Христа, Царя и Господа на всичко, ти негодуваш, богохулстваш и скърбиш като за оскверняване на съдилището с Христовото име? Така се мъчи твоят ум, когато произнасям Неговото пречисто име. Така и почитаните от вас бесове са страдали, не понасяйки мъките от вида на Христа, и викали:- Какво имаш Ти с нас, Иисусе Назарянино? Нима си дошъл тука да ни мъчиш преди време? (Еванг. от Мат., гл. 8, ст. 29) Не е ли удивително, че и ти не можеш да слушаш Христовото име, защото си подобен на бесовете, подражавайки и служейки им, както и твоите предци?Савин казал:- Мислех, че след предишните мъчения ще станеш по-отстъпчив и ще послушаш мен, който ти предлагам спасение, но ти си станал още по-лош и все спориш с нас, лъжейки се с надеждата, че търпиш за Христа. Затова ще те подложа на нови мъчения и ще ти покажа, че надеждата ти на Христа е напразна. Няма да ти помогне този лъжец, на Когото се надяваш, отивайки на страдания.Светият мъченик отговорил:- Ако аз търпях заради човек, то бих бил по-нещастен от вас, безбожните, и не бих имал никаква надежда в бъдещия живот. Ако не гледах към Небесното Царство, където Христос награждава, не бих могъл да страдам докрай, не бих бил в състояние да понасям такива мъчения. Но с Христовата помощ няма ли да понеса и по-големи мъки заради бъдещото блаженство? Виж помощта Христова в мен и се убеди, че аз се надявам на Него. Под защитата на Неговата ръка аз не се боя от твоите мъчения и даже не страдам. Нека страда тленното тяло, но намерението, утвърдено в Бога, е непоколебимо.Тогава наместникът Савин заповядал да сложат мъченика на железен одър и да запалят под него дърва и слама. Когато страдалецът претърпял и това мъчение, наместникът се удивил и казал:- Откъде у вас, християните, има такава безпощадност? Кого можете да помилвате, бидейки така жестоки към себе си? Към кого можете да бъдете добри, след като не сте добри към себе си?Свети Теодот отговорил:- Ти не познаваш истинското човеколюбие, а говориш за милосърдие. Ще ти бъда благодарен, когато ме осъдиш на смърт, когато ме избавиш от временния живот и ме отпуснеш в Небесното Царство. Ти ме въздигаш, защото колкото повече ме измъчваш, толкова по-голяма награда ми приготвяш. Ако наистина искаш да ми окажеш милост, избави ме от страданията на временния живот. Умножи моите мъчения тук: там те ще се присъединят към моя венец на правдата. Измъчи ме до смърт, за да отида като най-съвършен подвижник при моя Подвигоположник Христа, за да ме приемат с радост и веселие всички ангелски ликове.Наместникът казал:- Ще изобретя най-люти мъчения и ще те направя най-съвършен подвижник.Христовият мъченик отговорил:- О, ако знаеше милосърдието на моя Бог, на Когото се надявам, че за тия кратковременни мъки ще се удостоя с вечен живот при Него! Ти сам би поискал да страдаш така, както страдам аз, но почитаните от вас бесове са ожесточили сърцата ви и вие нямате надежда след смъртта. Затова и сте потънали в светската суета, предпочитайки временното и преходното пред вечното.Тогава Савин заповядал на войниците да набият гвоздеи в нозете му и да го заставят да ходи. И когато забивали гвоздеите, той вдигнал ръце към небето и си казал:- Благодаря Ти, Господи мой, Иисусе Христе, че си удостоил мен, недостойния, да бъда участник в Твоите страдания. Откъде върху мен, отхвърления, такава велика благодат - ето, аз вече съм като на небето?! Благодаря Ти, Спасителю мой, задето си избавил душата ми от гонителите. Да се прослави, Владико Христе, Твоето име в тялото ми! Сине Божий! Ти си мой живот, и смъртта за Тебе с моя придобивка! На Тебе поверявам страдащите за Твоето име, бъди им помощник. Заповядай да престане тази буря, разпръсни въставащите срещу Твоята света църква, за да Те прославят хората по земята навеки!А на християните, които били около него, казал:- Братя! Моят подвиг завършва, венецът е близо, залогът за моята правда, който ми дава Иисус Христос. Той Се е разпънал за мен, аз заради Него предадох тялото си на мъчения. Той е умрял за мен, за да ме избави от тление, аз умирам за Него, за да се удостоя с Неговото Царство. О, велика Христова благодат! За кратковременното страдание заради Него Той награждава повече от изтърпяното - с вечно и неизречено блаженство: недостойни са страданията на сегашното време за оная слава, която ще се яви в нас (Посл. до Римл., гл. 8, ст. 18. Утешавайки римските християни, апостол Павел пише: \"Сегашните страдания не са нищо в сравнение с оная слава, която ще се яви в нас\". Бел.ред.).И говорейки така, той вървял, принуждаван от войниците, стъпвайки върху забитите в стъпалата му гвоздеи. Виждайки търпението му и слушайки медоточивите му слова, много езичници повярвали в Христа, поругали скверните идоли, укорявали мъчителя и прославяли Христовото име. Като узнал това, Савин заповядал отново да хвърлят светеца в тъмница, за да не се прелъстява народът от неговото вълшебно (както той казвал) учение, а след това започнал да обмисля със съветниците си с каква смърт да погуби светия мъченик. След време раните на мъченика започнали да загниват и идващите благочестиви християни грижливо ги почиствали.Когато Константин Велики със силата на кръста победил Максентий и дарил свобода на вярата на всички християни, издал указ да се прекрати гонението и да бъдат освободени всички задържани за Христа. Свети Теодот, като чул, че искат да го освободят, силно се опечалил, защото желаел да умре в мъки за Христа. След освобождаването си той се отправил в своя град Кириния и след като прекарал две години на епископския престол, се преставил в Господа и получил двоен венец - светителски и мъченически - от Христа Господа, увенчаващ Своите подвижници с вечна слава, с която да се удостоим и ние по молитвите на светия свещеномъченик Теодот и с благодатта на нашия Господ Иисус Христос, на Когото слава с Отца и Светия Дух във вечни векове. Амин.Жития на светиите, преведени на български език от църковно-славянския текст на Чети-минеите на св. Димитрий Ростовски. ", "date": "2018.06.07", "title": "Св. свщмчк Теодот, еп. Анкирски. Св. мчца Валерия"}
{"url": "http://www.cross.bg/puti-vuprosi-pytin-1576329.html", "text": "/КРОСС/ Руският президент Владимир Путин ще отговаря пряко на въпроси от своите съграждани в традиционната „пряка линия”, която ще бъде излъчвана по радиото и телевизията.Над 1 млн. въпроса вече са изпратени до едноименното предаване.Гражданите питат най-често за високите цени на бензина, обмисляното повишаване на пенсионната възраст и шансовете федерацията да стане една от петте водещи световни икономики.„Пряката линия” се провежда от 2001 г. Досега Путин е отговарял по този начин 15 пъти на въпроси на своите съграждани – 11 пъти като президент и 4 пъти като премиер.", "date": "2018.06.07", "title": "Владимир Путин ще отговаря на въпроси на граждани"}
{"url": "http://www.cross.bg/obhvana-chasove-petzvezden-1576327.html", "text": "/КРОСС/ Зрелищен пожар обхвана петзвезден хотел в центъра на Лондон. Огънят вече е потушен.Кълба от дим се издигаха с часове от луксозния „Мандарин Ориентъл”, намиращ се в близост до френското посолство и магазина за луксозни стоки Хародс. Около 120 пожарникари и 20-тина пожарни коли успяха да потушат огъня.Намиращите се вътре хора и служители, близо 300 души, са били изведени бързо в съседния „Хайд парк”.Хотелът разполага със 198 стаи и апартаменти. Причината за пожара все още не е ясна.Улицата пред хотела в централния и престижен лондонски район „Кенсингтън” бе затворена с часове, което причини огромни задръствания в час пик.", "date": "2018.06.07", "title": "Пожар обхвана петзвезден хотел в Лондон "}
{"url": "http://www.cross.bg/vylkana-zhertvite-fyego-1576336.html", "text": "/КРОСС/ Броят на жертвите от изригването на вулкана Фуего в Гватемала вече достига 99. Други близо 200 обаче се смятат за изчезналите.Три дни след първото мощно изригване, нови експлозии и изхвърляния на лава попречиха на спасителните работи в околностите на вулкана. Силни валежи създават опасност от земни свличания.Повече от 12 000 души са евакуирани от зоната на бедствието.", "date": "2018.06.07", "title": "Почти 100 са жертвите на вулкана Фуего "}
