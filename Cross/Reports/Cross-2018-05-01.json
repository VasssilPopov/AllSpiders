{"url": "http://www.cross.bg/plastmasa-bezkraiino-retziklirane-1573791.html", "text": "/КРОСС/ Химици от университета на Колорадо разработиха нов вид пластмаса, която на теория може да бъде рециклирана \"безкрайно\", съобщи в. \"Индипендънт\".Макар и пластмасата да е много полезна, тя замърсява околната среда. Съществуващият сега материал се смята за неекологичен.Пластмасата, създадена от екипа на проф. Юджийн Чън, има много от характеристиките на обикновената, като здравина, трайност и топлоустойчивост. За разлика от нея обаче лесно се преобразува в основните молекули.\"Многократното рециклиране не влошава качествата й. Процесът на \"химическо рециклиране\" на новата пластмаса протича без токсични химикали или интензивни процедури и е подходяща за индустриално производство на стоки. Полимерите могат да бъдат химически рециклирани и използвани отново безкрайно\", уверява екипът.  ", "date": "2018.05.01", "title": "Разработиха пластмаса, която може да бъде рециклирана неограничено"}
{"url": "http://www.cross.bg/golyam-gurtziya-baterii-1573806.html", "text": "/КРОСС/ Голям пожар избухна в завод за батерии в Ксанти, Северна Гърция, предаде Еkathimerini.Един служител е бил приет в болница, но състоянието му не е тежко.Пламъците са тръгнали от основната сграда на съоръжението.Пожарникари се борят с овладяването на стихията. Усилията им са затруднени от силния вятър. Изпратени са 76-има огнеборци и 23 пожарни коли.Висок е рискът от експлозии, тъй като заводът работи със силно запалими материли. ", "date": "2018.05.01", "title": "Голям пожар в завод за батерии в Гърция "}
{"url": "http://www.cross.bg/amerikanski-ryski-ryski-1573807.html", "text": "/КРОСС/ Руски изтребител е прелетял до шпионски самолет на въоръжените сили на САЩ в Балтийско море във вторник сутринта.Информацията съобщава \"Фокс нюз\", позовавайки се на двама военни източници.Руски Су-27 е извършил \"безопасно\", но \"непрофесионално\" засичане на американски разузнавателен самолет P-8 Poseidon, докато е летял в международното въздушно пространство над акваторията.Изтребителят е прелетял на около 6 метра от разузнавача, но американските пилоти са съобщили, че не са се почувствали заплашени или в някаква опасност.Това е първият инцидент между руски и американски самолети от януари, когато руски изтребител прелетя до шпионски EP-3 над Черно море. ", "date": "2018.05.01", "title": "Руски Су-27 прелетя на 6 метра от американски разузнавач"}
{"url": "http://www.cross.bg/politziyata-demonstratziya-sushto-1573805.html", "text": "/КРОСС/ Стотици маскирани протестиращи участваха в демонстрация в Източен Париж за Деня на труда. Някои от тях счупиха прозорците на заведение за бързо хранене на \"Макдоналдс\" и хвърлиха коктейли \"Молотов\", съобщава \"Ройтерс\".Вчера френската полиция предупреди за възможни сблъсъци с крайнолеви анархистки групи, известни като Black Blocs, след като в социалната мрежа се появиха призиви за \"Ден на революцията\".Властите обявиха, че 1 200 маскирани протестиращи са се появили на заплануваната за днес демонстрация на синдикатите.Кадри показаха счупени прозорци на гараж на Renault на път в близост до станция \"Аустерлиц\", а също така подпалена строителна техника.Протестиращите се насочиха към служителите на полицията за борба с безредиците, скандирайки антифашистки лозунги. Те също така развяваха съветски знамена, носеха антиправителствени банери и хвърляха пиротехнически средства. Някои от тях изградиха барикади. Полицията беше принудена да използва водни оръдия срещу протестиращите.Междувременно РИА Новости съобщава, че техен кореспондент е пострадал, след като полицията е използвала сълзотворен газ по демонстрантите.Руската агенция отбелязва, че първомайската демонстрация е започнала от Площада на Бастилията във френската столица. Допълва се, че провокатори са счупили витрини на ресторанти и кафенета.Според кореспондента полицията в началото не предприела действия, но впоследствие използвала сълзотворен газ и водни оръдия.Най-малко 10 души са пострадали.  ", "date": "2018.05.01", "title": "Безредици в Париж, крайнолеви анархисти чупят и палят"}
{"url": "http://www.cross.bg/nzok-nedoverie-izdeliya-1573802.html", "text": "/КРОСС/ Пациентски организации \"Заедно с теб\" заявиха Вот на недоверие към управителя на НЗОК проф. Камен Плочев и към зам.-министъра на здравеопазването Жени Начева. Вотът на недоверие е провокиран от необходимостта от доплащането на животоспасяващи медицински изделия.Според пациентската организация проф. Плочев и зам.-мин. Начева бягат от отговорност за доплащане на медицински изделия. Всичко това провокирало напрежение у пациентите и искане за организиране на протести, вместо те да се грижат за здравето си.\"Заедно с теб\" изтъква, че винаги са били готови за диалог.\"Служителите на НЗОК са цинични към пациентите, внушавайки им, че и без този казус умират (миналата година от 105 оперирани пациенти, 7 били починали) и влизат в излишни обяснения по етапите по ценообразуването, които са дълги, като допълват, че в две страни от ЕС - Словакия и Франция има други медицински изделия, които се плащат по-ниско отколкото от нашата НЗОК\", пише в официалното становище на организацията.Техните искания са да има регулация в цените и да се изразходват по-малко и разумно публични средства, но не с цената на човешки живот. ", "date": "2018.05.01", "title": "Пациентски организации с вот на недоверие към шефа на НЗОК"}
{"url": "http://www.cross.bg/byrgas-putishta-zayavi-1573790.html", "text": "/КРОСС/ „Ще реализираме идеята на Димитър Николов за скоростни пътища до общините в региона\", заяви министър Нанков„За нас е изключително важно да изведем трафика от Бургас и затова е приоритет изграждането на Северния обход на град\". Това заяви при посещението си днес в Бургас министърът на регионалното развитие Николай Нанков. Той допълни, че в момента се работи по подробния устройствен план и до края на юни ще бъде обявена процедурата по инженеринг. Ако няма обжалване, през есента ще стартира изграждането на северния обход, който ще свърже северното с южното черноморие.Не само подкрепям идеята на кмета Димитър Николов за четирилентови пътища от Бургас до общините в региона, но я обсъждаме и с вицепремиера Томислав Дончев. Ще реализираме тази идея- скоростни пътища, които да свързват общините с Бургас\", заяви още министър Нанков. Той допълни, че реализирането на тази идея ще даде път и на много други регионални проекти.Министърът на регионалното развитие, кметът на Бургас, инж. Дончо Атанасов и бургаските депутати от ГЕРБ, направиха инспекция на реконструкцията на пътния участък Ветрен - Бургас. Ремонтът на отсечката ще приключи до 5 юни.„Обходът на Ахелой е в график, до 18 ти май ще приключат всички дейности и за летния сезон двете отсечки ще са готови. За обхода на Поморие също има избран изпълнител, но текат обжалвания. Нашата цел е до следващия туристически сезон да приключим с обхода на Поморие и северната дъга на Бургас\", заяви още министър Нанков. Той допълни, че над 100 млн. лв. са инвестирани в пътна безопасност и изграждане на пътища в Бургас и региона.  Готов е и техническия проект за пасарелката на Атия и до края на май ще започне строителството. „Между 8 и 10 % от всеки проект отделяме са за пътна безопасност\", каза още регионалният министър. Той съобщи още, че започва проектирането на шумоизолираща стена в Сарафово, заради многобройните жалби на граждани от шума на самолетите. ", "date": "2018.05.01", "title": "През есента започва изграждането на Северния обход на Бургас"}
{"url": "http://www.cross.bg/izvurshen-atentat-nigeriya-1573808.html", "text": "/КРОСС/ Най-малко 24-ма са загинали при атентат в североизточната част на Нигерия, предадоха световните информационни агенции.Терористичният акт е бил извършен в град Муби, на около 200 км от столицата на щата Адамауа, Йола.Полицията е потвърдила.Кървавият акт на насилие е бил извършен на оживени места - край джамия и пазар от атентатори-самоубийци.Според полицията, жертвите са 24, но други източници твърдят, че са повече.Подозренията веднага падат върху групировката \"Боко Харам\", дала клетва за вярност на \"Ислямска държава\" и отговорна за серия отвличания и атентати. ", "date": "2018.05.01", "title": "Повече от 20 жертви на атентат в Нигерия"}
{"url": "http://www.cross.bg/pashinyan-izbran-vreme-1573795.html", "text": "/КРОСС/ Лидерът на протестите в Армения Никол Пашинян предупреди депутатите, че в страната ще възникнат големи безредици, ако не бъде избран за премиер по време на запланувания днес парламентарен вот.\"Има информация, че (бившите президенти) Серж Саркисян и Роберт Кочарян - известният тандем, планират отново да яхнат властта\", каза Пашинян по време на специално заседание на парламента.Той предупреди за \"истинско политическо цунами\", ако не бъде избран за министър-председател.Хиляди арменци се събраха в столицата Ереван преди гласуването.Пашинян, лидерът на протестното движение, което свали Серж Саркисян от премиерския пост през миналата седмица, е единственият кандидат за министър-председател. Той твърди, че е единственият, който може да се справи с корупцията, бедността и непотизма в страната.Но той се нуждае от подкрепата на управляващата Републиканска партия, която има мнозинство в парламента, за да бъде избран на гласуване в законодателния орган.Пашинян е номиниран от коалиция \"Елк\" (\"Изход\").Източник, запознат с преговорите между Пашинян и Републиканската партия, каза пред АФП, че те са сключили споразумение преди няколко дни, управляващата партия се е съгласила да го подкрепи.Но изглежда, че споразумението вече не е в сила, което означава, че на опозиционера му липсват няколко гласа.\"По време на среща през нощта, ръководена от Серж Саркисян, републиканците решиха да попречат на утрешното гласуване на премиер\", каза Пашинян във видеопослание в ранните часове на днешния ден, призовавайки стотици хиляди да излязат на улицата. ", "date": "2018.05.01", "title": "Очаквайте политическо цунами, ако не стана премиер на Армения, предупреди Пашинян"}
{"url": "http://www.cross.bg/detzata-protest-subraha-1573793.html", "text": "/КРОСС/ Родители се събраха на протест пред Народното събрание, те настояват да се смени социалният модел за подпомагане на децата и семействата.Детски добавки да получават всички родители без оглед на дохода, както и да се променят правилата за отпускане на наследствени и инвалидни пенсии за децата сираци, искат протестиращите.За двайсетина минути движението за автомобили пред сградата на Народното събрание беше затворено, за да могат, под звуците на гайда и народна музика, родителите и техните деца да се хванат на хоро и да развеят българския трибагреник. Хората носят черни тениски \"Системата ни убива\" и запалени свещи в ръце. Плакатът-призив към институциите гласи: \"Стига бездействие, стига лъжи. Засрамете се. Излагате се\". Родителите питат къде е държавата и казват, че няма да мълчат, съобщи БНР.Семейства от Шумен подкрепиха националния протест за по-добър социален модел за защита на децата. Над 30 родители се организираха в социалните мрежи и се събраха пред сградата на Общината, за да изразят своето недоволство от дискриминационната политика на държавата към децата им. И в Добрич стотици родители се събраха на протест пред сградата на Общината с искания за промяна в социалния модел и повече сигурност за бъдещето на децата си. Те запалиха свещи и ги поставиха пред общината като символ на загиващата държава.Майки на деца с увреждания и на сираци се събраха и в Русе на мирен протест под наслов \"Код: Черно\". Липса на индивидуална оценка за помощни средства, недостъпната архитектурна среда, дискриминацията на децата - сираци и тежкото положение на младежите с увреждания, навършили пълнолетие, бяха сред основните проблеми, които събраха десетки майки пред иначе пустата сграда на Общинската и областна администрация в Русе.Семействата са потърсили за съдействие президента Румен Радев и се готвят да му представят проблемите си при предстоящото му посещение в града на 4 май. ", "date": "2018.05.01", "title": "Родители на протест, искат надбавки за всички деца"}
{"url": "http://www.cross.bg/goryashta-neizvesten-sryti-1573792.html", "text": "/КРОСС/ Горяща сграда се срути в центъра на бразилския град Сао Пауло, по време на пожар, избухнал през нощта. Срутването е станало, докато огнеборците се опитват да загасят пламъците, съобщи АФП.Според пожарникарите вероятно има жертви, но броят им засега е неизвестен.Местни медии съобщиха, че сградата е била използвана за щаб на федералната полиция, но е изоставена преди години и в нея често се настанявали бездомници.  ", "date": "2018.05.01", "title": "Горяща сграда се срути в Бразилия, броят на жертвите неизвестен"}
{"url": "http://www.cross.bg/nankov-ministur-byrgas-1573796.html", "text": "/КРОСС/ Близо 100 млн.лв. са осигурени от държавата през последните две години и половина за ремонт и строителство на нови пътища, както и за повишаване на пътната безопасност в Бургас и региона. Това съобщи министърът на регионалното развитие и благоустройството Николай  Нанков, който инспектира изпълнението на инфраструктурни обекти в морския град заедно с кмета на община Бургас Димитър Николов и народни представители от региона.До 5 юни ще приключи започналия днес ремонт на участъка Бургас- кв. Ветрен. Пътната артерия, с дължина 8 км, е входа на града от АМ „Тракия\" и до началото на активния летен туристически сезон ще е напълно обновена, защото бе в лошо състояние, посочи при проверката министър Нанков и добави, че ремонтните дейности се финансират със средства от държавата. Министър Нанков заяви, че за нормалното осигуряване на трафика по Южното Черноморие е нужно да се изведе транзитния трафик за курортите, северно от Бургас. За тази цел държавата ще финансира изграждането на  северната дъга на Бургас.Той уточни, че в момента се довършва изготвянето на подробен-устройствен план за обекта.  До края на месец юни, най-късно началото на юли, ще стартира процедурата по избор на изпълнител и ако няма обжалване строителството може да стартира до 3-4 месеца. „Ако няма забавяне още през есента можем да започнем строителство, ако не, проектът ще остане за 2019 г.\", каза министърът.До 18 юни ще е готов обходът на Ахелой и строителството на скоростната отсечка с четири ленти между Ахелой и Поморие, стана ясно при инспекцията на министър Нанков. Той напомни, че за реализацията на важния пътен проект правителството е осигурило 45 млн.лв. „До 18 юни ще сме готови с асфалтирането на пътя, обезопасяването с мантинели, маркировката и  вертикалната сигнализация. За летния сезон ще пуснем движението, както обещахме при старта на обекта\", категоричен бе министър Нанков. На 18 юни ще се пусне трафика и в отсечката Поморие - Ахелой, гарантираха от фирмата -изпълнител при проверката. Над 1,4 млн.лв. са вложени само в екологични мерки по трасето. Изградени са 24 подлеза и 4 км защитна мрежа за земноводни, за да не излизат костенурки, змии и др. представители на вида на пътя. Предвидена е 3500 м защитна мрежа за птици, както и 850 м шумоизолационна преграда за почиващите на къмпинг „Ахелой\", информира инж. Иван Иванов от фирма „Пътстрой\".По отношение на обходния път на Поморие, част от проекта за скоростен път Бургас- Слънчев бряг, регионалният министър коментира, че има 22 жалби срещу отчуждаването на имоти за изграждане на трасето „Чакаме съдебно решение или споразумение със собственици на имоти по казуса. Колкото по-бързо приключим с отчужденията, толкова по-бързо ще започнем строителството, защото имаме избран изпълнител от 2016 г.\", коментира министър Нанков. Той обърна внимание, 95% от трасето е извън главния път, така че строителството може да се извършва и през летния сезон без да се утежнява трафика и да се създават предпоставки за задръствания. „Нашата цел е до следващия туристически сезон да сме приключили целия скоростен път на север от Бургас с обхода на Поморие\", каза министър Нанков. Сред другите приоритетни проекти за региона министър Нанков посочи рехабилитацията на пътя Малко Търново- Царево. Тази година в него ще бъдат инвестирани 3 млн.лв., с които ще се ремонтират най-тежките участъци. Междувременно започва техническото проектиране за пълна рехабилитация на всички 54 км от републиканското трасе. Приключва и обществената поръчка за избор на изпълнител за изграждане на пътния възел, който да свърже град Камено с АМ „Тракия\". Министър Нанков информира още, че започва и проектиране на пътя Бургас- Варна през Дюленския проход, за да се осигури алтернатива за основната пътна връзка между двата града. „Сега габаритите на шосето не отговарят на изискванията за третокласен път, затова ще разширим трасето, за което ще се наложат и отчуждителни процедури. Там ще направим един от добрите варианти за връзка между Северна и Южна България в източната част\", обясни министър Нанков.Регионалният министър допълни още, че през средата на месец май започва реалното строителство на пешеходната пасарелка при кръстовището на Атия, която ще е готова за два месеца и половина. Министър обаче подчерта, че така няма да може да се реши проблема с високата скорост. „Не може на всяка пешеходна пътека правим пасарелка, подлез или надлез. Съвестта на хората, контрол по пътищата и добра инфраструктура е основното за повиване на пътната безопасност\", каза Нанков. Той подчерта, че държавата влага сериозни усилия за подобряване на пътната безопасност и освен всички акции се заделя и сериозен финансов ресурс, а след въвеждането на тол системата ще има още повече средства. „Средно 8-9% от цената за строителство на всеки голям проект, който стартираме, включително в Бургаско, се влагат в мерки за пътна безопасност,а 2-3 % за екология\", коментира министър Нанков.Темата за райониране я няма. Никой няма да дърпа конците на Бургас, камо ли Варна. МРРБ си остава център на регионалната политика за страната, а Бургас ще си остане в регион, в който да си има водеща роля. Подобни неща не трябва да влизат в дневния ред. Знам как се обърна дискусията, заради едни непремерени изказвания, коментира още в Бургас министърът на регионалното развитие. „Съжалявам, че някои народни представители бъркат район с индустриална зона. Терминологията е малко сложна за някои хора. Район е нещо различно. Тук говорим за район на статистически цели и нужди на Евростат. Това е важно да го знаете всички - Варна няма да дърпа конците на Бургас.\", заяви още министър Нанков.Министърът коментира също, че Бургас е сред най-добрите общини- бенефициенти по Оперативна програма „Региони в растеж\" 2014-2020 г с отдавна изпълнени проекти. „В момента някои общини не са и стартирали изпълнението на проектите си, а тук сме ги приключили\", каза Нанков и напомни, че според европейския регламент  общините, които са изпълнили проектите си ще имат бонуси, а от тези, които се бавят, ще се отнема ресурс.„Никога няма да позволим да има конфликт между историята, археологията, екологията и строителството на магистрали. Бъдете убедени, че какво е необходимо от МРРБ ще бъде направено\", така министър Нанков коментира пред журналисти темата за намерените археологически разкопки при строителството на АМ „Струма\" и желанието на инициативен комитет находките да се запазят с изместване на трасето на магистралата.  Министърът обясни, че решение за бъдещето на находките ще вземе експертен съвет в Министерството на културата. Добре, че са магистралите, за да се разкриват обектите, защото осигуряваме финансиране. Ще осигурим средства и за консервацията, ще финансираме ако трябва и измесване, но това ще реши експертния съвет. Ние не спираме нищо, но ако изместим трасето дали няма да излезе нова археология\", коментира Нанков.Той съобщи още, че на 8 май започва ремонт на 20 км от активната лента на АМ „Тракия\" между Пловдив и Стара Загора, която е в лошо състояние. Тежкотоварните автомобили ще бъдат спрени от движение в участъка в ремонт,  ще има и реорганизация на движение на леките автомобили. Този строителен сезон продължават и ремонтите по АМ „Хемус\" .„Съобразяваме се с трафика и в летните месеци - юли и август, ще ограничим до минимум дейностите по магистралите. Трябва да си  дадем сметка, че 40 години не са ремонтирани тунелите по „Хемус\" и няма как да ги оправим за 2-3 месеца дори при работа на три смени. За ремонта на една тръба са нужни поне 7-8 месеца\", обясни министър Нанков и напомни, че зимата по нормативни изисквания не може да се работи.  ", "date": "2018.05.01", "title": "Министър Николай Нанков: Инвестираме 100 млн.лв. в  пътища в Бургас и региона"}
{"url": "http://www.cross.bg/iran-netanyahy-informatziya-1573794.html", "text": "/КРОСС/ Иран нарече премиера на Израел Бенямин Нетаняху \"долен лъжец\" след , информира АФП.Вчера Нетаняху обвини Иран в укриване на разработки на ядрено оръжие. Нетаняху заяви, че израелските спецслужби разполагат с \"половин тон материали\", включващи 55 хиляди документа и 183 компакт диска от ядрените архиви на Иран.Коментарите идват от \"разсипан и долен лъжец, който нищо не може да предложи освен лъжи и измами\", каза говорителят на иранското външно министерство Бахрам Гасеми.Нетаняху и прословутият ционистки режим, който е убиец на деца, трябва да разберат, че хората по света са достатъчно осъзнати и информирани, добави той.Междувременно френското външно министерство съобщи, цитирано от \"Ройтерс\", че предоставената от Израел информация частично потвърждава това, което европейците са разкрили през 2002 г.Ведомството допълва, че израелската информация потвърждава важността да продължи поддържането на иранската ядрена сделка, тъй като е от съществена важност МААЕ да продължи инспекциите в Иран.Информацията също така може да потвърди необходимостта от дългосрочни гаранции за иранската ядрена програма, пояснява министерството. ", "date": "2018.05.01", "title": "Иран отвърна: Нетаняху е долен лъжец"}
{"url": "http://www.cross.bg/zashtoto-godini-nyama-1573797.html", "text": "/КРОСС/ Здравейте, скъпи българи, честит да е 1 май - Международен ден на труда. Честита да е 142-рата годишнина на Априлското въстание. Поздрави на Клисура, Пещера, Копривщица, Панагюрище, цяла България, която преди 142 години поиска освобождението си от турско робство и спечели свободата си.Днес, тук, сме хора от София, Видин, Свищов, Петрич, Благоевград, Пловдив, Свиленград, Хасково, Димитровград, Враца и още много градове. С нас са хората от Варна, Русе, Бургас и Кърджали. Солидарни сме с работещите, които днес са по площадите на Германия, Франция, Великобритания. Днес тук сме млади и възрастни, работници и служители, лекари и учители, инженери и студенти. И сме тук, обединени и заедно, защото ни води една идея - искаме справедливост. Началото е поставено преди 132 години в Америка, в стачка за 8-часов работен ден. Цели 132 години, хората, които творят, които създават, които произвеждат, се борят за своите права и срещу ограбването на труда им. Но за 132 години светът се промени, неравенствата се увеличиха. 3% от човечеството владее 97% от благата му. Корпорациите трупат богатства, а народите обедняват. С тези богатства корпорациите купуват политици и политиците им осигуряват нови богатства. За тези хората единствената ценност са парите.Там няма идеология, няма принципи, няма политика и морал. Но има бедност и мизерия. И властта днес, в България, крепи управлението си със страх, репресии, цензура и агресия срещу народа си. Затова днес ви поздравявам за най-силното чувство, което показвате - смелост. Смелост да дойдете тук и с лицата си, с гласа си, да кажете - искаме справедливост. Нека днес да изпълним призива на президента Радев и да пуснем прожекторите. Нека да осветим паралелната държава - тъмната страна на управлението. С Вас сме, г-н Радев, този народ, тук, Ви подкрепя. Продължавайте така! Но нека да осветим онова лице на управлението, истинското, а не друго, което всеки ден от телевизорите ни убеждава, че държавата цъфти, а народът живее в благоденствие. Истинското лице на управлението е пропито от кражби и корупция.Прожекторите вече светнаха, но отвън. Докладът на Държавния департамент на САЩ, г-н Борисов, Ви каза, че цялото Ви управление е пропито от корупция, няма свобода на словото, че газите човешките права в България. Най-авторитетните европейски институции и издания Ви казаха, че на върха на председателството на Европа е най-корумпираната и най-бедна държава, управлявана 8 години от Бойко Методиев Борисов.Светнете прожекторите във вашите градове и села. Не се страхувайте! За да има светлина и да се види, че тяхното управление и в местната власт е обрасло с шуробаджанащина, далавери и кражби. Нека от днес тази светлина да тръгне по цялата страна, за да се види истината, за да дадем сили и смелост на народа си, защото 1 500 000 живеят под прага на бедност, 400 000 живеят с по-малко от минималната заплата, близо 4 000 000 българи живеят с под средната заплата. Но имаме за една година нови 61 милионери, 4 млн. живеят под средната заплата, но 400 си увеличаваме заплатите на всеки 3 месеца - депутати, министри, съдии, комисари в КЕВР и в обраслата с привилегии политическо-административна структура. Това не е справедливо, господа управляващи! И вие трябва да се откажете от тези привилегии, иначе народът ще ви откаже. Срещу тази наша политика се е изправила стана - стената на системата, която не иска да се раздели с благините си, която не иска да ги сподели с народа си.Но днес, с вашата подкрепа, със силата на тези над 15 000 души, ние имаме нова енергия да продължим тази борба, защото тя е справедлива. Днес тези прожектори да покажат истинската картина на живота в България. Българи умират по улиците, защото няма болница. Българи умират в болниците, защото нямат пари да си платят. Децата излизат неграмотни от училище. Изчезваме като нация, хора.Изчезваме като народ. Те управляват 8 години, а той лично е във властта от 2001 г. Изведнъж, вчера се събуждат, за да разберат, че пътищата, които построиха, не са модерни, а са дупка до дупка, защото крадоха от там. Да разберат, че блоковете, които санираха не са здрави, а протекоха, защото крадоха от там. Да разберат, че търговските вериги са лоши и продават второкачествена храна, защото търговските вериги ги купиха и те лобираха за тях години наред. Сега се събуждат, като че вчера са влезли във властта. Управлявате 8 години, г-н Борисов, предостатъчно. Преуморена и безидейна власт, която ни предлага две неща - нестабилност и войнстваща агресия. Всеки ден в коалицията се карат помежду си за пари, обществени поръчки, назначения и влияние. Валери Симеонов срещу министрите на ГЕРБ. Цветанов срещу Волен Сидеров.Всички заедно срещу народа си. Това е нестабилно управление, нестабилна политика. Днес сутринта казват едно, на обяд решават второ, а вечерта- трето. Няма перспектива, няма сигурност, не можеш да правиш планове за бъдещето си, защото не знаеш с какъв акъл ще се събудят на другия ден. Тази политика е прикрита с войнствена агресивност. Бойко Борисов и управлението отвориха война на всички и на всичко. Отвориха война на президента Радев и така рушат държавността и институциите в България. Те отвориха война на опозицията, която изпратиха в Сибир от парламентарната трибуна и така рушат парламентаризма. Най-страшното е, че те отвориха война на вас, скъпи българи, когато оставиха хората с увреждания да стоят пред парламента на патерици, защото си позволяват да кажат, че системата ги убива. Те нарочиха всеки протест като платен, като купен. Ще кажат така, сигурно, и за днешния, защото виждат  в народа си враг. Срещу тази непоследователност, нестабилност, войнстваща агресия, цензура- ние искаме друго. Ние искаме сигурност, мир, спокойствие, високи доходи, достоен живот. Най-големият враг, скъпи приятели, на тези наши искания и мечти е един - апатията и безверието. Знаем, че много сте лъгани. Знаем, че много хора не вярват, че нещо може да бъде различно. Знаем, че много хора мислят: \"Така е било и така ще бъде\". Не  няма да бъде така. Може да бъде и различно, г-н Борисов и скъпи българи. Може да имаме българско производство, можем да се храним от българската земя. Можем да се лекуваме без да доплащаме. Можем да работим - българските институции, всички заедно, и за общото благо. Може трудът ви да бъде уважаван. Може пенсиите да бъдат индексирани. Може децата да получават помощ от държавата, за да не изчезнем като народ. Можем, ако бъдем заедно и много, защото те ни искат разделени и на колене. Но ние сме изправени, г-н Борисов. Вие искате да ви ръкопляскаме вкъщи, пред телевизорите, но ние сме тук, за да протестираме. Ние не сме на колене и не ръкопляскаме по нареждане. Изправени сме, горди българи сме, смели българи сме и сме тук да ви кажем: \"Оставка! Отивайте си- Борисов, правителството, управлението, заедно със задкулисието и заедно с онези, които в тъмното, отзад, ви дърпат конците, защото искаме справедливост, искаме да бъдем свободни хора, искаме да имаме достойнство. Отивайте си, за да я има България и за да живее този народ\". ", "date": "2018.05.01", "title": "Нинова: Може да бъде различно! Искаме сигурност, мир, спокойствие, високи доходи, достоен живот"}
{"url": "http://www.cross.bg/mitov-krasimir-podobrim-1573798.html", "text": "/КРОСС/ \"Днес не е празник, а ден за гневен протест срещу това управление, което не чува и не вижда проблемите на българските трудещи и на българския народ\", заяви председателят на синдикат \"Защита\" Красимир Митов пред 15 000 българи, събрали се на митинг по случай 1 май. Той обясни, че за 10 години, 3 кабинета на ГЕРБ са върнали България със 130 години назад. \"Имаме закони на хартия, а реално нямаме никакви права. Който тръгне срещу тях да надига глас, бива смачкван. Или си ГЕРБ, или си вън. До кога?\", попита председателят на \"Защита\".Митов подчерта, че работим по 12, 14, 16 часа, а ни плащат като за един. \"Работим при невероятно тежки условия. Има предприятия, в които собствениците не са променили нищо над 30 години\", каза още той и попита на какво по-напред да се радваме - на високите сметки за партно, на предстоящото увеличение на цените на електроенергията или на съсипаното здравеопазване. \"За да променим нашата страна, трябва да има оставка на това правителство и да отидем незабавно на избори. Ако кажат, че няма алтернатива, ще им отговоря - има алтернатива! Единствената партия в момента, която ни помага, която подава ръка на трудещите се, на българския народ - това е БСП. Нека бъде така и занапред. Нека заедно да подобрим условията на труд, да подобрим доходите, да подобрим живота на българина\", заключи Красимир Митов. ", "date": "2018.05.01", "title": "Красимир Митов: Само БСП подава ръка на трудещите се "}
{"url": "http://www.cross.bg/zaginalite-sred-tezhko-1573799.html", "text": "/КРОСС/ Български гражданин е сред загиналите алпинисти в швейцарските Алпи, съобщи местната полиция, цитирана от \"Ройтерс\". Припомняме че, властите обявиха, че четирима души са загинали в швейцарските Алпи и други петима са в тежко състояние, след като лошо метеорологично време ги принуди да прекарат нощта на открито в района на Pigne d'Arolla. Но днес полицията информира, че броят на загиналите е достигнал шест. Три жени остават под лекарско наблюдение, тъй като са в тежко състояние.Спасители са открили общо 14 души да бедстват в Алпите, докато са се опитвали да се придвижат със ски от Шамони във Франция до Цермат в Швейцария. В съобщение на полицията се отбелязва, че сред загиналите са италианска двойка, италиански водач, 59-годишен, който е паднал от пропаст, както и българка, която днес е починала в болницата.Три жени остават в болница - швейцарка, французойка и италианка. Едната от пострадалите е с опасност за живота.Други петима са с измръзване, включително трима французи, германка и италианец. ", "date": "2018.05.01", "title": "Българка е сред загиналите алпинисти в Швейцария"}
{"url": "http://www.cross.bg/blagoevgrad-zhena-terasata-1573801.html", "text": "/КРОСС/ Жена се самоуби в Благоевград, скачайки от терасата на жилището си, информира БГНЕС.Тя е скочила от третия етаж на блок в квартал „Запад\". Загинала е на място.На мястото на инцидента има полиция и медицински екип. ", "date": "2018.05.01", "title": "Жена се хвърли от терасата в Благоевград"}
{"url": "http://www.cross.bg/tira-ryse-putya-1573800.html", "text": "/КРОСС/ Шофьор на тир пострада при катастрофа на пътя Русе - Бяла, съобщи bTV. Два тира са се сблъскали на пътя.Пострадалият мъж е откаран за преглед и настанен в болница в Русе.Движението в района беше затруднено заради произшествието.Двата тира са се блъснали тази сутрин близо до изхода от село Волово, в участък със завои.Турски камион удря странично в ремаркето български тир. Българският тежкотоварен автомобил е превозвал санитарен фаянс и е пътувал към Петрич.Има предположения, че шофьорът на турския камион е заспал зад волана. Властите информират, че е имало опасност камионът да се запали. Ситуацията обаче била овладяна на място.Турският шофьор е получил гръдна травма при катастрофата.Полицията изяснява причините за инцидента.", "date": "2018.05.01", "title": "Катастрофа между два тира рани шофьор на пътя Русе - Бяла"}
{"url": "http://www.cross.bg/dokazatelstva-hrani-angel-1573779.html", "text": "/КРОСС/ Ако има достатъчно доказателства за изключително вредния характер на тези храни, нормалната стъпка е те проста да бъдат забранени за употреба. Но това изисква доста научни доказателства в каква степен и какво ниво на прием те започват да стават вредни. Това заяви главният държавен здравен инспектор Ангел Кунчева по отношение на двойния стандарт в храните у нас и в Западна Европа.„Не можем да кажем, че трансмазнините са просто отрова, която някой влага нарочно в храните и ние се тровим с тях. Всичко е въпрос на доза. Да, те може да имат място в храната и са влезли в много технологии, особено в сладкарската промишленост. Но когато започва да се прекалява и в чисто икономически причини влагаш по-евтината мазнина, за да замести другите растителни мазнини, тогава нещата отиват на зле. Затова е важен етикета, защото ние можем до известна степен да ограничим този прием с продукти, котио са малко по-скъпи, но по-качествени\", коментира експертът. ", "date": "2018.05.01", "title": "Ангел Кунчев: Ако има доказателства за вредни храни, да бъдат забранени"}
{"url": "http://www.cross.bg/plovdiv-masovi-razkomplektovane-1573780.html", "text": "/КРОСС/ Масови проверки се извършват в Пловдив за незаконни автоморги, информира БГНЕС.При проверките експерти на РИОСВ - Пловдив и полицаи от II-ро РУ на МВР попадат на нерегламентирано разкомплектоване на автомобили в частен имот, намиращ се на околовръстния път на Пловдив, в индустриална зона „Запад\".Дворът е стопанисван от физическо лице, ограден с телена ограда и в него се съхраняват 10-12 излезли от употреба моторни превозни средства, гуми, авточасти втора употреба, врати, брони и други пластмасови части. На пътя пред оградата били паркирани още 12 автомобила.От РИОСВ са издали предписания да се преустановят дейностите по разкомплектоване, както и да се премахнат колите от територията на площадката и пред оградата, като се предадат на фирми, притежаващи разрешителни документи, съгласно закона.Предвидената в закона санкция при подобни нарушения за физическо лице е от 1400 до 4000 лв., а за юридическо - от 7000 до 20 000 лв. ", "date": "2018.05.01", "title": "Масови проверки в Пловдив за незаконни автоморги"}
{"url": "http://www.cross.bg/byrgas-politziyata-kiosk-1573782.html", "text": "/КРОСС/ Мъж е стрелял с пистолет по киоск на Велостанцията в к-с \"Славейков\" в град Бургас.Сигналът е подаден в полицията.Община Бургас е свалила записите от камерите и призовава гражданите, ако разпознаят извършителя, да уведомят полицията или да позвънят на дежурния й номер 056 907 218.\n\t\t\t\t\t ", "date": "2018.05.01", "title": "Мъж стреля по велосипеден киоск в Бургас"}
{"url": "http://www.cross.bg/pirogov-pomosht-tzentur-1573783.html", "text": "/КРОСС/ От 1 май личните лекари ще имат възможност да сключват договори с медицинския център на болница \"Пирогов\".Така само срещу потребителската такса пациентите може да бъдат лекувани от специалистите на спешната болница, когато личният им лекар не е на работа.Проф. Асен Балтов, изп. директор на УМБАЛСМ \"Пирогов\", заяви пред БНТ: \"От една година тече обновяването на нашия медицински център, който приключва и имаме възможност да поемем голяма част от хората, търсещи помощ. Това не може да стане директно през Спешната помощ на спешното отделение на \"Пирогов\". ", "date": "2018.05.01", "title": "\"Пирогов\" ще може да поема пациенти на джипи-тата в почивните дни"}
{"url": "http://www.cross.bg/shestvie-bednostta-koryptziyata-1573781.html", "text": "/КРОСС/ \"Благдаря ви, че имате смелостта, днес, да се съберем и нашият глас да бъде чут.  Това е шествие-протест срещу корупцията и бедността, за справедливост, за справедливо заплащане на труда, за свобода на словото, за човешна свобода\". С тези думи председателят на БСП Корнелия Нинова даде началото на първомайското шествие. Тази година, традиционното за левицата събитие, е за достоен труд, срещу бедността и корупцията.15 000 души, дошли от цялата страна в София, тръгнаха на шествие от паметника на Незнайния войн към Министерския съвет, където ще се проведе протестът. Те носят плакати с надписи: \"Корупцията ни прави бедни\"; \"Не ни превръщайте в нация от обслужващ персонал\"; \"Заплата на хигиенист в Германия - по-висока от учител в България\". Група младежи, облечени в тениски с надпис \"Оставка\", носят транспарант \"Работим и сме бедни\". ", "date": "2018.05.01", "title": "15 000 на първомайското шествие срещу мизерията и грабежа"}
{"url": "http://www.cross.bg/mirchev-borisov-koryptziyata-1573784.html", "text": "/КРОСС/ „Днес за мен не е празник, защото съм гневен. Гневен съм заради мизерията и бедността, заради корупцията\". Това заяви народният представител от ПГ на „БСП за България\" Стоян Мирчев по време на митинг-протеста.Той попита - кой стои зад Гинка Върбакова. „Зад нея се крие само един човек и това е Бойко Борисов. С корупцията, която насажда, той краде от нас\", категоричен е Мирчев. „Ще застанем под прозорците на Борисов и той трябва да ни чуе, че повече така не може! Промяната идва с нас! Нека Бойко види това множество и да знае, че ще го отвеем. И повече няма да позволим да вземе власт от българския народ!\", каза още Стоян Мирчев. ", "date": "2018.05.01", "title": "Мирчев: Не празнувам. Гневен съм заради корупцията и мизерията"}
{"url": "http://www.cross.bg/klisyrov-ivancheva-suvet-1573787.html", "text": "/КРОСС/ Временно изпълняващият длъжността кмет на „Младост\" Владимир Клисуров подаде оставка, съобщава БГНЕС. Това се случва няколко дни, след като Столичният общински съвет го избра за поста на арестуваната за подкуп Десислава Иванчева.Своето решение Клисуров е обявил в профила си във Facebook, като сред мотивите да се оттегли посочва, че не може да се справи със задачата си на кмет.„Аз съм член на инициативата „Зелен Младост\" и отказвам да си „цапам\" ръцете с унищожаването на зелените площи на „Младост\". Столичен общински съвет не се съобрази с основно мое право - да откажа определен пост или длъжност, което направих с декларирания ми самоотвод. Още повече, че с колегата арх. Румен Русев отправихме консенсусно предложение той да поеме кормилото на районната администрация. Мнението ни не бе зачетено. Всъщност нещо нормално за тази „правова\" държава. Но в тази политическа игра аз не желая да съм пионката. Пионката, която като член на „Зелен Младост\" да пусне строежите, които г-жа Иванчева успя да стопира. И заради които видяхте какво й се случи, по сценарий, за чието авторство всички дълбоко в себе си се досещате\", пише Клисуров.Той вярва, че другият доскорошен заместник на Иванчева - арх. Румен Русев, ще се справи с кметските задължения много по-добре.„Понеже ще тръгнат спекулации, строежи не съм пускал. Приех временно решението на Общинския съвет, защото като ръководител на ресор образование бях наясно, че в създалия се административен вакуум няма кой да разпореди плащанията към детските градини и училищата. Отговорност към тези институции и работещите в тях мога да поема. Отговорност за пускане на строежите - не\", написа още Клисуров във Facebook.Той призова управляващите да се вслушат в гласа на гражданите, да променят градоустройството и законите и „те да започнат да защитават не само инвеститорските и финансови интереси за милиарди, но и отделния човек, неговото здраве и здравето на децата ни\". ", "date": "2018.05.01", "title": "Временният кмет на \"Младост\" подаде оставка"}
{"url": "http://www.cross.bg/politziya-kriminalna-katrin-1573785.html", "text": "/КРОСС/ Бившият началник на белгийската криминална полиция Катрин де Бол официално пое поста изпълнителен директор на Европейската полицейска агенция (Европол).„За първи път в историята тази институция се ръководи от жена\", се казва в официално изявление на агенцията.Съветът по правосъдие и вътрешни работи на Европейския съюз одобри Катрин де Бол за тази длъжност на планирано заседание в Брюксел на 8 март. Тя замени досегашния шеф Роб Уейнрайт. Назначението е за срок от четири години.\"Основната ми задача ще бъде да се увеличи доверието в агенцията, както и да се повиши ефектът от работата й. Необходимо е също да се гарантира запазването на баланса между оперативните нужди на страните-членки и ролята на Европол в областта на сигурността\", каза де Бол след назначаването си.48-годишната дама е юрист по образование. Била е офицер от жандармерията, а след това - служител в криминална полиция. През 2012 г. става генерален комисар на Федералната полиция на Белгия, като отново е първата жена на този пост.  ", "date": "2018.05.01", "title": "Жена оглави Европол"}
{"url": "http://www.cross.bg/suobshtava-chast-demonstratziya-1573786.html", "text": "/КРОСС/ Арестуваха участници в неразрешена демонстрация по случай 1-ви май в Истанбул, съобщава БТА. Засега обаче не се съобщава колко души са задържани.Турската полиция е затворила основните пътища към истанбулския централен площад \"Таксим\" като част от мерките за сигурност.Около 26 000 полицаи са разположени в турския мегаполис, включително около района Малтепе в азиатската част на града, където на синдикатите е позволено да организират шествие. ", "date": "2018.05.01", "title": "Арести в Истанбул на демонстрация за 1-ви май"}
{"url": "http://www.cross.bg/neka-bulgariya-hora-1573789.html", "text": "/КРОСС/ \"България трябва да се промени така, че всички българи да имат шанс да работят и живеят достойно тук\", заяви председателят на БСП-София Калоян Паргов пред 15 000 хиляди, събрали се на първомайския митинг  срещу мизерията и грабежа. Той обясни, че днешният 1-ви май не е празничен, а е ден на протест срещу бедността и корупцията, с които ще се запомнят трите правителства на ГЕРБ. По думите му днешна България е изправена пред огромно предизвикателство - работещите хора напускат страната в желанието си да намерят по-справедлива оценка за своя труд. \"Правителството не си дава сметка, че демографската катастрофа застрашава съществуването на нацията ни, която има хилядолетна история. Липсата на социална чувствителност, на грижа за бедните, болните, хората с увреждания и майките е запазена марка за днешните управляващи от ГЕРБ. И с това ще бъдат запомнени те\", категоричен бе той. Според него процесът на ликвидация в държавата продължава с болници, училища, предприятия и научни звена.Паргов обясни, че решението е едно - силно участие на държавата в икономиката, гарантирани трудови, социални и граждански права. Социалистът подчерта, че България трябва да си върне пазарите и да поеме по пътя на индустиализацията и въвеждането на високи технологии. Според него справедливостта и солидарността са ценностите, които ще ни изведат от блатото на бездушието и общественото разделение. \"Ако сега не ни чуят управляващите, ще чуят гласа на народа на следващите избори, а те чукат на вратата. Нашата цел е добруването на мнозинството от българите, а не благополучието на малцинството\", каза още председателят на БСП-София. \"Вярвам, че нашият глас ще бъде чут. Вярвам, че бъдещето на България не е обречено, че със силата на общата ни воля ще променим утрешния ден на трудещите се българи!\", категоричен бе Калоян Паргов.\"Днес е празник на труда и трудовите хора, но в обществото ни нараства несправедливостта към тези, които градят нашето настояще и бъдеще\", заяви параолимпийска лекоатлетка Стела Енева. Тя обясни, че като човек с увреждане още по-осезателно усеща несправедливостта  в нашето  общо ежедневие. \"Пътувах по света и видях възможностите, предоставяни на хора като нас. Може и тук да бъде така. Ние не искаме привилегии, а само право на труд и приличен живот. Ние сме част от света и трябва да имаме своето достойно място в него\", заяви Енева.\"Аз съм студент, решил да остане в България. Решил да гради бъдеще тук. Мои приятели и близки избраха лесния път - някъде навън. Аз обаче останах\", заяви Александър Бончев, студент от Софийския университет. Той обясни, че откакто е студент, му се е налагало да работи какво ли не, дори и без трудов договор. \"Това е по-трудният избор и аз го знам. Аз обаче съм още тук и няма да си ходя\", подчерта той. По думите му трудът не се оценява, младите бягат, а държавата се прави, че не вижда как бъдещето на прекрасната ни страна си отива. \"Нека днес покажем, че сме недоволни. Нека днес накараме хората отново да проговорят. Нека цяла България чуе. Нека Европа чуе. Нека чуят, че искаме промяна. Нека знаят, че има хора като мен, още тук. Нека разберат, че друг избор нямат.  Нека да започнем да строим държава, в която младите хора имат бъдеще\", призова Александър Бончев.\"Г-н здравен министър, г-н премиер, господа управляващи- зов за помощ, за спасяване на държавните болници с общинско участие\", така се обърна д-р Дулева от Ловеч към управляващите. Тя обясни, че здравеопазването ни е болно и умира. \"Държавните болници фалират една след друга. Те не трябва да са фирми, здравето не е стока и не се търгува\" категоричнна бе д-р Силвия Дулева. \"Всички граждани сме потърпевши от хаоса в здравеопазването. Здравната ни система има нужда от промяна, защото в момента нито пациентите, нито лекарите са доволни\", заключи тя. ", "date": "2018.05.01", "title": "Калоян Паргов: България трябва да се промени и всички българи да имат шанс да работят и живеят достойно тук"}
{"url": "http://www.cross.bg/kazichene-dvizhenieto-ychastuk-1573769.html", "text": "/КРОСС/ Около 11 ч. ще се пусне движението по ремонтирания 2,9 км участък от Източната дъга на Софийския околовръстен път в платното от Казичене до АМ „Тракия\" от км 32+680 до км 35+577. Пътноподдържащото дружество работи изключително мобилизирано и завърши ремонта за 10 дни. По този начин движението по обновената отсечка се пуска предсрочно и преди предстоящите три почивни дни за Гергьовден.През миналата година беше изцяло обновено и платното от АМ „Тракия\" до Казичене, както и на двете платна на 4,8-километровия участък от АМ „Хемус\" до Казичене от км 26+610 до км 31+416.С цялостното обновяване на настилката на Източната дъга се повишава безопасността на движение на пътуващите по автомагистралния пръстен около столицата. Подобрява се свързаността между автомагистралите „Тракия\" и „Хемус\" и Северната скоростна тангента, която е транзитната връзка със Западната дъга на Софийския околовръстен път и АМ „Люлин\". По този начин транзитният и тежкотоварният трафик не се налага да преминава през града, с което се пести време, облекчава се движението и се намалява замърсяването на въздуха.Ремонтираният участък е с нова асфалтова настилка, хоризонтална маркировка, мантинели и пътни знаци. Изпълнител на строителните работи е ДЗЗД „Белмекен 2015\". Дружеството отговоря за текущия ремонт и поддържането на републиканските пътища в област София. ", "date": "2018.05.01", "title": "Пускат движението по СОП в платното от Казичене до АМ „Тракия“"}
{"url": "http://www.cross.bg/vreme-loshoto-bili-1573770.html", "text": "/КРОСС/ Шестима души са загинали в швейцарските Алпи, след като лошото време ги принудило да прекарат нощта на открито. Други петима са настанени в болница в тежко състояние.Туристите били изненадани от снежна буря, а сигналът подал домакинът на хижа, в която трябвало да отседне групата. Изпратените спасители, със седем хеликоптера, открили скиорите, повечето от които вече били измръзнали.При друг инцидент в района, заради лошото време, загинаха двама швейцарски алпинисти. ", "date": "2018.05.01", "title": "Лошото време в швейцарските Алпи отне 8 живота"}
{"url": "http://www.cross.bg/dimitrov-komentira-zaetite-1573768.html", "text": "/КРОСС/ „Истинският проблем на пазара на труда у нас е, че не получаваме толкова, колкото заработваме\". Това заяви в ефира на „Здравей, България\" президентът на КНСБ Пламен Димитров. Тревожно е също, че въпреки увеличението на средната заплата, много българи работят за по-ниска от нея, смята още Димитров.Той коментира и огромната разлика във възнагражденията за заетите в отделните сектори на икономиката ни. Според проучване на КНСБ заетите в IT индустрията, например, получават пет пъти повече от работещите в ресторантьорството.„За някои има две пилета, а за други няма и зеле\", коментира синдикалистът.Той допусна, че ниските заплати в туризма може би се дължат на това, че много работници са в сивата икономика.Расте и броят на хората, които живеят под линията на бедност, отбеляза още Димитров.Той обаче прогнозира, че до 2-3 години ще има съществен скок в заплатите. За София се очаквало средната да стане 1000 евро.  ", "date": "2018.05.01", "title": "Синдикалист: Българинът не получава толкова, колкото заработва"}
{"url": "http://www.cross.bg/lynata-raiioni-izsledva-1573771.html", "text": "/КРОСС/ За голяма изненада на учените и въпреки изявеното миналата година от американския президент Доналд Тръмп желание да бъдат изпратени астронавти на Луната, НАСА сложи край на уникалната си програма за създаване на луноход, предаде \"Франс прес\".Учени, работещи по програмата Resource Prospector, която трябваше да доведе до построяване на роботизирано возило, предназначено да изследва полярните райони на Луната, изразиха учудването си. Лунният робот, чието построяване започна преди десетина години, щеше да е единственият, който може да изследва полярни райони на Луната.  ", "date": "2018.05.01", "title": "НАСА сложи край на уникалната си програма за създаване на луноход"}
{"url": "http://www.cross.bg/teodora-bulgariya-leti-1573776.html", "text": "/КРОСС/ Тежко болната българка Теодора Маджарова ще лети от Бразилия в петък, съобщи \"24 часа\". Прибирането на Теодора в България е възможно, след като турската болница \"Анадолу\" заедно с турските авиолинии е осигурила самолет и медицински екип. Така жената ще може да бъде транспортирана.Припомняме, Теодора замина за Бразилия, за да търси алтернативно лечение на онкозаболяването си.Приятел на семейството коментира, че не знае какво е предизвикало Теодора и Александър да търсят алтернативно лечение.\"Не знам каква е причината да потърсят подобна помощ. Теодора и Александър още от самото начало се опитваха да се справят сами с лечението. Аз също бях изненадан\", разказа Тихомир Тодоров и допълни, че е научил за случая от медиите. Семейството не коментирало много проблема. \"Явно състоянието ѝ се е влошило. Тя правеше химиотерапии, които не са дали резултат\", обясни Тодоров.  ", "date": "2018.05.01", "title": "Болната Теодора лети за България в петък"}
{"url": "http://www.cross.bg/tryda-radev-zatova-1573773.html", "text": "/КРОСС/ Президентът Румен Радев честити празникът на българите в социалната мрежа Фейсбук.\"Днес светът отбелязва Международния ден на труда и работническата солидарност. Един от празниците, които сплотяват отвъд националните граници и културите.Уважението към труда е мерило за обществената справедливост. У нас в много региони и в много професии трудът е недооценен. Затова бих желал да поздравя хората, които отстояват правото на достойни условия на труд и справедливо заплащане.Общество, в което пътят към успеха не минава през труда и съзиданието, а през корупцията и клиентелизма, е обречено на постоянна криза и неудовлетворeност. От нас зависи да ги преодолеем. Затова искам да благодаря на всички онези: бедни и заможни хора на умствения и физическия труд, които с почтеност и усърдие градят и пазят България.Честит Първи май, скъпи сънародници!\", написа държавният глава. ", "date": "2018.05.01", "title": "Радев: Уважението към труда е мерило за обществената справедливост"}
{"url": "http://www.cross.bg/intelektyalnata-sobstvenost-bulgariya-1573772.html", "text": "/КРОСС/ България е изключена от т.нар. „черен списък\" за защита на интелектуалната собственост на САЩ след като в продължение на пет последователни години бе част от него. Това става ясно от оповестените резултати на годишния преглед от Търговския закон на САЩ за състоянието на защитата на правата на интелектуалната собственост.От Министерството на външните работи коментираха, че изваждането на България от т. нар. „черен списък\" е оценка за реалния напредък на страната ни в областта на интелектуалната собственост и е резултат на дългогодишните усилия на посолството във Вашингтон и българските институции.От ведомството посочват, че решението е положителен знак към чуждестранните инвеститори и особено към американския високотехнологичен бизнес и е предпоставка за засилване на интереса на американския бизнес към България. ", "date": "2018.05.01", "title": "България вече не е част от т.нар. \"черен списък“ на САЩ за защита на интелектуалната собственост"}
{"url": "http://www.cross.bg/narysheniya-konstatirani-vreme-1573775.html", "text": "/КРОСС/ 26 325 нарушения са констатирани по време на последната операция на Пътна полиция за скорост. Тя се проведе по линия на Европейската мрежа на службите на Пътна полиция (TISPOL) от 16 до 22 април на територията на цялата страна. За сравнение, по време на предишната операция за контрол на разрешената скорост, проведена през месец август 2017 г., са констатирани общо 18 955 нарушения.От констатираните общо 26 325 нарушения, 15 240 са установени от служители, осъществяващи контрол с мобилни технически средства. 4959 са констатирани със стационарни камери, а с новите камери на триноги са установени 6126 нарушения.По време на операцията са установени и редица криминални престъпления - 14 случая на притежание на наркотични вещества и са открити 5 издирвани лица.   ", "date": "2018.05.01", "title": "26 325 нарушения са констатирани при последната операция за скорост"}
{"url": "http://www.cross.bg/kardinal-vatikana-melburn-1573777.html", "text": "/КРОСС/ Австралийският кардинал Джордж Пел, най-старшият служител от Ватикана, беше обвинен в сексуалeн тормоз. Кардиналът ще бъде съден в Австралия.76-годишният Пил е ковчежник на Ватикана и е приближен до Папа Франциск. Австралийският кардинал ще се изправи в съда като срещу него са повдигнати обвинения за сексуално малтретиране от преди десетилетия.Магистрат Белинда Уолингтън отхвърли около половината от обвиненията, които бяха изслушани по време на четириседмичното предварително изслушване в Мелбърн, но реши, че обвинението на прокуратурата е достатъчно силно, за да оправдае съдебен процес.76-годишният свещеник бе невъзмутим на изслушването днес в Мелбърн. На въпрос относно далис е намира виновен кардинал Пел категорично отговори, че е невинен. ", "date": "2018.05.01", "title": "Съдят ковчежника на Ватикана за сексуален тормоз"}
{"url": "http://www.cross.bg/hurvatiya-bernardich-stranata-1573778.html", "text": "/КРОСС/ Минимална заплата от 540 евро поискаха социалдемократите в Хърватия. Според лидера им Давор Бернардич, минималното заплащане трябва да бъде 60% от средното за страната.Бернардич, който е лидер на Социалдемократическата партия на Хърватия, заяви още по повод на днешния Празник на труда, че най-голямата опозиционна сила в страната винаги \"е била и ще бъде най-големият поддръжник на работническите права\".Седемдесет на сто от трудещите се в Хърватия получават заплащане под 5000 куни месечно (675 евро), посочи още в празничното си послание опозиционният лидер.Бернардич открои и проблема с \"ежедневната емиграция на работници\", които по думите му не могат да осигурят на семействата си елементарни условия на живот. ", "date": "2018.05.01", "title": "В Хърватия искат минимална заплата от 540 евро"}
{"url": "http://www.cross.bg/gurtziya-chasova-moryatzite-1573758.html", "text": "/КРОСС/ В Гърция федерацията на моряците провежда национална 24-часова стачка, която ще спре трафика на всички кораби, предаде БНТ.Протестът е за незабавно уреждане на спора за пенсионното осигуряване.Сред исканията са още сключването на колективни договори с цел намаляване на безработицата и подходящи заплати за екипажите, които да се изплащат навреме.  ", "date": "2018.05.01", "title": "24-часова стачка на моряците в Гърция"}
{"url": "http://www.cross.bg/netanyahy-iran-oruzhie-1573761.html", "text": "/КРОСС/ Премиерът на Израел Бенямин Нетаняху обвини Иран в укриване на разработки на ядрено оръжие, предадоха информационните агенции. Нетаняху заяви, че израелските спецслужби разполагат с \"половин тон материали\", включващи 55 хиляди документа и 183 компактдиска от ядрените архиви на Иран.Изявлението му, което той произнесе на английски, беше излъчено от всички водещи телевизионни канали в Израел.По думите на израелския премиер, материалите доказват, Техеран \"безсрамно е лъгал\", че не е работил по създаване на ядрено оръжие преди сключването на сделката с шесторката международни посредници (САЩ, Великобритания, Русия, Франция, Германия и Китай) и че замразява ядрената си програма.Той посочи, че в рамките на секретния проект \"Амад\" Иран е разработвал ядрени оръжия. Речта на Нетаняху беше придружена със слайдове и с веществени доказателства, намиращи се на разположение на израелските спецслужби.Припомняме, през 2015 г. Техеран се съгласи да замрази ядрената си програмаНетаняху изрази готовност да предостави документи на представители на други държави, които искат да се запознаят със случая, както и на Международната агенция по атомна енергия (МААЕ). Той допълни, че израелките спецслужби вече са споделили разузнавателната информация с американските си колеги. ", "date": "2018.05.01", "title": "Нетаняху: Иран безсрамно е укрил разработки на ядрено оръжие"}
{"url": "http://www.cross.bg/yanev-tzska-hristo-1573788.html", "text": "/КРОСС/ Ръководството на ЦСКА-София е освободило Стамен Белчев от поста старши-треньор на тима, като временно „червените\" ще бъдат водени от Христо Янев, съобщава gong.bg.Бившият наставник Христо Янев сменя хасковлията на позицията и ще води тренировката следобед. Белчев не успя да постигне главните цели пред ЦСКА, които бяха спечелването на титлата и Купата на страната. При това положение бе ясно, че наставникът няма да запази поста си.Засега официалният сайт на ЦСКА не е обявил нищо по темата, очаква се това да стане по-късно през деня. От клуба нито потвърждават, нито отричат новината на този етап.Христо Янев бе начело на ЦСКА през сезона 2015/16 година, когато тимът игра във В група и спечели Купата на страната. Впоследствие той започна сезона и в Първа лига, но скоро след това бе уволнен. От тази година Янев е на позицията скаут в \"червения\" клуб. ", "date": "2018.05.01", "title": "Освободиха Стамен Белчев като треньор на ЦСКА-София"}
{"url": "http://www.cross.bg/myasto-vnimanie-kross-1573804.html", "text": "/КРОСС/ Млад моторист загина при тежка катастрофа на АМ \"Тракия\" в района на 60-и км, съобщиха за Агенция КРОСС преминаващи в участъка.По думите на очевидци лек автомобил засича един мотор, при спирането му друг мотоциклетист го застига и блъска.В следствие на инцидента вторият моторист загива на място.В участъка се преминава с повишено внимание, на място има полиция и линейка.Агенция КРОСС ви призовава да шофирате с повишено внимание и съобразена скорост.", "date": "2018.05.01", "title": "Моторист загина на \"Тракия\" след засичане от лек автомобил"}
{"url": "http://www.cross.bg/trump-daniuls-stormi-1573759.html", "text": "/КРОСС/ Американската порноактриса Сторми Даниълс внесе жалба срещу Доналд Тръмп, обвинявайки го в клевета, предадоха ДПА и Франс прес, като се позоваха на нейния адвокат. Сторми Даниълс, чието истинско име е Стефани Клифорд, е завела иска в съд в Ню Йорк. Той е бил внесен от адвоката й Майкъл Авенати. Така към съдебната полемика между Сторми Даниълс и Доналд Тръмп се добавя нова глава. Сторми Даниълс е в съдебна битка с Тръмп, откакто поиска от съдия в Лос Анджелис да анулира споразумение за поверителност, според което тя приела да не говори за своята предполагаема връзка с Тръмп в замяна на 130 000 долара обезщетение.Адвокатът на Тръмп - Майкъл Коен, каза, че е договорил сам споразумението и е извадил парите от джоба си, за да плати на актрисата. Самият Коен също е обект на разследване в Манхатън. В телевизионно интервю в края на март Сторми Даниълс разказа пикантни детайли за връзката си Тръмп в периода 2006-2007 г. Тя каза също така, че била заплашена през 2011 г. на паркинг в Лас Вегас от неизвестен мъж. Той казал, че ще се разправя с дъщеря й, ако тя разкрие връзката си с Тръмп.В средата на април Сторми Даниълс представи фоторобот на непознатия, който я заплашил. После Тръмп коментира в Туитър фоторобота и каза, че той е на човек, който не съществува. Тогава той определи действията на Сторми Даниълс като \"абсолютна измама\". В иска срещу Тръмп порноактрисата, която е на 39 години, обвинява президента в клевета и оценява на 75 000 долара вредите, които е понесла заради неговия коментар в Туитър, видян от 50 милиона негови последователи в социалната мрежа. ", "date": "2018.05.01", "title": "Порноактрисата Сторми Даниълс внесе иск срещу Тръмп за клевета"}
{"url": "http://www.cross.bg/koryptziyata-bednostta-protest-1573763.html", "text": "/КРОСС/ БСП организира протест на 1 май срещу корупцията и бедността, съобщиха от партията.В 11:00 ч. пред Паметника на Незнайния воин (площад \"Александър Невски\") в София се очаква да се съберат протестиращите.Протестното шествие ще мине по маршрута - пл. \"Ал. Невски\" - ул. \"Г.С.Раковски\" - бул. \"Дондуков\" - пл.\"Независимост\" (пред Министерски съвет).Началото на митинга, пък, е в 12:00 ч.", "date": "2018.05.01", "title": "БСП на протест срещу корупцията и бедността"}
{"url": "http://www.cross.bg/imat-obyasnyava-izdanieto-1573764.html", "text": "/КРОСС/ \"Всеки втори без море\", информира \"Труд\". Всекиднвникът цитира данни на НСИ, от които става ясно, че всеки вътори българин не може да си позволи почивка извън дома поне една седмица в годината. Данните показват още, че 30% от населението живее в материални лишения, като 32 на сто не могат да си позволят редовно да ядат месо.\"24 часа\" публикува препоръка на експерти по топлоснабдяването, които съветват: \"Платете двойните мартенски сметки за парно през юли - очакват се да паднат. Изданието обяснява, че от ч май топлинните счетоводители започват отчетите на уредите. Така че домакинствата, които имат високи мартенски задължения, могат да изчакат изравнителната си сметка и ако имат да получават пари по нея, ще може да погасят сметката си с тях, посочва 24 часа.\"Забраняват да ни искат ЕГН\", пише в заглавие на първата си страница \"Стандарт\". Изданието обяснява, че с промени в Закона за защита на личните данним които са публикувани за обществено обсъждане, безразборното искане на ЕГН и снимане на лични карти от фирми и чиновници вероятно скоро ще спре.  ", "date": "2018.05.01", "title": "Във вестниците на 1 май"}
{"url": "http://www.cross.bg/slovoto-svobodata-svoboda-1573803.html", "text": "/КРОСС/ Повече от 130 години, БСП отбелязва Деня на труда и работническата силидарност, на който днес,  повече от 15 000 човека от цялата страна казаха \"Не на корупцията\", \"Не на мафията, която експлоатира труда на българина\".  Събралите се поискаха мир, труд и свобода.Честването на 1 май продължи и с отбелязване на Празника на свободното словото, където представители на десетки печатни и електронни български медии казаха, че ги е срам за 111-то място, на което е поставена България от \"Репортери без граници\" по свобода на словото. Те общаха всеки ден да отстояват свободата на словото, свободата за родината си и за света, и истината за това,  което се случва около нас.В празника на свободните медии взеха участие млади артисти,  група No More Many More и легендарната рок група Сигнал, които подкрепиха свободата на словото.  ", "date": "2018.05.01", "title": "На празника на свободното словото: Свободата трябва да се отстоява всеки ден  "}
{"url": "http://www.cross.bg/pytin-vladimir-iranskata-1573767.html", "text": "/КРОСС/ Президентът на Русия и израелският премиер, Владимир Путин и Бенямин Нетаняху разговаряха по телефона относно споразумението по иранската ядрена програма, в това число и за израелските разузнавателни документи за секретни ирански ядрени дейности, предаде \"Ройтерс\".\"Владимир Путин потвърди позицията на Русия: съвместният, всеобхватен план за действие по иранската ядрена програма, който има първостепенно значение за обезпечаване на международната стабилност и безопасност, трябва да се спазва стриктно от всички страни\", пише в съобщение на Кремъл за разговора.Двамата лидери са разговаряли и за ситуацията в Близкия изток като цяло, в това число и за развитието на обстановката в Сирия. ", "date": "2018.05.01", "title": "Путин и Нетаняху са говорили по телефона за Иран, Близкия изток и Сирия"}
{"url": "http://www.cross.bg/chasa-byrgas-zapochne-1573760.html", "text": "/КРОСС/ ***Копривщица.От 11.00 часа председателят на парламента ще поднесе цветя на гроба на Тодор Каблешков в двора на църквата „Успение Богородично\" в Копривщица. Тържественото честване ще започне в 11.30 часа пред Паметника-костница в града. Цвета Караянчева ще произнесе слово по повод 142-годишнината от Априлската епопея. Поднесени ще бъдат венци и цветя. На заслужили копривщенци ще бъдат връчени почетни плакети.***Панагюрище.От 20.20 часа председателят на Народното събрание ще участва в тържествената заря-проверка в Панагюрище по случай годишнината от Априлската епопея. Цвета Караянчева ще приеме pочетния караул и ще произнесе слово.***София.От 10.30 часа пред Националния дворец на културата (НДК) представители на КНСБ и Младежки форум 21 организират мобилен синдикален информационен център. На място освен полезни материали, всеки може да получи и безплатна трудово-правна консултация от експертите на КНСБ.***София.От 10.30 часа в Рапортната зала на хирурзите в УМБАЛСМ „Н. И. Пирогов\" деца от Троян ще дарят специална апаратура за малките пациенти на лечебното заведение.***София.От 11.00 часа от пл. „Света Неделя\" започва организирано от КТ „Подкрепа\" празнично шествие по повод 1 май - Деня на труда. То ще се придвижи до музея „Земята и хората\", където от 12.30 часа започва концерт на „Рок за труда\".***София.От 11.00 часа, пред паметника на Незнайния войн (площад „Александър Невски\") ще започне събирането на участниците в организирания от БСП протест с искане за достойни доходи. Протестното шествие ще мине по маршрута пл. „Ал. Невски\" - ул. „Г. С. Раковски\" - бул. „Дондуков\" - пл. „Независимост\" (пред Министерски съвет). В 12.00 часа е началото на митинга.***Асеновград.От 11.00 часа ще се състои официално откриване на пещерата „Добростански бисер\" като нова туристическа атракция в общината.***Бургас.От 10.00 до 20.00 часа на ул. „Александровска\" до Районен съд - Бургас (зад паметника \"Альоша\") ще се проведе пролетен фест „Фермери и творци\".***Бургас. Министърът на регионалното развитие и благоустройството Николай Нанков ще инспектира изпълнението на инфраструктурни обекти в Бургас. В 11.00 часа на мястото на ремонта - дясното платно след п. в. Ветрен в посока Бургас, той ще се запознае с рехабилитацията на магистрала „Тракия\" в участъка Бургас - кв. Ветрен. След това министър Нанков ще провери напредъка по изграждане на четирилентово трасе на пътя Бургас - Слънчев бряг. В рамките на посещението си в Бургас министър Нанков ще инспектира реализирането на обекти, финансирани от ОПРР.***Велико Търново.На Таблата пред Факултета по изобразително изкуство ще бъде подредена Изложба по повод Националния събор на овцевъдите.***Враца.От 10.00 часа в голямата зала на ХГ „Иван Фунев\" ще се проведе паметна фотоизложба за наводнението във Враца на 1 май 1966 година.***Враца.От 11.00 часа пред Народно читалище „Развитие 1869\" ще се проведе концерт на духовия оркестър при читалището.***Видин.От 11.00 часа заместник-кметовете на Община Видин инж. Цветан Асенов и Венци Пасков, заедно със секретаря на Общината Иванела Андреева ще присъстват на туристически празник в mестността Божурица.***Каварна.От 08.30 часа пред сградата на Община Каварна ще бъдат раздавани чували и ръкавици на желаещите да се включат в общоградското почистване.***Панагюрище.На 1 май от 10.30 часа започва Литийното шествие от Историческия музей в Панагюрище до централния площад \"20 април\". Ритуалът по издигане на националното знаме на Република България е в 10.45 часа, а в 11.00 часа е заупокойната панихида за загиналите в Априлското въстание. В 11.30 часа на Национален мемориален комплекс „Априлци\" ще започне Военно-историческа възстановка „Мъжество и саможертва - Панагюрище 1876\", с участието на Национално дружество „Традиция\".***Панагюрище/Попинци.От 18.30 часа жителите на село Попинци ще проведат мирен протест срещу проучването и разработването на площ „Борова могила\" от страна на „Асарел-Медет\" АД в община Панагюрище и община Стрелча, област Пазарджик.***Перник.От 20.00 часа в Църногорския манастир „Свети Безсребреници Козма и Дамян\" над брезнишкото село Гигинци ще започне Всенощното бдение в чест на Пресвета Богородица Всецарица.***Русе.От 14.00 часа на Русенския хиподрум ще се проведе изпитанието по Обездка, което е част от провеждащия се Национален турнир по Всестранна езда.***Смолян.От 18.00 часа в зала „Петър Стайков\" ще бъде открита изложба с творби на доц. д-р Кирил Божков, преподавател в катедра „Живопис\" на Националната художествена галерия „Николай Павлович\".  ", "date": "2018.05.01", "title": "Предстоящи събития на 1 май 2018"}
{"url": "http://www.cross.bg/vuvezhdaneto-stomana-alyminiii-1573762.html", "text": "/КРОСС/ САЩ отлагат въвеждането на новите мита върху стоманата и алуминия. Отсрочката важи за ЕС, Канада и Мексико предаде Дойче веле. Според обявения по-рано срок таксите трябваше да влязат в сила от днес.Припомняме, германският канцлер Ангела Меркел и френският президент Еманюел Макрон при разговорите си в САЩ с президента Доналд Тръмп настояха за Европейския съюз да бъде направено изключение при въвеждането на митническите такси. Двамата предложиха изделията от стомана и алуминий, внасяни от ЕС, да бъдат освободени от мита.През месец март Тръмп постанови вносът на изделия от стомана да се облага с мито от 25%, а от алуминий - с 10%. ", "date": "2018.05.01", "title": "Белият дом отлага въвеждането на митата върху стоманата и алуминия"}
{"url": "http://www.cross.bg/vsichki-pensii-roditeli-1573765.html", "text": "/КРОСС/ С протест пред Народното събрание в София родители ще настояват да се промени социалният модел за защита на децата. Кувьози във всички болници, безплатно детско здравеопазване, месечни детски добавки за всички родители, персонални пенсии за всички деца сираци - това са част от формулираните искания.За да отговори на един от поставените проблеми с достъпа до персонални пенсии, Социалното министерство предлага от 2019-а децата-сираци да ги получават без доходен критерий,  средствата да се трансформират в социална помощ и да се плащат от социалните служби. Това обяви ресорният заместник-министър Росица Димитрова\"Очакваме около 8000 деца да се възползват от този нов вид семейна помощ, при условие че бъде подкрепено\".Родители ще се съберат и пред сградата на Областната администрация в Стара Загора. Протестът е част от националната инициатива под надслов \"Код Черно\",Златина Хаджипанайотова, чийто съпруг е починал преди да има 5 години осигурителен стаж, обясни, че ще протестира, защото нейните три деца са лишени от наследствени пенсии. Персонални не могат да получат, тъй като доходът надхвърля прага от 85 лв. на човек.„Ако сте вдовец или вдовица с едно дете, трябва да получавате под 150 лв., за да може детето ви сирак да получи персонална пенсия в размер от 108 лв. Тя обаче първо се гласува от общината и след това се гласува от Министерски съвет. Това е държавата на абсурдите\", обясни Хаджипанайотова, която ще протестира.  ", "date": "2018.05.01", "title": "Код \"Черно\": Пред НС родители ще настояват за промяна в социалния модел за защита на децата"}
{"url": "http://www.cross.bg/demonstratzii-vsichki-merki-1573766.html", "text": "/КРОСС/ С протестни демонстрации гърците се подготвят да отбележат днешния международен ден на труда. Синдикатите и опозиционните партии организират демонстрации в страна срещу строгите икономически мерки на правителството. Протести ще има и в други страниВъв Франция, за стачки са мобилизирани държавните служители, железничарите, пенсионерите, здравните работници в домовете за възрастни, а също и персоналът от авиокомпания Air FranceТурските власти разрешиха първомайски демонстрации в Истанбул, но само в една ограничена зона, а 26000 полицаи ще поддържат реда. Властите взимат всички мерки, за да избегнат сценария от 1977 година, когато на площад „Таксим\" бяха убити десетки протестиращи.Многохиляден протест се очаква в столицата на Филипините - Манила срещу повишената цена на живота и неизпълненото обещание на президента да спре изтичането на работна ръка зад граница.Над 80 демонстрации са свикани в Испания в Международния ден на труда, съобщават испански медии. Синдикатите призоваха за масово участие. Исканията към правителство са за равноправие между половете, по-добри работни места, по-високи заплати и достойни пенсии. На демонстрациите ще присъстват и представители на политически партии като Социалистите, \"Подемос\" и Обединената левица.С протестни демонстрации срещу строгите икономически мерки на правителството, гърците отбелязват международния ден на труда. Вече е започнала и поредната стачка , съобщи кореспондентът на БНР Катя Пеева. Напълно е засегнат транспортният сектор. От полунощ моряците са блокирани всички гръцки пристанища. За да не се отрази на туризма, към островите Тасос и Самотраки, където хотелите са резервирани предимно за български туристи, фериботите се движат по разписание, а моряците стачкуват символично. Железничарите не допускат днес движението на нито един влак. Метрото в Атина спря, а градските автобуси се движат само в часовете на демонстрациите, за да обслужват участниците в протестите. Синдикатите, всички опозиционни партии и дори местни организации на управляващата „Сириза\" приканват гърците за масово участиеЕвропейските синдикати посрещат първи май с предизвикателството да продължат да защитават правата на работниците без силната членска основа от миналото. В държави като Франция, Великобритания и Швейцария броят на синдикалните членове е спаднал с една трета за последните 30 години. ", "date": "2018.05.01", "title": "Европейските страни посрещат Първи май с протести"}
{"url": "http://www.cross.bg/iieremiya-gospod-iierysalim-1573724.html", "text": "/КРОСС/ На първи май Църквата празнува св. пророк Йеремия, който живял около 600 години преди Рождество Христово.Йеремия бил син на свещеник Хеликия и бил едва на 15 години, когато Господ му заповядал да възвести волята Му на юдейския народ. \"О, Господи Боже! - казал Йеремия - аз не умея да говоря, защото съм още млад\". Но Господ му казал: \"Не казвай: \"Млад съм\", защото до всички, които ще те пратя, ще идеш и всичко, що ти заповядам ще кажеш. Не бой се, защото Аз съм с тебе!\" И Господ се допрял до устата на Йеремия и казал: \"Ето, Аз турих Моите думи в устата ти и те поставих над народи и царства, за да изкореняваш и разоряваш, да погубваш и разрушаваш, да съзиждаш и насаждаш\" (Йеремия 1:6-10).Това било в царуването на един от благочестивите юдейски царе, Йосия, който се стремял да възстанови поклонението на единия Бог. Юдейският народ в онова време се предавал на пороци и идолослужение. Не само в околностите на Йерусалим, по хълмовете и горите, но дори около самия храм Господен стояли идоли, на които усърдно се извършвали жертвоприношения, а между това служенето на истинския Бог се ограничавало само в едни външни обряди. Йеремия, послушен на Божията повеля, започнал да укорява народа заради идолопоклонството и да го предупреждава, че Божият гняв ще дойде над него. Той говорел на юдеите, че скоро ще ги нападне силен народ, който ще опустоши отечеството им и ще разруши укрепените им градове.Народът с гняв слушал думите на пророка и по подстрекателство на своите жреци и лъжепророци яростно преследвал Йеремия. Сам пророкът понякога падал духом от преследванията на враговете.Между това предсказанията се изпълнили: бедствията върху Йерусалим започнали; Юдея била нападната от египетския фараон Нехао, който завладял Йерусалим. Цар Йосия умрял от рана, получена в сражението. Йеремия оплакал смъртта на благочестивия цар. Вместо Йосия фараон Нехао назначил за цар Йоаким, когото задължил да му плаща данък.Но това първо бедствие не довело юдеите до покаяние; те продължавали да грешат и да изпълняват само външните обреди на закона, който се състоял в жертви и всесъжения. Но не само външни обреди изисква Господ: Нему преди всичко е нужно сърцето, изпълнено с искрено разкаяние, вяра и любов. Господ заповядал на Йеремия да застане при вратите на храма и да говори на влизащия народ:\"Тъй казва Господ Саваот, Бог Израилев: \"Изправете вашите пътища и вашите дела, и Аз ще ви оставя да живеете на това място! Не се уповавайте на лъжливите думи: \"Тук е храмът Господен, храмът Господен, храмът Господен!\" Но ако оправите напълно вашите пътища и вашите дела, ако вярно извършвате съд между човека и съперника му, не притеснявате другоземец, сирак и вдовица, не проливате невинна кръв на това място и не тръгнете след други богове за ваша беда, Аз ще ви оставя да живеете на това място...Как! Вие крадете и убивате, прелюбодействате и се кълнете в лъжа, и после дохождате и се изправяте пред лицето Ми в тоя дом, на който е призовано Моето име, и казвате: \"Спасени сме\", та и занапред да вършите всички тия гнусотии! Не превърна ли се във вашите очи на разбойнически вертеп тоя дом, над който е призовано Моето име?\" (Йеремия 7:3-11).След това Господ откил на Йеремия всички бедствия, с които той ще накаже юдеите: дълговременно робуване на чужд народ, разорение на Йерусалим, запустяване на цяла Юдея. \"И труповете на тоя народ ще бъдат храна на небесни птици и на земни зверове, и не ще има кой да ги пропъжда\". Тъй казал Господ: \"В градовете на Юдея и по улиците йерусалимски ще пратя глас на тържество и глас на веселие, глас на младоженец и глас на невяста, защото тая земя ще стане пустиня\". (Йеремия 7:33-34).Йеремия със съкрушение сърдечно молел Бога за помилване, но Господ искал покаяние и поправяне на юдеите. А те упорствали в граховете си, и заплахите трябвало да се изпълнят. Йеремия вярно и безстрашно предавал на народа Божиите слова, призовавайки го към покаяние. Той непрестанно проповядвал в събранията народни и в храма, и в царския дворец. Веднъж той, по повеля на Господа, взел глинен съд и го счупил пред всички, като предвещавал, че точно така Господ ще унищожи и съкруши народа, който върши беззакония. Но думите му не вразумявало слушателите, а само възбуждали в тях негодувание и ярост. Те веднъж хванали Йеремия в църковния двор и искали да го умъртвят, но юдейските началници ги изтръгнали из ръцете на враговете му.Скоро след това вавилонския цар Навуходоносор завладял Йерусалим, разграбил храма и отвел в плен много юдеи. Той оставил за цар Йоакил, но му наложил тежък данък. Йеремия знаел, че пленът ще продължи 70 години, и казал това на царя и народа. Но лъжепророците ги обнадеждавали, като уверявали, че пленът ще бъде непродължителен, и Йеремия бил затворен в тъмница.Тук Господ му казал:\"Вземи си свитък книга и напиши в него всички думи, които Аз ти говорих, и заповядай да ги прочетат пред народа! Може би, домът Юдов, като чуе за бедствията, които мисля да им сторя, ще се обърнат всеки от злия си път, и Аз ще простя неправдата им и греха им\" (Йеремия 36:2-3).Йеремия повикал своя ученик Варух, за да запише всичко, каквото му каже пророкът. Когато всичко било написано, Йеремия му казал:\"Аз съм затворен и не мога да отида в дома Господен. Но иди ти в деня на поста, прочети тая книга пред народа! Може би той ще се смири пред Господа и ще отстъпи от своите лоши дела\".Варух така и направил. Царят узнал за това , заповядал да донесат книгата и я изгорил. Господ заповядал на Йеремия отново да напише книга, в която той повторил предишното, пробавил нови откровения, които получил от Господа, и между другото - пророчество за скорошното убийство на Йоаким. Действително, Йоаким, прелъстен от думите на лъжепророците, се отказал да плати данък на победителя. Навуходоносор пратил войска. Йоаким бил убит, и вместо него бил назначен за цар Йехония, а след него - Седекия.Йеремия дълбоко скърбял за своето отечество. Той молел Бога да смекчи праведния Си гняв и да прекрати бедствието. Господ го утешавал, като му посочвал бъдещото време, когато Той ще върне юдеите от плена и отново ще ги посели в земята, обещана на Якововото потомство. А още и на друго по-радостно събитие посочил Господ. Той повторил на Йеремия обещанието на Спасителя, Който ще се роди от племето Давидово.\"Ето настъпват дни - казал Господ - когато ще изпълня това добро слово, което изрекох за Израилевия дом и Юдовия дом. В ония дни и в онова време ще направя да израсте Давиду праведна Младочка и тя ще извършва съд и правдини на земята. В ония дни Юда ще бъде спасен, и Йерусалим ще живее безопасно, и ще нарекат името: \"Господ - наше оправдание\" (Йеремия 33:14-16).Както се каза, Йеремия предвещавал на юдеите дълъг плен. Той писал на ония от тях, които били отведени във Вавилон, да понесат търпеливо своята участ, да строят къщи, да садят градини, да встъпват в брак, понеже скоро не ще се върнат в Йерусалим. И да не слушат лъжепророците, които ги убеждавали към въстание, а да молят Бога за благоденствието на страната, в която се намират.Това писмо станало известно в Йерусалим и възбудило гнева на юдеите. Те убедили цар Седекия отново да заключи в тъмница неотдавна освободения пророк.Седекия също се отказал да плати данъка и Навуходоносор със силна войска обсадил Йерусалим. Тогава царят повикал Йеремия и поискал от него съвет. Пророкът го посъветвал да се покори. Но лъжепророците предсказали, че вавилонският цар скоро ще вдигне обсадата. Действително, след няколко дни Навуходоносор вдигнал обсадата, като чул, че египетския цар идва на помощ на юдеите. Лъжепророците възтържествували и Йеремия бил хвърлен в дълбока тинеста яма. Но скоро всички се убедили, че той бил прав: Навуходоносор, като победил египтяните отново обърнал всички войски против Йерусалим.Уплашеният Седекия заповядал да извадят пророка от ямата и го запитал, какво ще стане с него и с целия народ. Йеремия предсказал печални събития и пророчеството му скоро се изпълнило. Йерусалим бил обсаден, дълго бил измъчван от силен глад и най-после бил превзет. Пред очите на Седекия били убити синовете му, а на него изболи очите и окован във вериги бил откаран във Вавилон. Къщите били срутени или изгорени, а градът разрушен. Навуходоносор взел от храма всички скъпоценности и златни съдове. Били откарани в плен много юдеи. Йерусалим запустял. В Юдея останали само бедни овчари и земеделци.По заповед на царя началникът на вавилонските войски оказвал уважение към пророка и му предлагал да отиде във Вавилон, като му обещавал, че той ще живее в почит и достойнство. Но Йеремия предпочел да остане с най-бедните жители на Йерусалим. Той излял своята скръб за тежката съдба на юдеите в песен, известна под името \"Плач Иеремиев\"; продължавал да възвестява на юдеите волята Божия и ги увещавал към покорности покаяние.Но, както и по-рано, юдеите малко се вслушвали в неговие предупреждения. След известно време те се разбунтували против вавилонския управител и го убили, а след това, изплашени от царския гняв, избягали в Египет, където насила взели със себе си Йеремия.В Египет Йеремия много пророчествувал и за падането на Вавилон, и за гибелта на юдеите, които избягали в Египет. Те убили пророка с камъни. Пророчеството се сбъднало още същата година: Навуходоносор завладял Египет и предал на смърт всички юдеи, намиращи се там.Между египтяните са запазило пророчеството на Йеремия за дохождане в тяхната страна на Дева с Младенеца, роден в пещера и положен в ясли. Поради това египтяните изобразявали девица, близо до която в ясли лежи младенец, и се покланяли на това изображение. Цар Птоломей (360-283 г. пр.Хр.), който живял дълго след това, запитал жреците, що означава това изображение, и те му отговорили: \"Това е велика тайна, предвъзвестена на нашите бащи от велик пророк. Ние чакаме нейното изпълнение\".По-късно, когато израилският пълководец Юда Макавей излязъл на война против цар Антиох, явил му се във видение пророк Йеремия, сияещ в слава: \"Кой е тоя?\" - запитал Макавей. Отговорили му: \"Това е истинския братолюбец, свети пророк Йеремия, който много моли Господа за людете и за своя град\". Йеремия протегнал ръка, посочил на Юда златен меч и му казал: \"Вземи сега тоя свещен меч и съкруши с него враговете на Израиля!\" ", "date": "2018.05.01", "title": "Св. пророк Йеремия"}
{"url": "http://www.cross.bg/purvi-strani-vsichki-1573728.html", "text": "/КРОСС/ Денят на труда и на международната работническа солидарност се отбелязва ежегодно на 1 май и е един от официалните празници в България. На тази дата много страни в света честват обществените и икономически постижения на работническото движение.Началото на празника се свързва с международното социалистическо движение през 19 век и работническите протести за зачитане на елементарните социални права. Началото се поставя на 1 май 1886 година в САЩ, когато профсъюзите провеждат неофициална национална стачка, в която вземат участие над 300 000 работници от цялата страна с искане за въвеждане на официален 8-часов работен ден. След тридневни протести в Чикаго полицията и частните охранители разпръсват протестиращите, раняват около 200 души и убиват поне четирима. На 4 май по време на последвалия протест срещу полицейското насилие сред полицията е хвърлена бомба, при която загива един полицай и шестима са ранени. Набързо са осъдени и екзекутирани седем анархисти, впоследствие оправдани като невинни.През 1889 учредителният конгрес на Втория интернационал, проведен в Париж, призовава за международни демонстрации в знак на солидарност към протестите в Чикаго. През 1904 година Международната конференция на социалистите в Амстердам призовава \"всички социалдемократически партии и профсъюзи от всички страни да демонстрират енергично на Първи май за официалното признаване на 8-часовия работен ден, за световен мир.\" Тъй като най-ефективният начин за демонстрации е стачката, конгресът решава, че е \"задължително за всички пролетарски организации от всички страни да спрат да работят на 1 май, навсякъде, където е възможно без негативни последици за работниците.\"В социалистическите и комунистическите страни на честването на Първи май се отдава голямо значение, като част от идеята, че тези страни са управлявани именно от работническата класа.Денят на труда е един от официалните празници в Република България.Първият опит за честване на Първи май в България е от Типографското дружество през 1890 г. Обявен е за официален празник през 1939 г.От 1945 г. комунистическата власт в Народна република България започва да чества празника ежегодно. Държавата отбелязва Първи май с мащабни манифестации из цялата страна, в които задължително взимат участие държавните служители. Те се провеждат на централния площад във всяко населено място. Манифестиращите преминават марширувайки през площада, като скандират предварително заучени лозунги, които прославят труда и работническата класа. През това време от трибуна, разположена на площада, са поздравявани от партийни (БКП и БЗНС от управляващия ОФ), държавни и местни ръководители.След края на комунистическия режим в България през 1989 г. Първи май продължава да е официален и неработен ден, но държавната власт не се ангажира с организирането на масови прояви. Честването се отбелязва от социалисти, комунисти и анархисти, като най-значителни са концертите на открито на Българската социалистическа партия.В някои държави по света Първи май е отбелязван официално, в други се чества неофициално. ", "date": "2018.05.01", "title": "Отбелязваме Международния ден на труда"}
{"url": "http://www.cross.bg/moeto-pridobito-bogatstvo-1573727.html", "text": "/КРОСС/ Ако ви казват: \"Моето богатство е придобито с тежък труд\", попитайте: \"С чий?\" - Дон Маркис  ", "date": "2018.05.01", "title": "Моето богатство е придобито..."}
{"url": "http://www.cross.bg/purviyat-kralstvo-premierata-1573725.html", "text": "/КРОСС/ 1707 г. - Кралство Англия и Кралство Шотландия се обединяват под името Кралство Великобритания.1776 г. - Създадено е тайното общество на илюминатите от философа Адам Вайсхаупт.1786 г. - Състои се премиерата на операта Сватбата на Фигаро от Волфганг Амадеус Моцарт във Виена.1851 г. - Провежда се първото Световно изложение, което е открито от Кралица Виктория.1869 г. - Васил Левски започва втората си обиколка из България, по време на която създава революционни комитети.1860 г. - Открита е ж.п. гарата в Йол по линията Корк - Йол.1873 г. - Излиза първият брой на вестник „Будилник\", редактор на който е Христо Ботев.1884 г. - Публикувана е прокламация с искане за осемчасов работен ден в САЩ.1931 г. - В Ню Йорк е открит 102-етажният Емпайър Стейт Билдинг.1941 г. - Състои се премиерата на американския драматичен филм Гражданинът Кейн.1948 г. - Образувана е Северна Корея, а Ким Ир Сен става първият ѝ президент.1960 г. - Студената война: СССР сваля американски разузнавателен самолет над своя територия и взима в плен пилота Гари Пауърс.1978 г. - Японецът Наоми Уемура става първият човек, достигнал сам Северния полюс.1982 г. - Започват масови манифестации на полските работници срещу режима, които продължават три дена във Варшава, Гданск, Шчечин, Краков и други градове на страната. При сблъсъци със силите на реда са ранени над 1500 демонстранти, над 600 са арестувани.1982 г. - Фолкландската война: В хода на войната между Аржентина и Великобритания Кралските военновъздушни сили атакуват позиции на аржентинската армия на Фолкландските острови.1986 г. - 5 дни след Чернобилската авария Съветската информационна агенция ТАСС съобщава официално за катастрофата.2003 г. - Война в Ирак (2003): На борда на самолетоносача USS Abraham Lincoln американският президент Джордж Буш обявява края на мащабните военни действия в Ирак.2004 г. - Естония, Кипър, Латвия, Литва, Малта, Полша, Словакия, Словения, Унгария и Чехия се присъединяват към Европейския съюз.2009 г. - Еднополовият брак е узаконен в Швеция.2011 г. - Президентът на САЩ Барак Обама обявява в официално обръщение от Белия дом, че Осама бин Ладен е убит в Пакистан.", "date": "2018.05.01", "title": "На 1 май през..."}
{"url": "http://www.cross.bg/rodeni-na-maii-1573726.html", "text": "/КРОСС/ Венцислав Занков, художник-авангардистИво Танев, певец и телевизионен водещМая Нешкова, певицаПроф. Нанко Димитров, цигулар  ", "date": "2018.05.01", "title": "Родени на 1 май"}
{"url": "http://www.cross.bg/iieremiya-sveti-narod-1573755.html", "text": "/КРОСС/ Християните почитат днес паметта на пророк Йеремия. Той бил страстен изобличител на пороците на сънародниците си и прорицател. Имен ден празнуват Мая, Тамара, Ермен, Еpмeнкo и женски варианти на имената.Свети Йеремия бил известен с пророчествата си и 600 години преди раждането на Христос пръв проповядва неговото идване сред хората. Предсказал падането на Юдея под египетско и после под вавилонско робство, както и разпиляването на еврейския народ по света при Навуходоносор. „Книга на пророк Йеремия\" с неговите проповеди и предсказания е включена в Стария завет.Българският народ нарича този празник Ермия, Ирмия, Ирминден, Ирима, Зъмски ден. Обредите са насочени основно към предпазването от змии. В народните представи змиите излизат от своите леговища на Свети четиредесет мъченици или на Благовещение, а на Йеремия изпълзява и техният цар или царица.В Западна България срещу празника палят огньове, прескачат ги, произвеждат шум и изричат многобройни заклинания, с които целят да прогонят влечугите. На места в Южна България пък Йеремия се тачи за предпазване от гръм и градушка.  ", "date": "2018.05.01", "title": "Мая и Ерменко черпят за имен ден "}
{"url": "http://www.cross.bg/karayancheva-godini-tzveta-1573756.html", "text": "/КРОСС/ Кулминацията на честванията по повод 142-рата годишнина от Априлското въстание е днес, център на събитията са Панагюрище и Копривщица.Военно-историческа възстановка, литийно шествие, заупокойна молитва в памет на загиналите и тържествен ритуал по издигането на националното знаме са част от церемониите, предвидени в Панагюрище. Там ще бъде и парламентарният шеф Цвета Караянчева.А градът, в който е гръмнала първата пушка на бунта, ще почете годишнината с полагане на цветя на гроба на Тодор Каблешков. В Копривщица също е подготвена традиционната възстановка на събитията. За гостите ще пее Николина Чакърдъкова.Клисура отбеляза снощи с тържествена заря 142 години от Априлската епопея. Стотици хора от цялата страна дойдоха да се поклонят пред паметта на героите. Почетните роти на 61 Стрямска механизирана бригада бяха приети от председателя на Народното събрание Цвета Караянчева.„Неслучайно след Освобождението благодарна България 30 години събира дарения, за да може да издигне тук най-достойния паметник на саможертвата на клисурци и разбира се този паметник е читалище, защото читалището е символ на духа, просвещението, културата, и нашите деди са знаели, че точно такъв символ заслужава Клусира\", каза Цвета Караянчева, цитирана от бТВ. В местната църква по-рано днес беше отслужена заупокойна панихида в памет на загиналите около 400 клисурци. ", "date": "2018.05.01", "title": "142 години от Априлското въстание"}
{"url": "http://www.cross.bg/premier-ostavka-podade-1573757.html", "text": "/КРОСС/ Парламентът на Армения днес ще избере нов премиер на страната, след като Серж Саркисян подаде оставка след поредица от протести.Единственият кандидат за поста е лидерът на опозицията Никол Пашинян. Той получи подкрепата на всички опозиционни партии в парламента, които имат 47 от общо 105-те депутатски места.Пашинян обаче трябва да спечели гласовете на най-малко 53-ма депутати, за да стане премиер.Серж Саркисян подаде оставка преди седмица, протестиращите го обвиняват в корупция и авторитарно управление. ", "date": "2018.05.01", "title": "Парламентът на Армения избира нов премиер"}
{"url": "http://www.cross.bg/tema-gost-godini-1573774.html", "text": "/КРОСС/ БНТ, „Денят започва\"Тема: Новите професии, които създадоха новите технологии. Трябва ли да има и нови направления в образованието? Гост: Павел Хаджиев, мениджър \"Подбори\" в голяма платформа за търсене и предлагане на работаТема: Парите на общините. Гост: Хасан Азис - кмет на КърджалиТема: Качеството на храните. Решения срещу двойния стандарт на хранитеТема: Пътуващите педиатри на \"Пирогов\". Гост: проф. Асен Балтов, изп. директор на \"Пирогов\"Тема: Историята оживява в Копривщица. 142 години от Априлското въстаниеТема: Хващайте греблата: За по-здрави деца - първи стъпки в кану-каякаБТВ, \"Тази сутрин\" Тема: Кога тежко болната Теодора ще се прибере от Бразилия? И как ще продължи битката за живота й? Разказ на близки и приятели на семействотоТема: Как ще бъдат спасени археологическите находки по трасето на магистрала „Струма\"? Гост Вежди Рашидов, председател на комисията по култура в парламентаТема: На живо от София - БСП на протестно шествие срещу корупцията, мизерията и бедносттаТема: Родители обявяват война на държавата - какви са исканията им?Тема: 142 години от Априлското въстание - директно от Копривщица - възстановка на историческите събитияНова телевизия, „Здравей, България\"Тема: Правителството на война с двойния стандарт при храните! Купуваме ли вредни и по-скъпи продукти от другите европейци? Очаквайте главния държавен инспектор Ангел КунчевТема: Богатите с 5 пъти по-високи заплати от бедните! Може ли да се стопи разликата и защо все сме на опашката на Европа? Разговор с лидера на КНСБ Пламен Димитров.Тема: Екскурзианти посрещнаха нощта на магистралата. Обвиниха шофьора на автобуса, че откраднал горивото.Тема: Бракониери влачиха с джип държавен инспектор край язовир Батак. На живо - потърпевшите разказват за екшъна.Тема: В деня на труда, ще ви разкажем за село, което иска да работи, а не да живее от помощи.Тема: Пенсионер се прави на извънземен! Защо, разказва Румен Бахов.Тема: 142 години от Априлското въстание. Възстановка на историческите събития, на живо от Клисура.Тема: И още - актьорът Владимир Карамазов празнува рожден ден с Никол Станкулова.  ", "date": "2018.05.01", "title": "По телевизиите днес"}
