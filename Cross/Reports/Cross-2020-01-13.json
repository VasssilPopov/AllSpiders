{"url": "http://www.cross.bg/nikolova-mariyana-komisiya-1622638.html", "text": "/КРОСС/ Заместник министър-председателят по икономическата и демографската политика Марияна Николова заминава за Пекин, където ще се проведе 17-та сесия на българо-китайската Междуправителствена смесена комисия за икономическо сътрудничество. Сесията ще се състои на 16 януари и ще бъде съпредседателствана от вицепремиера Николова.В българската делегация ще бъдат заместник-министърът на транспорта, информационните технологии и съобщенията Велик Занчев, изпълнителният директор на Изпълнителна агенция за насърчаване на малките и средните предприятия Бойко Таков, изпълнителният директор на Българска агенция за инвестиции Стамен Янев, представители на Агенция „Пътна инфраструктура”, както и на министерствата на икономиката, на земеделието, храните и горите, на енергетиката и на туризма.Сесията на Междуправителствената смесена комисия ще бъде предхождана от Българо-китайски бизнес форум, който ще бъде открит от вицепремиера Марияна Николова. Във форума ще вземат участие 24 български компании.В рамките на визитата вицепремиерът ще се срещне с вицепрезидента на Азиатската банка за инфраструктурни инвестиции - Сър Дани Александър.  ", "date": "2020.01.13", "title": "Вицепремиерът Марияна Николова заминава на посещение в Китай"}
{"url": "http://www.cross.bg/yhan-pnevmoniya-kitaii-1622633.html", "text": "/КРОСС/ Китайка бе поставена под карантина в Тайланд заради мистериозен щам на коронавирус само дни преди китайската Нова година, когато в кралството има ръст на туристи от Китай, предаде Ройтерс. Това е първи случай на заразата извън Китай.61-годишен мъж е починал от пневмония в централния китайски град Ухан, след като там бе установено на все още неидентифициран вирус, седем души са в критично състояние, съобщиха здравните власти в Ухан.Тайландските власти, които са в повишена готовност заради новините огнището в китайската провинция Хубей, съобщиха, че жената е била под карантина от сряда и вече може да бъде изписана и да се прибере.Заразата от вирусна пневмония в Китай, с която се заразиха над 40 души, вероятно се е разпространила от рибен пазар в Ухан и не се проявява извън територията на града, съобщи по-рано днес Световната здравна организация (СЗО).Инфекцията породи опасения за потенциална епидемия. В началото на януари властите в Ухан, главен град на китайската провинция Хубей, съобщиха за 44 заразени от неизвестна форма на вирусна пневмония. Болестта се появи в града в последните дни на 2019 г., един от заболелите впоследствие почина.Китайските здравни власти обявиха миналата седмица, че вирусът е от неизвестен досега вид, но е от семейството на вирусите, причинили епидемията от ТОРС (SARS) и близкоизточния респираторен синдром.Затворен е рибният пазар в Ухан, за който „има доказателства, които дават повод да се смята, че заразата е свързана с него“, се пояснява в съобщението на СЗО.", "date": "2020.01.13", "title": "Мистериозната китайска пневмония стигна до Тайланд"}
{"url": "http://www.cross.bg/germaniya-mesta-rabotni-1622634.html", "text": "/КРОСС/ Преминаването към производството на електромобили може да коства съкращаването на 410 000 работни места в Германия до 2030 година, съобщи в понеделник \"Ханделсблат\" (Handelsblatt), позовавайки се на правителствени съветници.Само при производството на двигатели и трансмисии ще бъдат изложени на риск около 88 000 работни места, посочва немският ежедневник, позовавайки се на доклад на Националната платформа за бъдещето на мобилността (NPM) - консултативен съвет към правителството на Германия.Двигателите на електрическите автомобили се изработват от по-малко части и изискват по-малко поддръжка, отколкото двигателите с вътрешно горене, което може да доведе до сериозни съкращения на персонал, се казва в доклада.Производството на превозни средства ще бъде допълнително автоматизирано и няма да бъде необходимо поддържането на сегашното ниво на работна заетост в автомобилната индустрия, заявява пред \"Ханделсблат\" председателя на NPM Хенинг Кагерман.През 2018 година заетостта в автомобилната индустрия в Германия достигна 834 000 работни места, което е най-високото ниво от 1991 година насам.Водещата асоциация на автомобилната индустрия в Германия (VDA), която през декември също предупреди за повече съкращения на работни места през 2020 година поради спад в продажбите на автомобили в световен мащаб, коментира, че прогнозата на NPM се основава на \"нереалистичен краен сценарий\", предаде немският вестник.Автомобилната индустрия, която е важен двигател за растеж на най-голямата европейска икономика, ускорява плановете си за пускане на електрически превозни средства с оглед на стремежа на Европейския съюз за по-нататъшно намаляване на вредните емисии на въглероден диоксид.", "date": "2020.01.13", "title": "Над 400 хил. работни места в Германия са под риск от преминаването към произодство на електромобили"}
{"url": "http://www.cross.bg/prokyror-andrea-godini-1622636.html", "text": "/КРОСС/ 12 години затвор грозят задържания за убийството на 18-годишната Андреа от Галиче. Това обясни окръжният прокурор на Враца Десислав Начков на брифинг в понеделник.  17-годишният Аксел е привлечен като обвиняем и е задържан за 72 часа. Ще му бъде поискана постоянна мярка за неотклонение „Задържане под стража”.„Ще бъде обвинен в убийство, извършено по особено жесток начин и с цел да бъде улеснено или прикрито друго престъпление. За такова деяние се предвижда най-тежкото наказание – доживотен затвор без право на замяна. Но обвиняемият е непълнолетен. Ще навърши пълнолетие през октомври. След като се приложи разпоредба от Наказателния кодекс, наказанието се редуцира от 5 до 12 години лишаване от свобода. 12 години е максималното наказание, което се предвижда от Кодекса”, обясни прокурор Начков.Вътрешният министър Младен Маринов определи убийството като \"много жестоко\" и коментира, че подбудите за него са „по-скоро присъщи на животните, отколкото на хората”.„Важното в случая е, че много бързо успяхме да разкрием извършителя, за да му попречим да извърши друго престъпление. Надявам се този път да бъде за по-дълго в затвора. Той има и други присъди”, коментира вътрешният министър.„Проведохме среща с обществеността в тази махала. Хората там са силно обострени срещу извършителя и семейството му. Това, което предприемаме оттук нататък, е да продължи полицейското присъствие, за да се предотвратят подобни инциденти. Кметът ни увери, че се работи по въвеждане на видеонаблюдение”, каза още Маринов.Окръжният прокурор Десислав Начков пък оповести подробности за самото убийство. Той обясни, че престъплението е извършено около 01:00 часа на 11 януари. Заподозреният Аксел вечерял при баба си, която живее на същата улица, на която и убитата Андреа. След това младежът излязъл и минал покрай дома на момичето, което отдавна харесвал. Забелязал, че в стаята й свети. Портата на двора била отворена. Вратата към дома обаче била заключена.„Нападателят видял, че Андреа спи и решил да влезе през друг вход - през отворен прозорец а мазето. Той взел метална пръчка, за да сплаши момичето. Твърди, че познавал къщата, защото бил ходил там с компания преди години”, обясни Начков.От мазето заподозреният се качил до стаята, където спяла Андреа.„Той я събудил и й предложил да осъществят полов акт. Тя се развикала и той я ударил с металната пръчка в лявото слепоочие. Момичето паднало, а обвиняемият започнал да я души, докато престанала да проявява признаци на живот. Тогава я съблякъл и осъществил полов акт с нея. Приключвайки, забелязал, че на масата има кухненски нож. Решил за всеки случай да я намушка в областта на шията, за да я умъртви, тъй като се опасявал, че тя е още жива и може да разкаже за случилото се. Намушкал я няколко пъти в областта на шията и прерязал гърлото й”, разказа Начков.Според прокуратурата момичето е починало от кръвозагуба, а не от душенето.„След това извършителят видял мокри кърпи, които използвал, за да избърше ръцете си и ножа. Видял и портмонето на пострадалата. В него имало около 250 лв. Взел го със себе си, както й увитият в мокрите кърпи нож. Напуснал местопрестъплението по същия път, по който дошъл. По пътя изхвърлил ножа, а вкъщи преброил парите в портмонето и го изхвърлил в кладенеца в двора на къщата си. Към 02:00 часа в дома му дошъл негов братовчед. Той твърди, че по обвиняемия не е имало следи от кръв и той не е споделил за извършеното престъпление”, поясни окръжният прокурор.С парите обвиняемият си купил маратонки, ръкавици и тонколона от магазин в селото. А от Бяла Слатина си купил таблет.\"Профилът на извършителя от село Галиче е подобен на този на извършителя в село Сотиря и на убийството в Русе. Той е необразован, непълнолетен социопат\", смята главният прокурор Иван Гешев.На въпрос относно досъдебното производство срещу екоминистъра в оставка Нено Димов, Гешев заяви, че не може да коментира, защото то се води от друг прокурор. По темата той лаконично заяви, че прокуратурата няма проблем \"да ангажира наказателна отговорност лица, които смята, че са виновни\", ако се съберат доказателства. „Предстоят интересни времена”, добави Гешев.„След като българският съд е преценил, че има необходимите законови предпоставки едно лице да бъде задържано под стража, никой не може да подлага това на съмнение“, катергоричен бе главният прокурор.", "date": "2020.01.13", "title": "12 години затвор грозят задържания за убийството на Андреа в Галиче"}
{"url": "http://www.cross.bg/osvetiha-operata-v-sidni-s-likovete-na-pozharnikari-video-1622637.html", "text": "/КРОСС/ Десетки кадри с пожарникари, които се борят с огнената стихия в Австралия, бяха прожектирани върху фасадата на операта в Сидни. Надписът на един от тях – „Благодарим, пожарникари“, трогна стотици минувачи.„Така показваме колективната си подкрепа за всички, засегнати от опустошителните пожари, и изразяваме най-дълбоката си благодарност към спешните служби и доброволците за невероятните им усилия и кураж“, сподели изпълнителният директор на Операта Луис Херън.Преди дни пожарникарите от щата Нов Южен Уелс публикуваха видео, в което се вижда как камионът им буквално се озовава с средата на стихията, след като дърво пада върху него. Налага се те да се защитят с противопожарните одеяла. В същата нощ живота си губят двама пожарникари. \n\t\t\t\t\t", "date": "2020.01.13", "title": "Осветиха операта в Сидни с ликовете на пожарникари (Видео)"}
{"url": "http://www.cross.bg/signal-za-bomba-v-plovdivska-bolnitza-1622630.html", "text": "/КРОСС/ Обаждане със сигнал за бомба е получено в болница „Каспела“ в Плодив, предаде БНТ.Според информацията, има поставено взривно устройство в мазето на здравното заведение. Служба БОП и сили на полицията в града извършват проверка. Образувано е досъдебно след неотложните действия.", "date": "2020.01.13", "title": "Сигнал за бомба в пловдивска болница"}
{"url": "http://www.cross.bg/huawei-velikobritaniya-oborydvane-1622635.html", "text": "/КРОСС/ Делегация от американски служители ще пристигне във Великобритания в понеделник, за да се опита да убеди Лондон да не използва оборудване на \"Хуавей\" (Huawei) при изграждане на телекомуникационните мрежи от пето поколение (5G), предаде Ройтерс, цитирайки свои източници запознати с въпроса.Според агенция Ройтерс делегацията от САЩ ще включва заместник-съветника по националната сигурност Мат Потингер.Очаква се по-късно този месец Великобритания да вземе окончателно решение дали да позволи използването на оборудване на китайския гигант Huawei Technologies в бъдещи 5G мрежи в страната. През уикенда британският министър по въпросите на сигурността Брандън Люис посочи пред Би Би Си, че решението ще бъде взето \"сравнително скоро\".Британските министри ще трябва да преценят от една страна твърденията на Съединените щати, че оборудването на \"Хуавей\" може да бъде използвано за китайски държавен шпионаж на отношенията на Лондон с Пекин, и от друга страна предупрежденията на телекомуникационната индустрия, че евентуалната забрана ще струва милиарди долари.Съветникът за национална сигурност на САЩ Робърт О’Брайън наскоро предупреди Великобритания, че китайската компания може да \"открадне\" британски \"държавни тайни\". Според предишни съобщенията Обединеното кралство първоначално е планирало да включи \"Хуавей\" в изграждането на 5G мрежата в страната, но след това е отложило решението, като се очаква да вземе окончателно решение по въпроса преди края на месеца.Най-големият производител на мобилно мрежово оборудване в света - Huawei отрече многократно, че неговото оборудване може да се използва за шпиониране. Говорител на компанията заяви преди време, че британските законодатели са потвърдили, че оборудването на Huawei няма да бъде използвано в мрежи, използвани за споделяне на разузнавателна информация.Американски сенатор пък представи законопроект, който ще попречи на САЩ да споделят разузнавателни данни със страни, които позволяват на Huawei Technologies да управлява техните 5G мрежови технологии.Британският министър на отбраната Бен Уолъс заяви пред в-к Sunday Times, че президентът на САЩ Доналд Тръмп и неговите съветници са заплашили, че ще прекратят част от обмяната на разузнавани данни с Обединеното кралство, ако Съветът за национална сигурност на Великобритания даде зелена светлина на \"Хуавей\".\"Не е тайна. Те са последователни. Тези неща ще бъдат взети под внимание, когато правителството колективно вземе решение за това\", отбеляза Бен Уолъс.Междувременно говорител на Даунинг Стрийт потвърди в понеделник, че британски правителствени служители ще се срещнат със свои колеги от Съединените щати, за да обсъдят въпроса около включването на китайския технологичен гигант Huawei при изграждането на британската 5G инфраструктура.\"Ние имаме строг контрол върху това как оборудването на Huawei се разполага в момента във Великобритания. Правителството прави цялостен преглед\", отбеляза говорителят. \"Днес ще има среща, която включва правителствени представители в националната сигурност и телекомуникациите от САЩ и Великобритания\", добави той.", "date": "2020.01.13", "title": "САЩ натискат Лондон да забрани използването на оборудване на \"Хуавей\" за 5G мрежите в страната"}
{"url": "http://www.cross.bg/yanyari-vnimanie-shofyorite-1622639.html", "text": "/КРОСС/ Утре – 14 януари, и в сряда – 15 януари, от 8:30 ч. до 17 ч. шофьорите да се движат с повишено внимание в двете посоки при км 1 на АМ „Струма“ и км 19 на АМ „Тракия“.  На участъците ще се оборудват рамки на тол системата.", "date": "2020.01.13", "title": "Утре и в сряда шофьорите да се движат с повишено внимание при км 1 на АМ „Струма“ и км 19 на АМ „Тракия“"}
{"url": "http://www.cross.bg/irlandetzut-edno-nominatzii-1622632.html", "text": "/КРОСС/ .„Форд срещу Ферари“, „Ирландецът“, „Джоджо Заека“, „Жокер“, „Малки жени“, „1917“, „Имало едно време… в Холивуд“, „Брачна история“ и „Паразит“.Антонио Бандерас за „Болка и величие“, Леонардо Ди Каприо за „, Имало едно време… в Холивуд“, Адам Драйвър за „Брачна история“, Хоакин Финикс за „Жокера“ и Джонатан Прайс за „Двамата папи“.Синтия Ериво за „Хариет“, Сърша Ронан за „Малки жени“, Скарлет Йохансон за „Брачна история“, Чарлийз Терон за „Бомба със закъснител“ и Рене Зелуегер за „Джуди“.Сред най-престижните категории е тази за режисура и за награда в нея ще се борят Бонг Джуун-хоу за „Паразит“, Тод Филипс за „Жокер“, Сам Мендес за „1917“, Мартин Скорсезе за „Ирландецът“, Куентин Тарантин, за „Имало едно време… в Холивуд“.Лора Дърн за „Брачна история“, Скарлет Йохансон за „Заека Джоджо“, Флорънс Пу за „Малки жени“, Марго Роби за „Бомба със закъснител“, Кати Бейтс „Случаят „Ричард Джуъл“.Том Ханкс за „A Beautiful Day in the Neighborhood“, Ал Пачино за „Ирландецът“, Джо Пеши за „Ирландецът“, Брад Пит за „Имало едно време… в Холивуд“, Антъни Хопкинс за „Двамата папи“.„Corpus Christi“ (Полша), „Медена земя“ (Македония), „Клетниците“ (Франция), „Болка и слава“ (Испания), „Паразит“ (Южна Корея).Равносметката е: противоречивият филм за появата на един от най-големите злодеи в киното „Жокер“ е с най-много номинации – 11. „Ирландецът“, „1917 г.“ и „Имало едно време… в Холивуд“ са на заветното второ място второ, с по 10 номинации.Около 9 000 членове на Академията гласуват за наградите „Оскар“.Гласуването за победителите – в което членовете могат да дадат гласа си за всяка категория – започва на 30 януари, като приключва пет дни по-късно.„Оскарите“ ще бъдат раздадени в Холивуд на 9 февруари.", "date": "2020.01.13", "title": "„Жокер“ начело в надпреварата за „Оскар“ с цели 11 номинации"}
{"url": "http://www.cross.bg/pychdemon-evropeiiskiya-zhynkeras-1622631.html", "text": "/КРОСС/ Каталунският сепаратистки лидер Карлес Пучдемон пристигна в Европейския парламент в Страсбург и осъди Испания за задържане на негов бивш съюзник., заяви Пучдемон, пристигайки да заеме своето място като евродепутат, обвинявайки Мадрид в незаконно задържане на Ориол Жункейрас.Пучдемон беше избран за депутат в Европейския парламент от списъка на каталунската коалиция Lliures per Europa („Свободни за Европа“).Но по закон, за да получи мандат, той трябваше да положи клетва пред конституцията в испанската ЦИК. Той не дойде в Мадрид където е обявен за издирване, изпращайки на свое място адвокат с нотариално заверена клетва.На 20 декември Съдът на ЕС реши да преразгледа по-ранното решение на долноинстанционен съд, отхвърлил искането на Пучдемон да бъдат предприети мерки, които да му позволи да поеме задълженията на европейски депутат.Съдът на ЕС призна на 19 декември, че бившият заместник-председател на общото правителство Ориол Жункерас е получил имунитет като член на Европейския парламент веднага след обявяването на резултатите от изборите през май. По това време Жункерас беше в досъдебно задържане във връзка с твърденията за организиране на незаконен референдум за независимост през 2017 година. Испански съд отказа да го освободи от затвора, за да положи клетва. Испанската ЦИК обяви мястото на Жункерас за вакантно, като прекрати правомощията му и изпрати до ЕП списък на депутатите, в който неговото име отсъстваше. Жункерас беше осъден на 14 октомври от Върховния съд на Испания на 13 години затвор по обвинение в бунт и присвояване на държавни средства.", "date": "2020.01.13", "title": "Пучдемон влезе в Европарламента, за да заеме мястото си на депутат"}
{"url": "http://www.cross.bg/godini-blanchflayur-horata-1622624.html", "text": "/КРОСС/ Средната възраст носи нещастие, сочат данни от ново икономическо проучване, съобщава Bloomberg. Според анализа 47.2 години е моментът, когато хората се чувстват най-нещастни в развития свят.Дейвид Бланчфлауър, професор по икономика от университета Дартмут, бивш член на Управителния съвет на Английската централна банка, е проучил данни от 132 държави, за да измери връзката между благополучие и възраст.Бланчфлауър стига до извода, че всяка страна има „крива на щастието“, която е U-образна. Кривата достига до най-ниското си ниво в развиващите се страни на 48.2 години.„Траеакторията на кривата не се променя от фактори като това дали средната работна заплата е висока или не и дали хората са склонни да живеят по-дълго или не“, посочва Дейвид Бланчфлауър в проучването си, разпространено в понеделник от Националното икономическо бюро.Изследването има все по-голяма значимост във време, когато в обществата нараства осведомеността за значението на опазването на психичното здраве, особено вследствие на финансовата криза и на фона на възхода на глобализацията.", "date": "2020.01.13", "title": "Експерт: Най-нещастни сме на 47.2 години"}
{"url": "http://www.cross.bg/nissan-razdelyane-renault-1622625.html", "text": "/КРОСС/ Ръководителите на Nissan планират евентуално разделяне от Renault след драматичното бягство на Карлос Гон от Япония, съобщава Bloomberg, цитирайки Financial Times.Предварителните дискусии включват пълно разделяне по отношение на инженеринга и производството, както и промени в борда на Nissan. Renault и Nissan са отказали коментар пред Financial Times.Председателят на Renault Жан-Доминик Сенар, който трябва да обяви няколко съвместни проекта за автомобилния алианс през следващите няколко седмици, изрази съмнения относно това дали партньорството между компаниите ще е трайно, когато той смени Гон миналата година.Наскоро назначения изпълнителен директор на Nissan Макото Учида работи в тясно сътрудничество със Сенар по новите проекти, заяви човек, близък до ръководството на Nissan. Но дори и по време на ерата на Гон, според хора, близки до Nissan, някои инженери не са били щастливи от стремежа на Гон да обедини инженерство и производството на двете компании.Според Financial Times и двете компании производители на автомобили вероятно биха потърсили нови партньори в случай на пълно разделение.Карлос Гон, бившият ръководител на двете компании, изгради обединението Renault-Nissan през последните две десетилетия. Той обаче избяга от домашния си арест в Япония в края на декември и отиде в Ливан, заявявайки, че така няма да бъде съден по обвинения във финансови престъпления от „манипулираната японска правосъдна система“.", "date": "2020.01.13", "title": "Nissan планира евентуално разделяне от Renault"}
{"url": "http://www.cross.bg/yaiildur-yunaiited-chempiunship-1622621.html", "text": "/КРОСС/ Периодът преди, и особено по време на празниците, винаги е бил решаващ етап от надпреварата в английската Висша лига. Отборите вече са изиграли около една трета от мачовете си през настоящата кампания. Това е удачен момент за преосмисляне на представянето на отборите и експлоатиране на стойностни букмейкърски предложения на дългосрочните пазари. Анализаторите от  са насочили погледа си към може би най-приятната изненада на сезона досега - новакът в лигата Шефилд Юнайтед.„Остриетата\" завършиха втори в Чемпиъншип миналата година, с което спечелиха едно от местата даващи автоматична промоция за обетованата земя - Висшата английска лига. Това е сладко завръщане за тях в елита след цели 12 години страдание из ниските нива на футбола на Острова. Възходът на един от традиционните английски отбори започна през 2013-а, когато саудитският принц Абдула Ал Сауд закупи мажоритарния пакет от собствеността. Не по-малък принос за успеха има и мениджърът Крис Уайлдър, който постигна невъзможното - издигане от Лига Едно до Премиършип само в рамките на 3 години. Уайлдър може и да не е сред най-бляскавите или познатите имена на мениджърите в Англия, но той има почти 1000 мача начело на отбори във всички нива на футбола на Острова. Представянето на момчетата му до момента, които гравитират около петото място в таблицата, говори много добре за способностите на Уайлдър дори и в най-високото ниво.Мениджърът беше много активен през летния трансферен сезон в процеса на подготовка на отбора за изпитанията в Премиършип. „Остриетата\" счупиха не един, а цели четири пъти рекорда си за най-голям трансфер, похарчвайки над 40 милиона паунда общо за нови играчи. Стилът на Уайлдър обаче не включва даването на луди пари за нашумели имена, които пристигат с въпросителни относно адаптацията си към английски футбол. Мениджърът обра може би най-класните играчи в Чемпиъншип от миналата кампания.Първото ново попълнение беше офанзивният полузащитник Люк Фрийман. Той направи име с добри игри за КПР в последните сезони, утвърждавайки се като един от най-добрите играчи на своя пост в Чемпиъншип. Фрийман струваше 4 милиона паунда на Юнайтед. Бившият нападател на Престън Норт Енд Калъм Робинсън струваше двойно повече, но Уайлдър не се поколеба да ги плати след впечатляващото представяне на играча през миналогодишната кампания във второто ниво на английския футбол.Друг офанзивен играч, младият френски нападател Лис Мусе, се оказва може би най-продуктивното ново попълнение за „остриетата\" до този момент. 23-годишният Мусе има 3 гола в Премиършип досега, с което дели първото място в голмайсторската листа на Юнайтед заедно с Джон Лундстрам. Мусе пристигна от Борнемут за 10 милиона паунда. Най-скъпото попълнение обаче беше шотландецът Оливър МакБърни. Офанзивният играч пристигна от Суонзи за сума от 17.5 милиона паунда.Големият въпрос пред Крис Уайлдър беше доколко всички тези играчи, с вече установена репутация в Чемпиъншип, ще успеят да се адаптират и да бъдат на необходимото ниво и във Висшата лига? Отговорът е силно положителен, поне до момента. Шефилд не отбелязват много голове, с малко над едно попадение средно на мач към момента, но пък защитата на отбора е изключително стабилна. Това подсигурява и доброто класиране на Юнайтед в таблицата. Липсата на опит и достатъчно равностойна резервна скамейка вероятно ще се окаже решаващ фактор и те трудно ще запазят позицията си в топ 6. Отборът обаче е изключително фокусиран и има всички шансове да остане в горната половина на таблицата и в края на сезона. Тази опция се предлага от букмейкърите на коефициенти около 2.70 - 2.80, които са сравнително атрактивни и оправдават заемането на такава позиция. ", "date": "2020.01.13", "title": "Betindex: Какво да очакваме от Шефилд Юнайтед до края на сезона?"}
{"url": "http://www.cross.bg/ystroiistveni-obshtini-mrrb-1622623.html", "text": "/КРОСС/ Близо 4,5 млн. лв. осигурява Министерството на регионалното развитие и благоустройството за финансово подпомагане на общини за изработване на проекти на общи устройствени планове за цялата им територия през 2020 г. Съгласно Закона за устройство на територията на министъра на регионалното развитие и благоустройството е възложено разпределянето на предвидените в държавния бюджет средства за изпълнение на тази дейност, както и осъществяването на методическо ръководство, координация и контрол при възлагането, изработването, съгласуването и одобряването на общи устройствени планове.Към края на 2019 г. 123 от 265 общини в Република България разполагат с одобрени актуални общи устройствени планове за цялата им територия. Към настоящия момент са действащи и се изпълняват 115 споразумения за финансово подпомагане.Съобразно предвидените в бюджета средства за дейността през 2020 г. МРРБ ще предприеме действия за финансово подпомагане на общините, които са кандидатствали след 2016 г. за финансово подпомагане изработването на проекти на ОУПО, но не са сключили споразумения с МРРБ до изтичането на бюджетната 2019 г., както и общини, които към момента не са кандидатствали за подпомагане.Допуска се финансиране по сключени договори на общините с избран изпълнител след 2014 г., чието действие не е приключило. Възможност за финансиране ще имат и общини, които през 2015 г. са сключили споразумения с МРРБ с краен срок на действие – до изтичане на бюджетната 2015 г., които не са изпълнили споразуменията и същите са прекратени с изтичане на крайния срок.От министъра на регионалното развитие и благоустройството са одобрени Ред и условия за достъпа на общините до средствата, предвидени в бюджета на Министерството на регионалното развитие и благоустройството за 2020 г. за изработване на общи устройствени планове на общини. Те са публикувани на интернет страницата на МРРБ в раздел „За потребителя“ – „Нормативни актове“ – . Процедурите, свързани с осъществяване на финансови трансфери, се изпълняват съобразно сключени споразумения и са в пряка зависимост от активността на общините.   ", "date": "2020.01.13", "title": "МРРБ осигурява близо 4.5 млн. лв. за изработване на общи устройствени планове на общини"}
{"url": "http://www.cross.bg/sedmitza-popov-sedmitzata-1622626.html", "text": "/КРОСС/ На 15 ануари (сряда) се очаква подписването на първа фаза от търговското споразумение между САЩ и Китай. Именно тази новина може би ще е ключова за седмицата. Това каза Бойчо Попов, гл. редактор на Investor.bg, в предаването „В развитие“ с водещ Вероника Денизова.„Тази седмица започва и сезонът на отчетите“, посочи Попов. Той добави, че отново в сряда се очакват резултатите на големите банки, като начало ще дадат City Group и JP Morgan.„В средата на седмицата предстои да бъдат обявени и данните за представянето на германската икономика през четвъртото тримесечие“, каза още редакторът. По негови думи се очаква най-голямата европейска икономика да нараства през периода с около 0,5% на годишна база.Попов се спря и на по-важните геополитически и вътрешнополитически теми от миналата седмица.„Миналата седмица българският премиер Бойко Борисов се присъедини към руския президент Владимир Путин, турския лидер Реджеп Ердоган и сръбския им колега Александър Вучич за откриването на газопровода „Турски поток“, припомни гостът. Той отбеляза, че у нас ключова обаче беше темата около ареста на бившия вече министър на околната среда и водите Нено Димов заради водната криза в Перник.Сред международните теми Попов коментира очакванията САЩ да направят пореден опит да окажат натиск върху Великобритания да изключи китайската компания Huawei от плановете си за създаването на 5G мрежа.Редакторът се спря и на първия сблъсък между председателя на Европейската комисия и британския премиер, след като Урсула фон дер Лайен заяви, че ще бъде \"невъзможно\" за Великобритания и Европейския съюз да постигнат цялостна търговска сделка до края на 2020 г.", "date": "2020.01.13", "title": "Подписването на сделката между САЩ и Китай ще е ключовото събитие през новата седмица"}
{"url": "http://www.cross.bg/naii-dobra-teatur-rolya-1622627.html", "text": "/КРОСС/ Със спектакъла „Антихрист“ по едноименния роман на Емилиян Станев се открива тази вечер (13 януари) Фестивалът на българската драматургия „Януари“. Името на театралния форум идва от заглавието на известната пиеса на Йордан Радичков, а организатор е Нов театър НДК. Досега фестивалът нямаше състезателен характер, но от тази година има промяна в статута. За първи път след края на всяко представление публиката ще има възможност да сподели впечатленията си чрез своеобразно гласуване с билета за съответния спектакъл.Така ще бъдат присъдени награди на публиката в три категории – най-добър спектакъл, най-добра женска роля и най-добра мъжка роля. За зрителите, които си купят билети за повече от две представления за фестивала на касата на театъра, ще бъдат предложени намаления от цените на билетите, уточняват организаторите.  Какво да очакваме от четвъртото издание на фестивала, който продължава до 31 януари, разказа в „Артефир“ режисьорът Бойко Илиев, директор на Нов театър НДК.", "date": "2020.01.13", "title": "Започва четвъртото издание на Фестивала на българската драматургия „Януари“"}
{"url": "http://www.cross.bg/radev-belovo-belovskiya-1622628.html", "text": "/КРОСС/ На , вторник, президентът Румен Радев ще участва в тържествената програма по повод 142 години от освобождението на град Белово и Беловския край.Държавният глава ще бъде посрещнат  пред сградата на Община Белово, след което ще проведе среща с кмета Костадин Варев. президентът и Върховен главнокомандващ на въоръжените сили ще приеме почетния строй на 68-а бригада „Специални сили“. Румен Радев ще произнесе слово, след което ще се проведе тържествена проверка-заря в памет на падналите за свободата на България.", "date": "2020.01.13", "title": "Президентът Румен Радев ще присъства на честването на 142 години от освобождението на Белово и Беловския край"}
{"url": "http://www.cross.bg/open-sofia-dimitrov-1622629.html", "text": "/КРОСС/ Голямата звезда на българския тенис Григор Димитров се завръща у дома и ще участва в Sofia Open 2020. Петото издание на турнира от сериите АТП 250 в София ще се проведе в нов период на годината – от 27 септември до 4 октомври в „Арена Армеец“., заяви Гришо.Димитров е шампион на Sofia Open от 2017 г. Тогава любимецът на българските фенове извоюва шестата си титла от АТП тура и първа пред родна публика, а вдъхновяващият му сезон завърши и с титла от Nitto ATP Finals в Лондон.През 2020 г. Григор Димитров и българската публика ще имат възможност да изживеят нови незабравими емоции заедно в „Арена Армеец“.Четвъртото издание на Sofia Open се превърна в най-силния турнир за сезона от сериите АТП 250. Петима от участниците в София през 2019 г. – шампионът Данийл Медведев, Стефанос Циципас, Матео Беретини, Гаел Монфис и Роберто Баутиста Агут, завършиха годината в Топ 10 на световната ранглиста.Стан Вавринка и Карен Хачанов завършиха годината в Топ 20.Sofia Open 2020 също обещава тенис на най-високо ниво и истинско зрелище за зрителите, а гаранцията за това идва още с първото обявено име, най-чаканото от българските фенове – завърналият се в Топ 20 в света и тръгнал отново към Топ 10 Григор Димитров., заяви управляващият директор на Brandplus Inc Барат Годхинди.„Sofia Open 2020“ е най-значимото световно спортно събитие, което ще се проведе в България през годината.", "date": "2020.01.13", "title": "Григор Димитров се завръща у дома за Sofia Open 2020"}
{"url": "http://www.cross.bg/tryd-tryda-nedeklariraniya-1622613.html", "text": "/КРОСС/ Контрол, насочен към превенция на недекларирания труд и интензивни проверки в икономически дейности, идентифицирани като рискови по отношение прилагането на трудовото законодателство, са акцентите в плана за дейността на Инспекцията по труда през 2020 г. Това съобщават от пресцентъра на Главната инспекция по труда (ГИТ).Планираните мерки гарантират засилен контрол в строителството и в селското стопанство, които са идентифицирани като рискови както по отношение на недекларирания труд, така и при спазване на разпоредбите за осигуряване на здраве и безопасност при работа, се посочва в съобщението.За поредна година активно ще бъдат проверявани и обектите със сезонен характер в хотелиерството и ресторантьорството, които традиционно са сред най-сериозните нарушители по отношение на осъществяването на трудовите правоотношения - по възникването им, по работното време, почивките и отпуските, по заплащането на труда.През 2020 г. е планирана и мярка за контрол по спазване на трудовото законодателство в икономическа дейност \"Техническо обслужване и ремонт на автомобили\". Според различни изследвания дейността е една от високорисковите по отношение на сивата икономика като цяло и в частност на недекларирания труд, както и при осигуряването на здраве и безопасност при работа.Инспекторите по труда ще следят с особено внимание за законосъобразното възникване на трудовите правоотношения, изплащане на възнагражденията и разпределението на работното време в микро-, малките и средните предприятия.С цел по-ефективна защита на живота и здравето на работещите са планирани мерки за засилен контрол в предприятия с рискови производства и дейности, както и обекти на контрол, оказали влияние върху нивата на трудовия травматизъм за 2019 г. При проверките в тях акцентът е върху осигуряването на безопасни условия на труд.Традиционно сред приоритетите в дейността на Агенцията през 2020 г. е контролът, свързан с трудовата миграция и трудовата мобилност на работната сила, допълват от ГИТ.Освен в зимните и летните курорти, през 2020 г. са планирани кампании, в лечебните заведения, в предприятия, осъществяващи охранителна дейност и предоставящи услуги в сферата на почистването на сгради. Акцентът при тях ще бъде върху законосъобразното осъществяване на трудовите правоотношения. В тези дейности са идентифицирани проблеми при спазването на законодателните изисквания, свързани със сключването на трудови договори, с разпределението на работното време и почивките, със заплащането на труда и др, се посочва в съобщението.Инспекцията ще организира и координира за България провеждането на общоевропейска кампанията, насочена към превенция на недекларирания труд. Тя се организира от Европейската платформа за справяне с недекларирания труд и ще се проведе във всички страни от ЕС в периода март - юни 2020 г.", "date": "2020.01.13", "title": "Инспекцията по труда с проверки за недеклариран труд през новата година"}
{"url": "http://www.cross.bg/fusks-forester-kato-1622612.html", "text": "/КРОСС/ Ecтecтвeнo, чe япoнцитe ca имaли прeдвид тoчнo тoвa c тaзи cвoя нeцeнзурнa aбрeвиaтурa, нo тe пoбързaхa дa ce прeзacтрaхoвaт, кaтo я рaзшифрoвaхa, кaтo Fоrеstеr Ultimаtе Сustоmizеd Kit Spесiаl, предава факти.бг.Aвтoмoбилът впeчaтлявa, ocвeн c мoдeлнoтo cи имe, cъc зaнижeн клирeнc, c тoнирaнa oптикa, кaктo и c нoв aeрoдинaмичeн oбвec.В зaднaтa чacт нa тaвaнa нa oчи ce нaбивa и oгрoмeн cпoйлeр, a eкcтeриoрнaтa кaртинa нa Subаru Fоrеstеr FUСKS зaвършвa c eфeктни 20-цoлoви лeти джaнти и c нoви cпирaчки c ярки cупoрти. Caлoнът e рeшeн в кoжa и aлкaнтaрa c кoнтрacтни чeрвeни шeвoвe. Зa двигaтeля нe ce cпoмeнaвa нищo. \n\t\t\t\t\t ", "date": "2020.01.13", "title": "Subaru представи Forester с нецензурна абревиатурa (Видео)"}
{"url": "http://www.cross.bg/koryptziya-grabar-kitarovich-zapochva-1622610.html", "text": "/КРОСС/ Това заяви на пресконференция в Загреб президентът на Хърватия Колинда Грабар-Китарович, която през февруари напуска поста, след като изгуби на изборите преди седмица. За поражението ѝ помогна и гласуването за популярен изпълнител, който отклони част от гласовете без шанс да победи.Преди месец бившият премиер Иво Санадер, в чието правителство тя бе министър, бе осъден на 6 години затвор за получаване на 10 млн. евро подкуп заради сделка в енергетиката. Грабар-Китарович твърди, че е била изолирана от групата, взимаща най-важните решения в правителството, и не е знаела за личната корупция на министър-председателя.Корупцията е вкоренена в обществото ни, добави тя пред журналистите, но започва от класната стая. \"Тя не е само в политиката. Днес е много по-добре отпреди, но не е само в политиката. Много често ние дори не осъзнаваме какво е корупция. Когато ходите на лекар, всеки носи цветя, бонбони и такива неща - станало е обичай. Майка ми беше неотдавна в болница и приятели ме питат защо не съм занесла нещо, защото медицинските сестри винаги очаквали. Няма да участвам в такава корупция. Бих занесла кошница с плодове за Коледа, някакъв малък коледен подарък... и толкова.\"Грабар-Китарович допълва, че надеждата ѝ е в младите хървати, отиващи по други държави, да се върнат и да донесат различен морал и работни обичаи. Проучване на Евробарометър показва, че 59% от хърватите казват, че са засегнати от корупция във всекидневието си, а 16% - че лично са участвали в даване или искане на подкуп.", "date": "2020.01.13", "title": "Корупцията започва с тарикатите в училище"}
{"url": "http://www.cross.bg/trima-sa-pretendentite-za-stola-na-neno-dimov-1622614.html", "text": "/КРОСС/ Утре се очаква да стане ясно името на новия министър на околната среда и водите, след като Нено Димов подаде оставка.В събота специализираният съд остави Димов в ареста.Неофициално се спрягат имената на Искрен Веселинов, който е съпредседател на парламентарната група на Обединените патриоти и на депутата Емил Димитров, известен като Ревизоро.Възможен вариант е и настоящият заместник-министър на екологията Николай Кънчев.", "date": "2020.01.13", "title": "Трима са претендентите за стола на Нено Димов"}
{"url": "http://www.cross.bg/ministur-zasedanie-sryada-1622611.html", "text": "/КРОСС/ Междувременно новата година за парламента ще започне с напрегното. Предстои БСП да внесе вота на недоверие срещу правителството.От социалистите са категорични в провала на кабинета в политиката по екологията. Като пример те дават водната криза в Перник и скандала с вноса на незаконен боклук от Италия в България. На този фон тече разследването на прокуратурата, което бе съпътствано и с ареста на екоминистъра Нено Димов, който подаде оставка зад решетките. Очаква се и да бъде предложен и избран нов министър, информира novini.bg.От утре започват заседанията на осем комисии. В 16 ч. във вторник има заседание на Комисия за борбата със сивата икономика и контрабандата. Предстои обсъждане на законопроект отностно регулиране на икономическите дейности, свързани с нефт и продукти от нефтен произход.В сряда има заседание на Комисия по външна политика от 14.30 ч. На него ще присъства ресорният министър Екатерина Захариева. Тя ще отговаря на актуални въпроси. На заседание на социалната комисия ще бъдат разгледани три точки.Ще се обсъди ратифициране на Споразумение в сферата на социалната сигурност между България и Квебек. Депутатите ще разгледат и спогодба за пенсионно осигуряване с Азербайджан. Предстоят заседания на транспортната комисия.В Комисията по отбраната вицепремиерът и военен министър Красимир Каракачанов ще отговаря на актуални въпроси.В Комисията по европейските въпроси и контрол на европейските фондове дешутатите ще се запознаят с приоритетите на Хърватското председателство на Съвета на Европейския съюз.В четвъртък здравният министър Кирил Ананиев ще бъде изслушан в ресорната парламентарна комисия. Ще бъде представен и проект за изграждането на нов педиатричен и онкохематологичен комплекс  в УМБАЛ „Свети Георги“ ЕАД, гр. Пловдив.", "date": "2020.01.13", "title": "Депутатите се връщат на работа в сряда"}
{"url": "http://www.cross.bg/kolichestva-golemi-magneziii-1622615.html", "text": "/КРОСС/ Просото е било използвано от векове в много страни и хората са били наясно с неговите здравословни ползи. Години наред обаче то беше незаслужено пренебрегвано за сметка на модерните суперхрани като киноa и чия.Малките семенца, които повечето хора възприемат предимно като храна за птици, днес се превръщат в синоним на здравословното хранене.Основната му роля е за производството на брашно, което за разлика от бялото не съдържа глутен и е чудесна алтернатива за хората, проявяващи непоносимост към него.Просото е храна, която доставя на организма минералите магнезий, калий, фосфор, калций, цинк и манган в големи количества.  Над 15% от състава на зрънцата просо са протеини. Високото им съдържание го прави идеална храна при вегетариански диети или начин на живот. Количеството магнезий в просото помага за намаляване на неблагоприятният ефект от сърдечен удар, а ниацинът (витамин B3) може да помогне за намаляване на холестерола. Затова консумирането на тази зърнена култура има редица изключителни ползи за здравето:В просото се съдържат големи количества магнезий и фибри. Това го прави много полезно за сърдечносъдовата система. Фибрите понижават холестерола и предпазват кръвоносните съдове от натрупване на плаки.Значително понижава риска от появата на диабет.Особено полезно е за страдащите от високо кръвно налягане.Просото има свойството да потиска астматичните пристъпи, тъй като съдържа големи количества магнезий.Предпазва от натрупване на камъни в бъбреците.", "date": "2020.01.13", "title": "Ползите за здравето от просото"}
{"url": "http://www.cross.bg/libiya-moskva-rysiya-1622616.html", "text": "/КРОСС/ Руският лидер Владимир Путин е постигнал дипломатически успех с организирането на минисреща на върха в Москва между двете враждуващи страни в дългогодишния граждански конфликт в Либия, пише \"Гардиън\".Не е ясно дали фелдмаршал Халифа Хафтар, лидер на Либийската национална армия в източната част на страната, и Файез Сарадж, лидер на признатото от ООН правителство в Триполи, ще се срещнат, но присъствието на двамата в руската столица е потвърждение за нарастващата важна роля на Русия в Либия.Разединените европейски страни не успяха да спрат кръвопролитната 9-месечна атака на Хафтар към Триполи.Двамата лидери и техните делегации се очаква да сключат споразумение за примирие. През уикенда двамата либийски лидери договориха спиране на огъня. Режимът на тишина, поискан съвместно от Москва и Турция миналата седмица, влезе в сила в неделя, но въпреки това са регистрирани спорадични сблъсъци.Спирането на огъня се разглежда като необходима платформа за по-задълбочени разговори. Турският външен министър Мевлют Чавушоглу ще представлява страната си на срещата в Москва.Ако двамата либийски лидери се срещнат, няма да е за първи път, но това ще е първата им среща от атаката на армията на Хафтар по Триполи, която беше заклеймена от Сарадж като военно престъпление. Двамата се срещнаха в Абу Даби и Париж, за да се подпишат под различни мирни споразумения, които впоследствие се провалиха.Русия увеличи влиянието си в Либия, след като позволи на малка група руски наемници, свързани с частната компания \"Вагнер\", да действат до Триполи в подкрепа на Хафтар. Путин отбеляза, че ако има някакви руски войници там, те действат без разрешението на Кремъл.Въпреки че Либия и Сирия са много различни случаи, има някои паралели по отношение на съюза между Турция, Русия и Иран, които са основните организатори на политическите преговори в Сирия, изтръгвайки инициативата от САЩ, Европа и ООН.Не е ясно дали Путин се опитва да изтласка Европа от мирния процес или е склонен да работи с европейските страни.Руският президент проведе разговори с германския канцлер Ангела Меркел в Москва през уикенда. Берлин организира мирна конференция с основните страни, но все още не е определена дата.Италия, разглеждана преди като ключов фактор за разрешаване на кризата в Либия, се опитва да възстанови позициите си с предложение за тристранен мирен процес с Русия и Турция. Премиерът Джузепе Конте е критикуван в Италия за изгубените позиции на страната. Той ще се срещне с турския президент Реджеп Ердоган днес. ", "date": "2020.01.13", "title": "Путин постигна успех със срещата за Либия в Москва"}
{"url": "http://www.cross.bg/printz-kralitzata-hari-1622617.html", "text": "/КРОСС/ Ядосан принц Филип напусна имението в Сандрингам тази сутрин, когато принц Хари трябваше да пристигне и да се срещне с кралицата, за да разговаря за кралското си бъдеще заедно с Меган, набрана по телефона от Канада, съобщи Дейли Мейл.98-годшният херцог на Единбург имал важна роля като съветник на нейно величество преди днешната среща на върха, но решил да остави на съпругата си, принц Чарлз и принц Уилям да сключат сделката за абикацията на Хари и Меган.Кралицата разчитала силно на подкрепата на херцога, затова Филип, който живееше в къщичка на имението Сандрингам, откакто се е оттегли от обществения живот през 2017 г., отседнал в основната къща с кралицата, след като кризата се разразила.Вероятно Филип е споделил по-рано на кралицата мнението си за решението на Меган и Хари да напуснат Кралството преди да си тръгне от двореца днес. Според съобщенията изобщо не бил доволен, дори бил бесен, след като разбрал намерението на двамата млади.\"Каква игра играят!?\", били неговите изпълнени с гняв думи, когато научил за Мегзит.Херцогът и херцогинята на Съсекс се чувствали принудени от поведението на принц Уилям да сключат сделка за абдикация. Сърцето на Хари било разбито.Той щял да бъде предупреден на срещата в Сандрингам, че има огромни препятствия, които ще отнемат месеци преди да се премести в Канада. А според кралицата семейството трябва да измисли „посока на пътуване“ за принца и Меган, която е във Ванкувър с Арчи. ", "date": "2020.01.13", "title": "Ядосан принц Филип напусна Сандрингам преди срещата за Мегзит"}
{"url": "http://www.cross.bg/kosovo-tzana-balkanski-1622618.html", "text": "/КРОСС/ Посланикът на Косово в България Едон Цана се изказа остро срещу Новак Джокович, като го определи за изостанал балкански шовинист.Повод за недоволството му стана радостта след спечелването на \"АТП къп\". Сръбският тенисист показа в близо десетминутно видео празненствата в съблекалнята след голямата победа срещу Испания в Сидни. В радостта си Джокович и съотборниците му поздравиха и България.Цана се е подразнил от звученето на песента \"Видовдан\", която остава символ на съпротивата срещу Косово.В припева на \"Видовдан\" (\"Видовден\") се пее: \"Където и да отида, винаги ще се връщам. Никой не може да откъсне Косово от душата ми.\"\"След военния марш те продължиха с Косово! Можеш да си шампион в АТП, но дълбоко в себе си оставаш примитивен, изостанал и обикновен балкански националист и шовинист\", написа Цана в \"Туитър\".И добави: \"Неслучайно Новак Джокович е най-малко харесваният и обичан тенис шампион в историята.\"  ", "date": "2020.01.13", "title": "Посланикът на Косово в България за Джокович: Примитивен балкански шовинист "}
{"url": "http://www.cross.bg/pravitelstvo-kletva-ynidas-1622619.html", "text": "/КРОСС/ Новото испанско правителство положи днес клетва за встъпване в длъжност, предаде Асошиейтед прес.Министрите положиха клетва в присъствието на испанския крал Фелипе Шести.Това е първото коалиционно правителство в Испания от 1978 г., припомня АП. В него участват Испанската социалистическа работническа партия на премиера Педро Санчес и крайнолявата \"Унидас Подемос\", чийто лидер Пабло Иглесиас ще бъде един от четиримата вицепремиери. В новия кабинет има 22-ма министри, което е с петима повече в сравнение с предишното правителство. Балансът на половете е постигнат и в правителството има 11 мъже и 11 жени. Пет поста са за Унидас Подемос.Премиерът Санчес постави като приоритети на новото правителство извършването на социални реформи, гарантирането на стабилен икономически растеж и воденето на диалог със сепаратистите в Каталуния.", "date": "2020.01.13", "title": "Новото испанско правителство положи клетва"}
{"url": "http://www.cross.bg/iran-samolet-yanyari-1622600.html", "text": "/КРОСС/ Властите в Иран са научили едва на 10 януари, че украинският самолет е бил свален от иранската ПВО, тоест ден преди официално да го признаят. Това заяви днес пред иранската държавна телевизия говорителят на правителството в Техеран Али Рабией.\"Чак в петък Генералния щаб на въоръжените сили на Иран получи резултатите от разследването и тогава се състоя заседание на Върховния съвет за национална сигурност\", каза той, цитиран от ТАСС.По думите му до 10 януари никой, даже президентът Хасан Рохани, не е знаел причината за катастрофата на самолета.\"Когато президентът научи това, той веднага взе решение възможно най-бързо да направи обръщение към населението\", добави говорителят.На 8 януари \"Боинг-737\" на Международните авиолинии на Украйна катастрофира няколко минути след излитането си от техеранското летище, като загинаха всичките 176 души на борда. Първоначално Иран отхвърляше като пропагандни твърденията на западни лидери, че самолетът е свален и твърдеше, че причината е неизправност в единия двигател, който се запалил.На 11 януари обаче Генщабът призна, че системата за ПВО погрешно е възприела гражданския самолет за американска крилата ракета.В съобщение, излъчено по иранската държавна телевизия, беше заявено, че самолетът е погрешно възприет като \"враждебна цел\", след като се е насочил към \"военен център\" на Ислямската революционна гвардия. Заради изострените отношения със САЩ армията била \"в най-висока готовност\", беше подчертано в изявленето.В него беше заявено още, че отговорните за трагедията ще бъдат изправени на съд.Въпреки признанието обаче, Техеран изрично подчерта, че вината е на Вашингтон.\"Тъжен ден. Предварителните заключения на вътрешното разследване на въоръжените сили: човешка грешка по време на криза, причинена от авантюризма на САЩ, довел до трагедия\", написа в Туитър външният министър Мохамад Зариф.\"Иран призна, че има вина за катастрофата на украинския самолет. Но ние настояваме за пълно признаване на вината. Очакваме от Иран гаранции за готовността му за цялостно и прозрачно разследване, за изправяне на отговорните пред съд, връщане на телата на загиналите, плащане на компенсация и официално извинение по дипломатически път\", заяви пък президентът на Украйна Володимир Зеленски. ", "date": "2020.01.13", "title": "В Техеран разбрали, че украинският самолет е свален само ден преди да го признаят"}
{"url": "http://www.cross.bg/lyda-tebe-pesenta-1622601.html", "text": "/КРОСС/ Сърбия е първият победител в най-новия тенис турнир - ATP Cup. Някои от вас можеше да пропуснат този успех, ако един от най-добрите тенисисти в света - самият Новак Джокович, не беше поздравил... България.В съблекалнята на сръбския тим гърмеше българска песен, а победителите не пропуснаха да отправят поздрав към всички зрители на лайф видеото на Ноле у нас.При това с \"Луда по тебе\". Много вероятно е в главите ви вече да звучи мелодията на поп-фолк песента, с която българската певица и жури в \"Гласът на България\" - Камелия, стана популярна в средата на 90-те години на ХХ век. Въпреки че у нас я припяваме от 1996 г. насам, в Сърбия тя \"запали\" дискотеките през 2018 година, припомня bTV. Тогава в кината в бившата югославска република излезе филмът \"Южен вятър\".В една от първите сцени звучи именно песента \"Луда по тебе\". Изпълнява я друга етническа българка, родена в сръбския Димитровград - Габриела Пейчев.Мелодията бързо завладя сърбите, а \"любимката на Цеца Величкович\", както наричат Габи в западната ни съседка, снима и клип на песента. В новогодишната нощ на 2018 срещу 2019 г. \"Луда по тебе\" беше едно от най-често срещаните музикални изпълнения. От там вероятно я е чул и Джокович. vide: https://www.youtube.com/watch?time_continue=71&v=JnGW7k3Uu0I Парадоксът е, че в Сърбия вече си имат \"Луда по тебе\", при това преди да я запее Камелия у нас. Песента е на една от най-големите звезди на бивша Югославия - Лепа Брена.\"Luda za tobom\" дава име на 13-ия албум на босненката, издаден в началото на 1996 г., а клипът към мелодията е истински хит.Още по-парадоксално е, че в Гърция пеят песента от 1995 г. Същата мелодия служи за основа на \"Astatos\" - песен на Пасхалис Терзис.От къде започва историята на мелодията е трудно да се каже, но едно е ясно - границите на Балканите често са само фиктивни, ако говорим за доброто прекарване и веселието след победа!", "date": "2020.01.13", "title": "Кой подлуди сърбите по \"Луда по тебе\"? (Видео)"}
{"url": "http://www.cross.bg/ryskata-klasika-traditzii-1622602.html", "text": "/КРОСС/ И тази зима почитателите на руската култура и традиции се събраха край фонтана на Пазара на Varna Mall, за да отпразнуват заедно Нова година по стар стил.За гостите на тържеството „Рождественские встречи“ малките таланти от вокално-хореографското училище и балетната школа на Натали Караван отново бяха подготвили атрактивен спектакъл от незабравими руски романси и балетна класика.В духа на рождественските традиции бе и трапезата с подбрани деликатеси от руската национална кухня.", "date": "2020.01.13", "title": "Старата Нова година пристигна с руска класика и балетно изящество "}
{"url": "http://www.cross.bg/merki-bonev-boris-1622603.html", "text": "/КРОСС/ Борис Бонев, общинският съветник подкрепен от Спаси София, внесе днес в Столичния общински съвет доклад, с който предлага промяна на Механизма с мерки срещу замърсяване на въздуха. В него се залагат намалени критерии за въвеждане на мерки срещу мръсния въздух и допълнителни мерки за намаляване на замърсяването и предпазване на децата.Целта на изменението е да се реагира адекватно и навременно, а така да бъде защитено здравето на столичани.“Предлагам намаляване на критериите за влизане в сила на различните мерки. В момента най-строгите мерки влизат при стойности на замърсяването от над 200 µg/m3, което е 4 пъти над пределните норми. Не съм съгласен да чакаме въздухът да стане отровен, за да реагираме. Затова и в моето предложение, максималната степен на замърсяване вече е 150 µg/m3 , което е в съответствие и с критериите на Световната здравна организация”, заяви общинският съветник Борис Бонев и допълни, че за първи път в механизма влиза и отчитането на замърсяването с още по-опасните ФПЧ2.5, които досега не бяха вземани предвид., като мярка срещу замърсяването от трафика. Вместо да се налага да дишаме опасен въздух няколко поредни дни, “Зелен билет” ще може да се въвежда при прогноза за високи нива на ФПЧ или един ден на замърсяване над 100 µg/m3 . За сравнение, в момента този праг е двойно по-висок - 200 µg/m3 . Официалните данни показват, че въвеждането му струва на Общината едва 17 000 лв. Тази мярка ще привлече и повече пътници в градския транспорт и затова съм заложил и задължение ЦГМ да намали интервалите по основните линии в тези дни.” - допълни Борис Бонев.В доклада си Борис Бонев предлага и отправянето на предписания от кмета на Столична община към директорите на училищата да прекратят всички активности на открито в дните с високи стойности на замърсяване на въздуха.“Целта е да се припомни на ръководствата, че децата са най-уязвими към респираторни заболявания и алергични реакции. С тази мярка се цели превенция за децата, но и успокоение за родителите им, че училището е взело всички необходими мерки за предпазването им.” - допълва Борис Бонев.От Спаси София допълват, че в дните с най-драстично замърсяване кметът на Столичната община ще може да въвежда напълно безплатен градски транспорт, да ограничава движението на МПС-та, както и да забранява отоплението на твърдо битово гориво в някои части на града.“Недопустимо е над 900 софиянци да умират всяка година заради опасния въздух, затова са необходими безкомпромисни мерки. Но нека успокоя съгражданите си - всички те ще се случват по ясно разписани и предварително комуникирани с гражданите оперативни планове, така че всеки да може да бъде подготвен.” - завърши Борис Бонев от Спаси София.  ", "date": "2020.01.13", "title": "Борис Бонев с доклад в СОС предлага нови мерки срещу мръсния въздух "}
{"url": "http://www.cross.bg/surbiya-vychich-gazoprovoda-1622604.html", "text": "/КРОСС/ Доходите на Сърбия от транзит на руски газ през сръбския участък на газопровода \"Турски поток\" ще бъдат 185 милиона долара годишно, заяви сръбският президент Александър Вучич снощи по телевизия Пинк, предаде ТАСС.За нас газопроводът е стратегически проект. Ние още през декември построихме 403 километра газопровод на територията на Сърбия, остава да се построят четири измервателни станции и една голяма компресорна станция в Жабари, каза Вучич.По думите на Вучич \"Турски поток\" има голямо значение за индустриализацията на Сърбия и за привличането на инвеститори. По газопровода Сърбия ще получава предимно руски газ.В Сърбия ще влизат 13 милиарда кубически метра газ, а от тях 3 милиарда ще останат в Сърбия, останалият газ ще отива в Унгария, Босна и Херцеговина и Косово, заяви Вучич, изразявайки надежда, че българите ще завършат строителството на своя участък от газопровода до края на май или юни, така че още от септември или до края на тази година газът ще започне да пристига в Сърбия.Миналата седмица Вучич присъства на официалното откриване на газопровода в Инстанбул заедно с българския премиер Бойко Борисов и президентите на Русия и Турция Путин и Ердоган.", "date": "2020.01.13", "title": " $185 млн. годишно за Сърбия от \"Турски поток\""}
{"url": "http://www.cross.bg/nadal-felisiano-pablo-1622605.html", "text": "/КРОСС/ Рафаел Надал имаше какво да каже след загубата на своята Испания срещу Сърбия на финала в ATP Cup.Матадора не остана доволен от поведението на сръбските фенове по време на финалните мачове и най-вече в страхотния му сблъсък срещу Новак Джокович, който бе загубен в два сета.Рафа смята, че сърбите са се държали все едно това е футболен мач и не са проявили нужния етикет, какъвто сме свикнали да гледаме на корта.Подобна бе и атмосферата на \"Купа Дейвис\", когато Испания триумфира с титлата.\"Понякога има хора от определени държави, които не знаят как точно се случват нещата в тениса. Мислеха си, че това е футбол. Атмосферата в тениса е по-различна. Имаше периоди от мача, в които малка група от публиката не проявяваше никакво уважение\", заяви Надал.Коментира и отсъствието си в решаващия мач на двойки, където играха Пабло Кареньо-Буста и Фелисиано Лопес.\"Поиграх много тенис в последните дни, а вчера моите съотборници се справиха блестящо. Нямам толкова сили, колкото обикновено, защото вчера играх много време, както и преди това, а също и в Пърт. Това е решение на целия отбор и именно заради това ние сме имали успехи в миналото, защото знаем как да дадем увереност и на останалите състезатели, каквото дадохме на Фелисиано и Пабло\", завърши Матадора.", "date": "2020.01.13", "title": " Надал към сръбските фенове: Това не е футбол"}
{"url": "http://www.cross.bg/tochki-kyzmanov-izkachi-1622607.html", "text": "/КРОСС/ Първата ракета на България Григор Димитров изкачи една позиция в световната ранглиста на тенисистите и вече е 19-и с актив от 1772 точки.През тази седмица играещият капитан за АТП Къп ще участва на демонстративния турнир в Коойонг, където утре трябва да играе срещу Борна Чорич. Григор ще очаква в четвъртък жребия за Откритото първенство на Австралия, където ще бъде сред поставените.Димитър Кузманов направо прелетя с 72 места до №345 в класацията. Пловдивчанинът има вече 110 точки. Огромният прогрес на Кузманов се дължи на 30-те точки от двете победи, които извоюва с отбора на България в Сидни.Александър Лазаров качи три позиции до №514 в света.На върха няма промени. Води Рафаел Надал с 10 235 точки. Новак Джокович намали преднината му след победата над испанеца във финала на АТП Къп вчера и е с актив от 9715 точки. Трети е Роджър Федерер (6590), а на четвъртото място се изкачи Даниил Медведев, който измести Доминик Тийм, за да запише личен рекорд.", "date": "2020.01.13", "title": "Димитров се изкачи в ранглистата, огромен скок за Кузманов"}
{"url": "http://www.cross.bg/haftar-libiya-saradzh-1622608.html", "text": "/КРОСС/ Премиерът на признатото от ООН Правителството на националното съгласие (ПНС) в Триполи и бунтовническият командир на Либийската национална армия (ЛНА) се срещат днес в Москва, за да подпишат сделка за прекратяване на огъня.Файез ас Сарадж и Халифа Хафтар вече са в руската столица, съобщи говорителят на външното министерство Мария Захарова. Според институцията срещата е част от руско-турските усилия за прекратяване на бойните действия и начало на преговорите с призив да се \"сложи край на страданията на либийците и да се върнат мирът и просперитетът в тази страна\". Ще се обсъждат и възможности за подписване на споразумение за примирие.Хафтар е в Москва от снощи според руски медии, а Сарадж пристигна вчера в Анкара за среща с турския президент Реджеп Тайип Ердоган.Руският държавен глава Владимир Путин разговаря с Ердоган в сряда, в деня на пускането на газопровода \"Турски поток\", и двамата обявиха договорка за прекратяване на огъня от неделя. То формално влезе в сила снощи в полунощ българско време, след като го потвърди и Хафтар, макар да се появяват съобщения, че не се спазва.Турция (заедно с Катар) подкрепя ПНС на Сарадж, а ЛНА е поддържана освен от Русия от Египет и Обединените арабски емирства. Усилията им да насочат мирния процес обаче хвърлят сянка върху опитите на Германия да организира мирна конференция за бъдещето на Либия под егидата на ООН.Процесът, който се предвиждаше да е в средата на тази месец, включваше няколко равнища.Той би трябвало според установена от ООН рамка да започне с разговори между всички замесени чужди играчи, последвана от среща на Сарадж и Хафтар, която да подготви почвата за край на конфликта, от който е разтърсвана страната след свалянето на Муамар Кадафи през 2011 г. Хафтар, който контролира голяма част от Източна Либия, започна офанзива срещу Триполи през април миналата година.На среща с Путин в Москва тази събота германският канцлер Ангела Меркел заяви, че Берлин \"скоро ще изпрати покани\" за конференцията, и потвърди, че ще я ръководи ООН, ако тя се състои.В последните седмици намесата на чужди играчи се ускори, след като Турция започна мисия в страната, а Русия според медийни публикации изпрати още наемници. Путин заяви по време на пресконференцията с Меркел, че ако в Либия се сражават руски граждани, те не представляват интересите на руската държава.", "date": "2020.01.13", "title": "Москва събира днес враждуващите сили в Либия въпреки плановете на Берлин"}
{"url": "http://www.cross.bg/league-gaming-onlaiin-1622609.html", "text": "/КРОСС/ Новият сезон на, българската лига за електронни спортове, стартира ударно този уикенд., колкото е максималният брой слотове, се включиха в първото състезание за годината по една от най-популярните игри у нас – League of Legends.В продължение на два дни всички отбори се надпреварваха, за да попаднат в Топ 8 и да натрупат точки в първия от общо три турнира по световноизвестното заглавие. Драматичните игри бяха проследени от , а срещите продължиха до късно вечерта в неделя.Най-голямата изненада за феновете дойде още в събота, когато безспорният шампион от първи сезон на А1 Gaming League – , отпадна още на осминафиналите и не успя дори да спечели точки за генералното класиране. До финалната битка отново достигна добре познато име - , но изненадващо отборът претърпя разгром от .Наградният фонд за целия сезон на A1 Gaming League 2020 възлиза на 60 000 лева, разпределени между онлайн турнирите всеки уикенд и Гранд финалите, които ще се проведат на живо на 16 и 17 май.Основните игри, част от сезона, са  Всяка от игрите ще има по три онлайн турнира в рамките на 4 месеца, а записванията за всяка дата са отворени на сайта .  от общия награден фонд са предвидени за феновете на други популярни заглавия у нас, като  Те попадат сред допълнителните онлайн турнири, за които лигата ще обяви дати в хода на сезона. Първата фаза на A1 Gaming League 2020, която вече започна, ще продължи до април. Събралите най-много точки през четирите месеца ще се съревновават в плейофи, за да определят отборите и индивидуалните финалисти в различните дисциплини.Големият финал на A1 Gaming League ще се проведе на живо на 16 и 17 май на специално събитие, където най-добрите играчи ще се срещнат, за да се борят за титлата „Шампион на България”. Отличителното за сезон 2020 е, че освен паричните награди шампионите ще получат и квоти за участие в международен турнир в рамките на ежегодния фестивал Aniventure Comic Con в София.A1 развива електронните спортове в България с провеждането на собствена гейминг лига - А1 Gaming League. Лигата стартира през 2018 година и в рамките на година привлече вниманието на над 9 000 участници от цяла България, а големите финали през септември 2019 бяха наблюдавани от над 120 000 души – онлайн и на живо. ", "date": "2020.01.13", "title": "Рекордните 64 отбора се включиха в първия турнир от A1 Gaming League 2020"}
{"url": "http://www.cross.bg/pametnika-otnovo-draskali-1622591.html", "text": "/КРОСС/ След поредна проява на вандализъм върху паметника на съветската армия, бяха задържани момичета, които драскали по паметника, съобщиха от БНТ.Ученичките - на 12 и на 13 години, вече са предадени на семействата им.Няма повече информация какви са били мотивите за постъпката им.Припомняме, че преди няколко месеца паметникът отново беше надраскан.БАС смятат, че поредният вандалски акт срещу паметник в центъра на София е показателен и за качеството на българските правоохранителни и правораздавателни институции. Антифашистите зявяват, че с предизборна цел отново се поставя въпроса за мястото и съществуването на паметника. ", "date": "2020.01.13", "title": "Арестуваха тийнейджърки, драскали по паметника на съветската армия"}
{"url": "http://www.cross.bg/asenovgrad-raiiona-dvizhenieto-1622592.html", "text": "/КРОСС/ От днес се затваря пътят Асеновград - село Лясково заради ремонтни дейности около свлачището в района на Асенова крепост, съобщи БНТ.От община Асеновград въвеждат временна организация на движението. Ще бъде ограничено движението от Асеновград към селата Лясково, Яврово и Добра лъка.Още днес започва прединвестиционно инженерно геоложко проучване, което трябва да даде решение как да бъде укрепено свлачището. Свлачище, което се е отворило на фронт от около 50 метра и вече е отхапало половината от пътя към културно-историческата забележителност Асенова крепост. Затова се налага сериозно ограничаване на движението в района.Екипи на Пътна полиция ще регулират допълнително трафика. Остава в сила и забраната за движение на тежкотоварни автомобили и автобуси.", "date": "2020.01.13", "title": "Затварят за 2 дни пътя край Асеновата крепост"}
{"url": "http://www.cross.bg/delchev-kushti-gotze-1622593.html", "text": "/КРОСС/ Две къщи са изгорели при пожар в гоцеделчевското село Брезница. Това съобщиха от полицията в Благоевград.От там допълниха, че огънят е възникнал малко след 21 часа снощи. В гасенето са се включили пожарникари от Гоце Делчев и местни жители. Борбата с огнената стихия продължила до след полунощ.Изгорели са и 140 кв. метра покривна конструкция.", "date": "2020.01.13", "title": "Пожар изпепели две къщи край Гоце Делчев"}
{"url": "http://www.cross.bg/vizhdali-li-ste-mladen-semeiistvoto-my-go-tursi-1622590.html", "text": "/КРОСС/ Пловдивчанин е в неизвестност от вчера следобед, а семейството му в Пловдив го издирва. Младен Мазнев е облечен с черно яке, дънки и маратонки, има черна кожена чанта през рамото. Тръгнал е онзи ден (11 януари) към 15:00 часа от кв. \"Смирненски\" към кв. \"Тракия\". \"Моля, ако някой го види, да го спре и да се обади веднага на телефон 0878 31 88 15\", призовават във Facebook.Издирваният Младен Мазнев страда от Алцхаймер.", "date": "2020.01.13", "title": "Виждали ли сте Младен? Семейството му го търси"}
{"url": "http://www.cross.bg/zahar-kruvnata-hranene-1622594.html", "text": "/КРОСС/ Може би сe чувствате изгубени в безкраен списък със задачи или в особено пристрастяващ сериал в Netflix, но ето, че забравяте да закусвате. Или обядвате. Или вечеряте. Каквато и да е причината, преди да я установите може да са минали още шест часа, в които не сте слагали нищо в устата си. Чували сме бабите си да ни повтарят, че не трябва да пропускаме хранене, но какво всъщност се случва, когато го направим?Нека приемем храната като гориво. Когато не „заредите\" стомаха си, няма как той да функционира. Сложните въглехидрати като плодове, зеленчуци и пълнозърнести храни имат страхотен ефект по отношение на енергията ни, тъй като фибрите, които съдържат, спомагат за поддържане на нормалните нива на кръвната захар. Ако те са под установената норма, е напълно естествено да се чувстваме отпаднали, немотивирани и дори да изпитваме треперене и раздразнителност.Ако не сме хапвали нищо за продължителен период от време, когато се почувстваме гладни, почти сигурно е, че ще посегнем към въглехидратите и сладките неща, които бързо ще повишат кръвната ни захар и ще създадат моментно усещане за ситост. Проблемът е, че това усещане е само временно и след час отново ще бъдем гладни, и отново ще протегнем ръка към останалите бисквити в кутията. Не ви ли напомня това на един порочен цикъл?Понякога може да е трудно да спазваме добре познатия ни ред от закуска, обяд и вечеря, но е добре да се придържаме към него. Приемете го като телефонен разговор, който не можете да пропуснете – ще ви отнеме малко време, но ще си заслужава.", "date": "2020.01.13", "title": "Двете причини, поради които не бива да пропускаме хранене"}
{"url": "http://www.cross.bg/nedkova-ivan-kycheto-1622595.html", "text": "/КРОСС/ Насилие над куче край Кърджали. Ивелина Недкова от фондацията „Animal Hope Bulgaria” се грижи за осакатеното животно, открито захвърлено на брега на кърджалийския язовир „Студен кладенец” с отрязани крака и без едно око, съобщава NOVA.  Недкова нарекла кучето Лъки, като добавила и Иван, за да му носи борбеност. Според Недкова кучето вероятно е осакатено умишлено. „Оказа се, че има и ерлехиоза – кърлежово заболяване. На антибиотик е в момента. Лечението му продължава, ще претърпи и операции”, заяви Недкова.По думите й, в момента Лъки Иван е добре - храни се, пие вода. ", "date": "2020.01.13", "title": "Доброволци спасиха куче с отрязани крайници "}
{"url": "http://www.cross.bg/bulgarskite-sistema-stoiinev-1622596.html", "text": "/КРОСС/ „В събота управителят на Здравната каса д-р Дечо Дечев разкри как се управлява здравната ни система от управлението на Борисов и къде отиват парите на българските граждани. Д-р Дечев обясни, че има организирана система за отчитане на дейности, които са били в по-малък обем или въобще не са извършвани. Също така, той поясни, че за едно лекарство за частна болница се плаща 7 пъти по-висока цена, отколкото за държавна или общинска болница - ако едно лекарство е 150 лева за държавна или общинска болница, за частна болница цената изведнъж незнайно по каква причина скача 7 пъти и струва 1500 лева. Ние знаем причината – да се източва Здравната каса”. Това заяви заместникпредседателят на ПГ на \"БСП за България\" Драгомир Стойнев на пресконференция в централата на партията.Той коментира, че това се случва заради лобистките текстове, вкарани от парламентарната група на ГЕРБ, които узаконяват тази кражба на гърба на българските граждани. „Всичко това можеше да бъде избегнато, ако през 2018 г. вотът на недоверие на левицата на тема здравеопазване бе приет. Още тогава сигнализирахме за тези проблеми”, подчерта Стойнев.„Това правителство вече има наименование- правителство на източването. Източване на язовири, източване на Здравната каса. Няма система, която да функционира нормално. Институциите са пропити от некомпетентност и от всичко това страдат българските граждани”, каза социалистът. Стойнев припомни предложението на БСП държавните и общински болници да не бъдат търговски дружества, за да може всички български граждани да имат достъп до качествено здравеопазване и за да се спре източването за здравната система.„Ще сезираме прокуратурата да направи проверка в Министерството на здравеопазването във връзка с твърденията на д-р Дечев, защото според нас е налице организирана, координирана и извършвана с административна протекция кражба на здравните осигуровки на българските граждани. Това действие застрашава живота на гражданите, пациентите и влошава работата на лекарите и медицинския персонал”, каза Драгомир Стойнев.\"От самото начало БСП поставя всички въпроси, засегнати в интервюто на управителя на НЗОК, и във връзка с тях беше и внесеният преди няколко месеца вот на недоверие. Реформите, които се обещаваха в сферата на здравеопазването, моделът на управление и финансиране, електронната здравна система, както и търговете за продажба на медикаменти - нищо от това не е изпълнено вече три години и на практика ние стоим на едно място с едни и същи проблеми, независимо, че се увеличават всяко година вноските и обществените средства за здравеопазване\". Това заяви проф. Георги Михайлов, народен представител от ПГ на \"БСП за България\".По негови думи БСП от край време предлага регионализация на здравеопазването, тъй като Европейската комисия отчита, че смъртността от най-социалнозначимите заболявания у нас е заради това, че 80% от болниците в страната се намират в 4 града в България. \"Регионалният принцип на развитие на здравеопазването е изключително важен, за да може всеки български гражданин в определения час да получи точната диагноза и точното лечение. Ние сме на първо място в ЕС по смъртност от т.нар. ранна предотвратима смърт\", каза още проф. Михайлов.\"Специалистите по здравни грижи и медицинските сестри бяха лъгани нееднократно- това се споменава и в думите на Дечо Дечев.\" - заяви д-р Десислав Тасков на пресконференция в централата на левицата. Според Тасков, в средно голяма европейска държава, в 21-ви век, да бъдеш адекватно лекуван само когато имаш социална възможност, е крайно шокиращо.\"Балонът се пука, не можем да продължим повече така. Трябва да отменим този модел на финансиране. Не можем да говорим за влизане на търговски и застрахователни дружества, когато 5 милиарда лева излизат от джоба на всеки един от нас. Не може българинът да трябва да бърка по-дълбоко в джоба си, а да не могат да се остойностят здравните услуги за него. Болниците, държавните и общинските обществени заведения не трябва да бъдат търговски дружества.\" - допълни още той по темата.„Д-р Тасков напомни, че бяха отпуснати 50 млн. лева, които не достигнаха до българските граждани. Бяха отпуснати още 250 млн. лева от парите на Здравната каса и отново не достигнаха до гражданите. Увеличени бяха цените на клиничните пътеки, но това не доведе до увеличаване на заплатите на медицинските сестри и специалистите по здравни грижи.", "date": "2020.01.13", "title": "Драгомир Стойнев : БСП ще сезира прокуратурата за източването на Здравната каса"}
{"url": "http://www.cross.bg/byala-lenta-osushtestvyava-1622597.html", "text": "/КРОСС/ Движението по път I-5 Русе – Велико Търново в района на Бяла, при км 5, се осъществява в една лента поради ПТП. Трафикът се регулира от \"Пътна полиция\".", "date": "2020.01.13", "title": "Движението по път I-5 Русе – Велико Търново в района на Бяла, при км 5 се осъществява в една лента"}
{"url": "http://www.cross.bg/lidl-bulgariya-vruzka-1622598.html", "text": "/КРОСС/ На първо място бихме искали да ви уверим, че компанията се отнася изключително сериозно към всяка една обратна връзка от страна на своите клиенти.Относно ситуацията, показана във видеото, разминаването в цената, обявена на рафта, и тази върху етикета на продукта, действително е налице.Тази актуализация принципно се обозначава върху ценовата табела на рафта.Освен това непосредствено до нея се поставя изрична допълнителна информационна табела, която посочва направената промяна с цел да се избегне объркване у клиентите – което и в този случай е било направено от служителите в магазина. В допълнение на това съществува задължение при подобни случаи корекцията да се прави на всеки етикет, за което е необходимо повече технологично време.  Извиняваме се за създалата се ситуация и благодарим за подадения от клиента сигнал.Не на последно място бихме искали да заявим, че от стъпването на българския пазар Лидл България с всички свои действия е доказвала многократно и продължава да доказва, че е отговорна, прозрачна и лоялна компания, която работи с грижа и мисъл за потребителите и обществото.", "date": "2020.01.13", "title": "Официално становище на Лидл България във връзка с публикация в cross.bg от 10 януари "}
{"url": "http://www.cross.bg/opasnost-vylkana-filipinite-1622606.html", "text": "/КРОСС/ Бедствено положение беше обявено днес на територията на провинция Батангас на Филипините след изригването на вулкана Таал, съобщи РИА Новости.В неделя вулканът Таал изхвърли пепел с височина от 1 км. Институтът по вулканология и сеизмология на Филипините повиши нивото на опасност от изригване на вулкани до трета степен по петобална скала. Службата препоръча и евакуацията на съседи на вулкана райони.Заради опасност от изригване властите започнаха евакуация на три населени места в провинция Батангас с население над 80 000 души.Затворено бе и международното летище в Манила.По-късно нивото на опасност бе повишено на четвърто и бе отправена препоръка за пълна евакуация на населението, намиращо се близо до територията на вулкана.Управлението за гражданска авиация на Филипините препоръча на самолетите да избягват въздушното пространство близо до вулкана.Обявеният режим за бедствие предполага използването на финансови средства от специален фонд за оказване на помощ, възстановяване, реконструкция и други дейности за стабилизиране на ситуацията в пострадалите райони.", "date": "2020.01.13", "title": "Обявиха бедствено положение на Филипините"}
{"url": "http://www.cross.bg/noemvri-stoki-strani-1622581.html", "text": "/КРОСС/ През периода януари - ноември 2019 г. износът на стоки от България за трети страни нараства с 4.5% в сравнение със същия период на предходната година и е на стойност 17 549.7 млн. лева.Основни търговски партньори на България са Турция, Китай, Сърбия, Руската федерация, Съединените американски щати и Република Северна Македония, които формират 50.5% от износа за трети страни. През ноември 2019 г. износът на стоки от България за трети страни намалява със 7.5% спрямо същия месец на предходната година и е в размер на 1 522.8 млн. лева.През периода януари - ноември 2019 г. при износа на стоки от България за трети страни, разпределен според Стандартната външнотърговска класификация, най-голям ръст в сравнение със същия период на предходната година е отбелязан в секторите „Храни и живи животни“ (55.9%) и „Необработени (сурови) материали, негодни за консумация (изкл. горивата)“ (21.5%). Най-голям спад се наблюдава в сектор „Артикули, класифицирани главно според вида на материала“2 (21.6%).Вносът на стоки в България от трети страни през периода януари - ноември 2019 г. намалява с 12.5% в сравнение със същия период на 2018 г. и е на стойност 18 507.3 млн. лева (по цени CIF)3.Най-голям е стойностният обем на стоките, внесени от Турция, Руската федерация, Китай и Сърбия.През ноември 2019 г. вносът на стоки в България от трети страни намалява с 29.7% спрямо същия месец на предходната година и е в размер на 1 458.7 млн. лeвa.При вноса на стоки от трети страни, разпределен според Стандартната външнотърговска класификация, през периода януари - ноември 2019 г. най-голямо увеличение спрямо същия период на предходната година е отчетено в секторите „Храни и живи животни“ (23.3%), „Безалкохолни и алкохолни напитки и тютюн“ (14.9%) и „Разнообразни готови продукти, н.д.“5 (14.9%). Най-голям спад се наблюдава в сектор „Минерални горива, масла и подобни продукти“ (42.1%).Външнотърговското салдо (износ FOB - внос CIF) на България с трети страни през периода януари - ноември 2019 г. е отрицателно и е в размер на 957.6 млн. лева. През ноември 2019 г. външнотърговското салдо (износ FOB - внос CIF) с трети страни е положително и е на стойност 64.1 млн. лева.През периода януари - ноември 2019 г. от България общо са изнесени стоки на стойност 53 758.2 млн. лв., което е с 3.7% повече в сравнение със същия период на предходната година.През ноември 2019 г. общият износ на стоки възлиза на 5 050.2 млн. лв. и намалява с 0.5% спрямо същия месец на предходната година.През периода януари - ноември 2019 г. общо в страната са внесени стоки на стойност 56 324.9 млн. лв. (по цени CIF), или с 2.9% по-малко спрямо същия период на 2018 година.През ноември 2019 г. общият внос на стоки намалява с 8.9% спрямо същия месец на предходната година и възлиза на 5 163.6 млн. лева.Общото външнотърговско салдо (износ FOB - внос CIF) е отрицателно през периода януари - ноември 2019 г. и е на стойност 2 566.7 млн. лева. През ноември 2019 г. общото външнотърговско салдо (износ FOB - внос CIF) също е отрицателно и е на стойност 113.4 млн. лева.", "date": "2020.01.13", "title": "НСИ: През периода януари - ноември 2019 г. износът на стоки от България за трети страни нараства с 4.5% "}
{"url": "http://www.cross.bg/sistemata-mrezha-taksite-1622579.html", "text": "/КРОСС/ \"Два са основните параметъра, по които е постигнато споразумение между превозвачите и правителството по отношение на тол системата. Таксата на тол системата е понижена с 40% и обхватът е намален. Това няма да бъде постоянно, а ще бъде за пробния период от 3 месеца\", каза проф. Симеон Ананиев, председател на Асоциацията на българските железопътни превозвачи, в предаването \"Бизнес старт\" с водещ Христо Николов. Веселин Грозданов, член на УС на клъстер \"Зелен транспорт\", обясни, че правителството се надява да събира около около 450 млн. лева на година от тол таксите.Грозданов заяви, че информацията, която ще се събира от тол системата, автоматично ще отива в НАП.Ананиев коментира, че трябва да има равнопоставеност между железопътния и автомобилния транспорт, за да може да се развиват съобразно нуждата на икономиката на държавата.", "date": "2020.01.13", "title": "Приходите от тол таксите няма да са достатъчни за ремонт на цялата пътна мрежа"}
{"url": "http://www.cross.bg/raiiona-debeletz-osushtestvyava-1622583.html", "text": "/КРОСС/ Движението по път I-5 Велико Търново – Дряново в района на Дебелец, при км 108, се осъществява временно в една лента, двупосочно поради ПТП. Трафикът се регулира от \"Пътна полиция\".", "date": "2020.01.13", "title": "Движението по път I-5 Велико Търново – Дряново в района на Дебелец се осъществява временно в една лента"}
{"url": "http://www.cross.bg/oktomvri-bulgariya-sushtiya-1622582.html", "text": "/КРОСС/ През периода януари - октомври 2019 г. износът на България за ЕС нараства с 3.4% спрямо същия период на 2018 г. и е в размер на 32 681.1 млн. лева.Основни търговски партньори на България са Германия, Румъния, Италия, Гърция, Франция и Белгия, които формират 66.2% от износа за държавите - членки на ЕС. През октомври 2019 г. износът за ЕС нараства с 4.8% спрямо същия месец на предходната година е на стойност 3 632.0 млн. лева.При износа на България за ЕС, разпределен според Стандартната външнотърговска класификация, през периода януари - октомври 2019 г. в сравнение със същия период на предходната година най-голямо процентно увеличение е отчетено в сектор „Безалкохолни и алкохолни напитки и тютюн“ (10.3%).Най-голямо намаление се наблюдава в сектор „Артикули, класифицирани главно според вида на материала“2  (5.0%).Вносът на България от ЕС през периода януари - октомври 2019 г. се увеличава с 2.6% спрямо същия период на 2018 г. и достига 34 112.7 млн. лева (по цени CIF)3. Най-голям е стойностният обем на стоките, внесени от Германия, Италия, Румъния, Гърция и Испания.През октомври 2019 г. вносът на България от държавите - членки на ЕС, се увеличава с 6.2% спрямо същия месец на предходната година и е в размер на 3 903.0 млн. лева. При вноса от ЕС, разпределен според Стандартната външнотърговска класификация, през периода януари - октомври 2019 г. в сравнение със същия период на 2018 г. най-голям ръст е отбелязан в сектор „Безалкохолни и алкохолни напитки и тютюн“ (27.3%).Най-голям спад се наблюдава в сектор „Необработени (сурови) материали, негодни за консумация (изкл. горивата)“5 (16.7%). Външнотърговското салдо (износ FOB - внос CIF) на България с ЕС за периода януари - октомври 2019 г. е отрицателно и е на стойност 1 431.6 млн. лева.", "date": "2020.01.13", "title": "НСИ: През периода януари - октомври 2019 г. износът на България за ЕС нараства с 3.4%  "}
{"url": "http://www.cross.bg/bila-karaivanova-godina-1622584.html", "text": "/КРОСС/ Преди 105 години на 13 януари е била първата публична прожекция на филма на Васил Гендов \"Българан е галант\".Според директора на Националния филмов център Жана Караиванова изминалата 2019-а година е била успешна и значима за българското кино и заради увеличено финансиране на индустрията с милион и половина.Така общият бюджет за създаване, разпространение и промоция на български филми е бил 14 млн. и 700 хил. лева.Тази година сумата е същата, но въпреки това парите са недостатъчни, каза Жана Караиванова:\"Това, за което не стигат парите и има нужда да се правят повече проекти, защото в момента само във филмовия център има регистрирани 760 продуцентски компании. Това говори какъв огромен интерес има към създаването на художествен продукт в нашата област\".", "date": "2020.01.13", "title": "Отбелязваме Деня на българското кино"}
{"url": "http://www.cross.bg/karaivanova-kino-bulgariya-1622585.html", "text": "/КРОСС/ \"2019 година бе успешна за нашето кино, много проекти бяха реализирани, а най-важното – много получиха своята оценка, като публика в България и фестивални успехи извън България\", каза пред БНР Жана Караиванова – директор на Националния филмов център.Парите за българско кино - не са малко, но са недостатъчноТя съобщи, че Националният филмов център е дал тази година за производство, разпространение, показване и промоция 14,7 млн. лв.„Парите не бих казала, че са малко. Но за интереса, който има към създаване на българско кино, и за капацитета, който нашата индустрия може да има в европейски план, те са недостатъчно“, каза Жана Караиванова в предаването „Неделя 150“ на програма „Хоризонт“.Българската филмова индустрия е част от европейския аудиовизуален сектор, обясни Караиванова, която смята за неуместни сравненията с финансирането на Холивуд.„Когато се сравняваме като финансиране и успехи, ние се сравняваме единствено и само в контекста на Европа. Там е нашето състезание. Състезаваме се и регионално, защото има големи държави с много по-различен пазар и финансиране, като Франция, Германия, с които също не бива да се правят паралели. В регионален план, с държави, които имат нашата потенциална аудитория, население… ние стоим много добре и силно“, каза тя.Според Караиванова финансирането на филм в България е сравнимо с това, което дават другите европейски държави от нашия калибър. Според нея това, за което не стигат парите, е финансирането на повече проекти.„В момента само във филмовия център има регистрирани 760 продуцентски компании, което говори за огромния интерес към създаването на художествен продукт в нашата област“, обясни тя.Някои от успехитеГоворейки за филма „Ага“ на Милко Лазаров, който тази година представя България в състезанието за наградите „Оскар“, Жана Караиванова го нарече „великолепен от художествена гледна точка“.„Той получи изключително добри оценки отвъд океана – от водещи кино критици и от професионалисти, които рядко се чуват за български филми“.Караиванова изрази огромно съжаление, че „Ага“ не е влязъл в шортлистата, поради което „утре няма да стискаме палци, за да видим дали ще бъде сред номинираните за „Оскар“. „Но беше много достойно представяне на България в това трудно състезание“.„2109-а година имаме едно постижение, което рядко се случва в историята на българското кино. Филмът „Бащата“ на Петър Вълчанов и Христина Грозева взе голямата награда „Кристален глобус“ на фестивал от категория А в Карлови вари“, каза тя.Сериозен ръст на публиката на българските филмиКараиванова каза, че през изминалата година има сериозно нарастване на публиката в България на български филми „затова подкрепяме не само създаването на български филми, но и разпространението им, както и киносалоните, в които се гледат“.Тя съобщи, че в момента се работи по промени в закона, които да подпомогнат този процес да стане още по-успешен, за да може с лекота навсякъде, а не само в София да се гледа българско кино.Караиванова поздрави и българските филми, направени без държавно финансиране, които са успели да привлекат над 90 000 зрители.", "date": "2020.01.13", "title": "Жана Караиванова: 2019-а беше успешна за българското кино"}
{"url": "http://www.cross.bg/dryanovo-raiiona-debeletz-1622587.html", "text": "/КРОСС/ Възстановено е движението по път I-5 Велико Търново – Дряново в района на Дебелец.", "date": "2020.01.13", "title": "Възстановено е движението по път I-5 Велико Търново – Дряново в района на Дебелец"}
{"url": "http://www.cross.bg/prokyror-ybiiistvoto-izvurshitelya-1622588.html", "text": "/КРОСС/ Много жестоко убийство на млад човек по подбуди, които по-скоро са присъщи на животни, а не на хората. Те са на много ниско ниво на човешките потребности. Това заяви вътрешният министър Младен Маринов на брифинг във Враца по повод убийството на 18-годишната Андреа в село Галиче, на който присъстваха още главният прокурор Иван Гешев и окръжният прокурор Десислав Начков.\"Главният прокурор Иван Гешев обърна внимание на възпитанието и липсата на образование. Важното в случая е, че много бързо успяхме да разкрием извършителя, за да му попречим да извърши друго престъпление\", продължи Маринов.\"Надявам се този път да бъде за по-дълго в затвора. Той има и други присъди\", коментира вътрешният министър.И обясни, че задържаният е непълнолетен, а Законът има специални изисквания за това.\"Ние проведохме среща с обществеността в тази махала, те са силно обострени срещу извършителя и семейството му. Това, което предприемаме от тук нататък - там ще продължи полицейското присъствие, за да се предотвратят подобни инциденти. Кметът ни увери, че се работи по въвеждане на видеонаблюдение\", обясни вътрешният министър. Той допълни, че в района остава засилено полицейското присъствие.\"\"Профилът на извършителя на убийството в Галиче е подобен на този при убийствата в село Сотиря и в Русе\", каза от своя страна главният прокурор Иван Гешев.Той разкри, че брифингът е формулиран като тема за лицата, които тормозят населението на тези малки населени места.\"Такива лица са известни на местния кмет, полицай и РПУ. Време е да се подобри координацията между Прокуратурата, местната власт и МВР и да се предприемат съответните законови мерки тези лица да не са на свобода, за да не се стигне случват такива трагедии като тази, която ще обсъдим. Това лице, което е с мярка за задържане за 72 часа, е осъждано в изпитателен срок, макар и непълнолетно. Ако бяхме по-добре координирани, каквато е отговорността на институциите, можеше да не се стигне до този трагичен край. Трябва да бъде ясно казано, че в голямата си част Съдебната власт се намесва, когато нещо вече се случило и престъплението е извършено. Превантивната роля е изключително важна. Тук своята роля има МВР, за което Прокуратурата може да помогне\".Главният прокурор сподели, че ще се създаде тази организация в най-кратко време.\"Ще бъдат дадени указания на съответните окръжни прокуратури да подобрят взаимодействията си с областните дирекции на вътрешните работи. Как да извършат съвместен анализ на лицата, които тормозят населението в населените места и имат по 1-2 неприключили досъдебни производства, както и да предприемат по-активни действия за извеждането им от средата и намаляване на степента на опасност за жителите на населените места\", разкри още Гешев.Според него профилът на този извършител е подобен на профила на извършителя на убийството в село Сотиря и на извършителя на убийството в Русе.\"Изключително брутално убийство. Начинът на извършване говори за профил на социопат. Ние ще поемем своята отговорност заедно с министър Младен Маринов и изпълнителната власт да си свършим работата. В крайна сметка, за да не се стига до такива трагедии, трябва да поемат отговорност много други институции. Освен за превенция на престъпността и наказване за извършените престъпления, става въпрос и за образование, и за работа, които не са от нашата компетентност. Така че трябва и другите институции да си свършат работата. Всеки трябва да поеме своята отговорност. Проведохме среща с кмета на населеното място и го уведомихме за това какво предстои в национален план\", посочи Гешев.Окръжният прокурор Десислав Начков даде подробности за убийството. Той обясни, че престъплението е извършено около 01:00 часа на 11 януари. Заподозреният Аксел вечерял при баба си, която живее на същата улица, на която и убитата Андреа. След като вечерял, излязъл и минал покрай дома на момичето.\"Той забелязва, че в стаята й свети. И взел това решение, защото я бил харесвал отдавна. Портата на двора била отворена. На двора той намерил стол, който взел. Вратата към дома била заключена. Нападателят видял, че Андреа спи и решил да влезе в дома през друг вход. Той взел метална пръчка, за да сплаши момичето. Влязъл в дома й през отворен прозорец на мазето. Той твърди, че познавал къщата, защото бил ходил преди години с компания\", обясни Начков.", "date": "2020.01.13", "title": " Сравниха убийството на Андреа със зверствата в Русе и Сотиря, подбудите били животински (Обновена)"}
{"url": "http://www.cross.bg/bonev-sofiya-boris-1622622.html", "text": "/КРОСС/ Докладът на Борис Бонев за промяна на Механизма с мерки срещу замърсяване на въздуха в София е подигравка със столичани и с всички онези, които се заблудиха, че „Спаси София” е алтернатива на управляващите в Столичен общински съвет и гласуваха за тях.”Така председателя на ПП МИР и бивш общи съветник в София коментира внесения от Борис Бонев доклад за борба с мръсния въздух в столицата. Славчев коментира, че изнесените от Бонев предложения са прах в очите нахората и не дават никакви решения за проблема с повишените нива на фини прахови частици в града.„Действията на Борис Бонев в Столичен общински съвет само доказват голямата лъжа, която подведе хиляди столичани, че „Спаси София” е нещо различно от статуквото.  Първото доказателство, че в лицето на Бонев имаме поредната „патерица” на ГЕРБ,  бе изборът му за зам. председател на СОС, в разрез с правилата, който той с охота прие и гласува дори за избора на председател на СОС от ГЕРБ, който е олицетворение на политика на ГЕРБ, срещу която Бонев уж се бореше” коментира Славчев.„Ако Бонев иска да „осребри” доверието на хората и да внесе доклад с конкретни мерки за борбата с повишените нива на фини прахови частици е редно да се допита първо до експерти, какъвто той очевидно не е, а не да предлага свободни съчинение лишени от смисъл, каквито нито един общински съветник до сега не е правил” каза още председателя на най-младата политическа партия в България.Славчев е категоричен, че в предложените от Бонев мерки няма конкретика и посъветва общинския съветник на Спаси София да докаже, че наистина мисли за здравето на софиянци, като внесе доклад за спирането на строежа на завода за изгаряне на отпадъци в центъра на града.„Вече три месеца, от избора на Бонев, не сме чули от него и дума по въпроса за изграждането на инсинератор в София. Поредното изказване или доклад в стил Грета Тумберг, в който ни се посочва проблем, но не седава решение, е излишно губене на време и ресурс за Столичен общински съвет” коментира председателя на ПП МИР.Според Славчев предложения като тези да се снижат критериите за влизане в сила на различните мерки за борба със замърсяването на въздуха в столицата, да се въведе безплатен транспорт в дните на „обгазяване” и фалшиво успокояване на родителите, като им се спести информацията, че въздухът е опасен за здравето на децата им, са фалшива загриженост от страна на Бонев.„Ако „Спаси София” и общинският им съветник Борис Бонев са толкова загрижени за здравето на софиянци, колкото се опитват да ни докажат, то нека внесат доклад, но с истинските мерки за борба с мръсния въздух,които са: спиране на изграждането на завода за изгаряне на отпадъци в града, честото миене на всички улици и булеварди в столицата, в това число и вътрешните квартални улици, забрана за  паркирането в тревнитеплощи в града, както и приоритизирането на изграждането на бус-ленти и на градския транспорт, което ще направи обществения транспорт бърз, удобен и предпочитан през личните автомобили” категоричен е Славчев и допълни, че София има нужда от спешно изготвяне на нова транспортна схема на града.Председателят на ПП МИР е убеден, че ако това не се направи, нито едно от предложените от Бонев изменения, няма да „свали хората от автомобилите им” и ще продължим да дишаме отровен въздух.„Крайно време е Борис Бонев и „Спаси София да спрат да си правят пиар на гърба на столичани. Четири години преди последните избори го правиха, излъгаха и подведоха хората, че са алтернатива на ГЕРБ и сега е крайно време да спрат да играят този театър, защото освен всичко друго, се оказаха и лоши актьори. Маските паднаха!” категоричен бе лидерът на ПП МИР Симеон Славчев.", "date": "2020.01.13", "title": "Симеон Славчев към Борис Бонев: Спрете да си правите пиар на гърба на софиянци – маските паднаха!"}
{"url": "http://www.cross.bg/dolara-alis-ochakva-1622620.html", "text": "/КРОСС/ Легендите „Куин“ и певецът Адам Ламбърт, заедно с култовия рокаджия Алис Купър, ще оглавят специалния благотворителен концерт „Fire Fight Australia 2020“ в подкрепа на борбата срещу огнената стихия в Астралия. Билетите са на цена от 70 до 100 долара и се очаква всички 70 хиляди да се разпродадат за минути.Събитието ще се проведе в „ANZ Stadium“ в Сидни на 16 февруари. В шоуто ще се включат още Оливия Нютън-Джон, Ейми Шарк, Гай Себастиян, Бейкър Бой и други, като се очаква още изпълнители да бъдат обявени в идните дни.Комедиантката Селест Барбър, чиято благотворителна кампания във Фейсбук събра над 50 милиона долара, ще оглави шоуто, което се смята, че ще продължи окло 9 часа.Очаква се повечето артисти да изпълнят само по няколко песни, а „Куин“ и Адам да зарадват публика с по-напоителен коцерт. ", "date": "2020.01.13", "title": "„Куин“ и Алис Купър пеят за Австралия "}
{"url": "http://www.cross.bg/galiche-geshev-myasto-1622571.html", "text": "/КРОСС/ Главният прокурор на Република България Иван Гешев е в село Галиче във връзка със започнала рано тази сутрин специализирана полицейска операция за противодействие на битовата престъпност, за проверка на лица с криминални прояви и срещу нарушения на обществения ред. На място са и министърът на вътрешните работи Младен Маринов и главният секретар на МВР Ивайло Иванов.Главният прокурор е разговарял с кмета на община Бяла Слатина Иво Цветков, с кмета на с. Галиче Страхил Стоянов, както и с жители на населеното място.Иван Гешев и Младен Маринов са поели ангажименти в рамките на функционалната компетентност на всяка една от институциите, които представляват, за опазване на обществения ред в селото.Припомняме, че на 11.01.2020 г. в с. Галиче бе извършено убийство на 18-годишно момиче. ", "date": "2020.01.13", "title": "Гешев в Галиче за акцията на МВР "}
{"url": "http://www.cross.bg/printz-yilyam-hari-1622572.html", "text": "/КРОСС/ Драмите в кралското семейство не стихват. 37-годишният принц Уилям е крайно огорчен от постъпката на по-малкия си брат – 35-годишния принц Хари, съобщава The Sunday Times. За това говори един от приятелите на Уилям в разговор с журналист от изданието. Пред него той разказал, че наследникът е разочарован в последно време и окончателно е изгубил връзка със своя брат.„Винаги бях до него, рамо до рамо. Но сега едва ли ще успея да го прегърна отново – станахме напълно чужди. Това е тъжно. Хари спря да бъде част от екипа. Единственото, което мога да направя сега, е да го подкрепя и да се опитам да го разбера. Надявам се, че времето ще отмине и ние отново ще се придържаме към едни и същи възгледи“, предаде неговият приятел, който предава думите на принц Уилям.Днес ще се проведе спешна среща в кралската резиденция Сандрингам във връзка със скандалното изявление на херцозите на Съсекс. Принц Хари ще се срещне лице в лице с принц Уилям, както и с баща си – принц Чарлз и баба си – кралица Елизабет.Очаква се в конферентна връзка да се включи и съпругата му Меган, която отлетя за Канада, защото стана ясно, че оставила там на бавачка малкия Арчи.След изявлението кралица Елизабет Втора поиска казусът с оттеглянето на Хари да се реши до 72 часа. ", "date": "2020.01.13", "title": "Принц Уилям огорчен от постъпката на брат си: Бях до него, но..."}
{"url": "http://www.cross.bg/galitziya-partiya-premier-1622573.html", "text": "/КРОСС/ Върховенство на закона и диалог с парламента. Това обеща новият премиер на Малта Робърт Абела, предаде АФП. Той не спомена конкретно случая с убитата разследваща журналистка Дафне Галиция, но от думите му стана ясно, че е решен да накаже виновните. Въпреки заявките за промяна, вече се появиха обвинения, че продължава политиката на предшественика си на поста Джоузеф Мускат. Движения вече призоваха новия премиер да се бори с хазарта и офшорните компании в страната. Припомняме, че управляващата партия на Малта избра нов лидер и премиер, който заменя Джоузеф Мускат.Мускат подаде оставка във връзка с убийството на разследващия журналист Дафне Галиция през 2017 г.Робърт Абела спечели надпреварата в Лейбъристката партия с 57,9%.Предшественикът му Мускат обяви миналия месец, че ще се оттегли заради скандала около убийството на Галиция. Журналистката беше убита при бомбено нападение през 2017 г., докато разследваше корупция в Малта.Синът на бившия президент на Малта Джордж Абела ще положи клетва в понеделник.Робърт Абела победи 56-годишния хирург Крис Ферне с повече от 2500 гласа. Около 17 500 членове на Лейбъристката партия участваха на изборите.По време на победната си реч 42-годишният адвокат призова партията да \"работи заедно за единство\".Трима души са съдени за извършване на убийството, докато бизнесмен е обвинен в съучастничество.Джоузеф Мускат беше премиер на Малта 6 г. и половина и той оставя Лейбъристката партия с комфортно мнозинство.", "date": "2020.01.13", "title": "Новият премиер на Малта обеща справедливост за Дафне Галиция"}
{"url": "http://www.cross.bg/zelandiya-nova-avstraliya-1622589.html", "text": "/КРОСС/ Хиляди новозеландци се присъединиха към петиция, която призовава в страната да бъдат заселени коали от опустошената от пожари Австралия.Коалите се превръщат в изчезващ вид в страната и могат да се развият добре в Нова Зеландия, както много други австралийски животински видове, се казва в петицията. До понеделник сутрин тя бе подписана от над 5000 души.В петицията се изтъква, че коалите няма да застрашат местната екосистема в Нова Зеландия. Те традиционно обитават евкалиптовите гори, а в Нова Зеландия има около 30 000 хектара такива.Над 10 милиона хектара изгоряха в Австралия от пожарите, които не секват от септември миналата година. Най-малко 26 души загинаха в бедствието, хиляди жилища са унищожени. Смята се, че над 1 милион животни са изпепелени от бушуващите от месеци пламъци.", "date": "2020.01.13", "title": "Петиция: Коалите от Австралия да бъдат заселени в Нова Зеландия"}
{"url": "http://www.cross.bg/hnguy-namipa-invectitziya-1622574.html", "text": "/КРОСС/ Kитaйcĸият ayтoмoтив гигaнт Сhаngzhоu Хіnguу Аutоmоtіvе Lіghtіng Ѕуѕtеmѕ вeчe e зaĸyпилa пapцeл, нa ĸoйтo щe изгpaди cвoя нoв зaвoд в Cъpбия, пpeдaдe ѕееnеwѕ. Tepeнът ce нaмиpa нeдaлeч oт Hиш, a oбщaтa инвecтиция зa пpoизвoдcтвeнaтa мoщнocт щe e нa cтoйнocт 50 млн. eвpo.Ocнoвaнa пpeз 1993 г., Сhаngzhоu Хіnguу пpoизвeждa aвтoмoбилни ĸpyшĸи и ocвeтитeлни тeлa, ĸaтo в пopтфoлиoтo нa ĸoмпaниятa влизaт и вcичĸи eвpoпeйcĸи бpaндoвe, ocвeн япoнcĸитe, ĸитaйcĸитe и aмepиĸaнcĸитe тaĸивa. Tя e лиcтнaтa нa Шaнxaйcĸaтa фoндoвa бopca oт 2011 г., a днec e нaй-гoлeмият пpoизвoдитeл в Kитaй.Зaвoдът ĸpaй Hиш щe имa пъpвoнaчaлнa плoщ oт 6,6 xeĸтpapa и щe ce нaмиpa в зaпaднaтa индycтpиaлнa зoнa нa гpaдa. Aĸo пъpвoнaчaлнaтa инвecтиция ce oĸaжe ycпeшнa, нeгoвaтa плoщ щe бъдe yвeличeнa пoвeчe oт двyĸpaтнo, пocoчвa ĸитaйcĸaтa инфopмaциoннa aгeнция Таnјug.Oчaĸвa ce зaвoдът дa нaeмe oĸoлo xилядa cлyжитeли зa нaчaлoтo нa пpoизвoдcтвoтo. Heгoвaтa пъpвa ĸoпĸa щe бъдe нaпpaвeнa дo ĸpaя нa пъpвoтo тpимeceчиe нa гoдинaтa. ", "date": "2020.01.13", "title": "Kитaйcĸият ayтoмoтив гигaнт Хіnguу инвecтиpa 50 млн. eвpo зa зaвoд в Cъpбия"}
{"url": "http://www.cross.bg/naii-dobur-kategorii-edno-1622575.html", "text": "/КРОССАктьорските категории дословно повтарят златните глобуси – най-добър актьор е Хоакин Финикс („“), актриса – Рене Зелуегер („“). В поддържащите категории отличени са Брад Пит („“) и Лора Дърн („“).Приза за най-добър актьорски състав получиха звездите от „Ирландеца“ на Мартин Скорсезе, който имаше най-много номинации – 14.Наградата за режисьор си поделиха Сам Мендес („“) и Бонг Джун-хо за „Паразит“.Куентин Тарантино се размина с признанието за режисьор, но повтори успеха си от „Златен глобус“ и победи в категорията за най-оригинален сценарий.„Малки жени“ на Грета Геруиг – филм, който мнозина изтъкнаха, че е бил пренебрегнат, както на „Златен глобус“, така и в номинациите за „Бафта“, си тръгна с отличието з за най-добър адаптиран сценарий.В категориите за телевизия наградите отидоха при „Fleabag“ () и „Наследниците“ ().Най-добър лимитиран сериал стана „When They See Us“. Награда за цялостно творчество бе връчена на Еди Мърфи, специално отличие получи и Кристен Бел.„Нетфликс“ водеше с 61 номинации във филмовите и телевизионни категории, НВО и маше 33, следвани от „Амазон“  и Ен Би Си .", "date": "2020.01.13", "title": "„Имало едно време в Холивуд“ най-добър филм според кинокритиците"}
{"url": "http://www.cross.bg/iran-obeshta-tryudo-1622576.html", "text": "/КРОСС/ Канадският премиер Джъстин Трюдо обеща да търси справедливост за загиналите при катастрофата с украинския пътнически самолет в Иран. Всички 176 пътници на борда загинаха. Сред тях са и 57 канадски граждани. По време на бдение в Канада Трюдо обеща да търси отговори от Иран, който призна, че по погрешка е свалил самолета. Иранският президент Хасан Рухани обеща наказание за виновните, довели до тази, по неговите думи,\"непростима грешка\". А след признанието вълна от протести заля Техеран.Междувременно, погрешно изпратено съобщение за авария в голяма ядрена централа близо до Торонто вся паника в Канада. То е било изпратено до населението в радиус от 10 километра от местоположението на централата. От компанията обясниха, че е станала грешка и успокоиха, че няма опасност за хората и околната среда. Започнало е разследване за погрешно изпратеното съобщение и създалата се паника.", "date": "2020.01.13", "title": "Трюдо към Иран: Ще търсим справедливост за загиналите от самолета"}
{"url": "http://www.cross.bg/navodneniyata-vodata-kanali-1622578.html", "text": "/КРОСС/ Венеция е неузнаваема тези дни, особено след наводненията през есента. Причината е рязкото спадане на водата в прочутите канали.На някои места те са почти пресъхнали, а гондолите, които служат за придвижване из града, стоят отстрани. Картината е странна, но не е необичайна по това време на годината при липсата на валежи.Макар лишен от романтиката си, градът поне не е в бедствено положение, както беше при наводненията миналата есен. Тогава водата достигна най-високото си ниво от половин век. ", "date": "2020.01.13", "title": "Венеция остана без канали"}
{"url": "http://www.cross.bg/gaztreiid-faza-terminala-1622580.html", "text": "/КРОСС/ Гръцката компания „Газтрейд“ стартира втората фаза на пазарния тест за LNG терминала край Александруполис на 9 януари 2020 г. Процедурата се провежда в съответствие с насоките за управление и разпределение на капацитета на LNG терминала, одобрени от гръцкия Регулаторен орган за енергетика (РАЕ) и в синхрон с параграф 6 от чл. 36 на Директива 2009/73/ЕС.Проектът има за цел да осигури нов път за доставка на газ за пазарите в Югоизточна Европа и ще предложи на региона сигурност на доставките, диверсификация на газовите пътища и източници, гъвкавост на цените и засилена конкуренция. Той ще задоволи нарастващото търсене на газ в региона в средносрочен и дългосрочен план, ще осигури регионален достъп до LNG и ще подпомогне достъпа до газ и навлизането на пазара. За България, Румъния, Сърбия и други пазари в Югоизточна Европа проектът ще пренася природен газ по интерконектора Гърция-България (IGB), който е в процес на изграждане, както и чрез други съществуващи или планирани газопроводи в региона.Втората фаза на пазарния тест е с обвързващ характер за резервиране на капацитета на проекта. Компаниите, които вече са проявили интерес в първата фаза, имат право да подадат обвързващи оферти към „Газтрейд“. Компанията има разработени правила и насоки, определящи условията, при които на нови заинтересовани участници също може да бъде разрешено да се включат във втора фаза на пазарния тест. Крайният срок, в който заинтересованите участници могат да подадат офертите си, е 24 февруари 2020 г.При първата фаза на пазарния тест 20 дружества изразиха интерес към резервиране на общо 12,2 милиарда кубически метра годишно от капацитета на плаващия LNG терминал, както и към доставки до гръцката национална газопреносна система. Изразеният интерес надхвърли техническия капацитет на проекта, който е заложен в рамките на 5.5 млрд. куб. м годишно.„Газтрейд“ очаква да получи обвързващи оферти от широк кръг от участници, включително компании доставчици на газ, електроснабдителни дружества, други крайни потребители, газоразпределителни компании и търговци. Следващите стъпки по проекта включват провеждане на процедура за разпределение на капацитета на терминала под надзора на гръцкия регулаторен орган РАЕ. От разпределените участници ще се изисква да подпишат споразумения за разширен капацитет за резервация в съответствие с образец, одобрен от регулатора.Терминалът се разработва от гръцката компания „Газтрейд“, като проектът включва изграждането на офшорно плаващо, складиращо и регазифициращо звено (FSRU) за приемане, съхранение и регазификация на втечнен природен газ. То ще бъде разположено на 17,6 км от брега на град Александруполис в североизточна Гърция. Проектът предвижда и изграждането на газопровод, по който природният газ ще се доставя до гръцката национална газопреносна система и до крайните потребители в Гърция, България, Сърбия, Северна Македония, Румъния, Турция - чак до Молдова, Украйна и Унгария.LNG терминалът ще има номинален капацитет за регазификация и пренос от 5,5 млрд. куб. м годишно и максимален технически капацитет за регазификация и пренос от 22,8 млн. куб. м на ден.В ход е обществената процедура за изграждането на проекта. Датата на въвеждане в търговска експлоатация на терминала е планирана за третото тримесечие на 2022 г. Проектът има всички необходими лицензи и е включен в списъка на Европейския съюз на проекти от общ интерес.По-рано през декември гръцката газова компания DEPA и „Газтрейд“ подписаха финално споразумение за придобиването на 20% дял в „Газтрейд“. На 8 януари тази година българската компания „Булгартрансгаз“ финализира условията на споразумение за участие в проекта също с 20%.  ", "date": "2020.01.13", "title": "Стартира втора фаза на пазарния тест за LNG терминала край Александруполис"}
{"url": "http://www.cross.bg/dechev-nzok-damyanov-1622586.html", "text": "/КРОСС/ Управителят на Здравната каса д-р Дечо Дечев заяви, че ще се оттегли на 12-и март, когато изтича мандатът на проф. Камен Плочев, а след оттеглянето му той беше избран да го довърши. Дечев заяви, че няма условия да се справи с организираната система за източване на НЗОК. Това зависело от Министерството на здравеопазването, с което Здравната каса трябва да върви в унисон, какъвто явно няма, според д-р Дечо Дечев. Той настоява и за основна ревизия в институцията, която води сега, но се съмнява, че това ще се случи в година преди парламентарни избори. \"За нас това решение на д-р Дечев беше изненада\", каза пред БНР адвокат Андрей Дамянов, член на Надзорния съвет на НЗОК, представител на пациентска организация. Той посочи, че Дечо Дечев е показвал доста консервативно управление на Здравната каса и категорично заяви, че казаното от управителя на НЗОК е самата истина:\"В законодателството на България се съдържат възможности за т.нар. източване на Касата\", коментира още адв. Дамянов и уточни, че още със замисъла на Касата са били заложени т.нар. бомби със закъснител, които с течение на времето са се развивали в законодателството и в зависимост от това кой е на поста министър на здравеопазването.Адв. Андрей Дамянов определи д-р Дечев като принципен човек, който трудно прави компромиси с нередностите. Според него настоящият управител на НЗОК е направил сериозен опит и е успял да спре част от течовете в Касата. \"Течове, които са насочени по-скоро към печалба, отколкото към лечение\", уточни той.\"Едно от постиженията на д-р Дечев е да постигне балансиран бюджет на Здравната каса и в края на годината да не излезем на дефицит, а това се случва за първи път от създаването на Касата\", коментира още адв. Дамянов и заяви, че членовете на НЗОК ще опитат да го убедят да остане на поста и след 12-и март.", "date": "2020.01.13", "title": "Андрей Дамянов, НЗОК: В законодателството се съдържат възможности за източване на Касата"}
{"url": "http://www.cross.bg/godina-blymbupg-po-ucno-1622577.html", "text": "/КРОСС/ Maйĸъл Блyмбъpг нe e типичният милиapдep. Heгoвoтo ceмeйcтвo живee cĸpoмнo в Бocтън, ĸъдeтo тoй изpacтвa. C мнoгo тpyд пo-ĸъcнo ycпявa дa ce изĸaчи пo ĸapиepнaтa cтълбицa във финaнcoвия ceĸтop в Hю Йopĸ, зa дa ce oĸaжe нa 39-гoдишнa възpacт бeз paбoтa.Toгaвa тoй изпoлзвa eĸcпepтизaтa cи в тexнoлoгичнaтa cфepa, зa дa cъздaдe плaтфopмaтa Вlооmbеrg LР, ĸoятo пpeдocтaвя дaнни нa финaнcoви тpeйдъpи. Tя ce oĸaзвa тoлĸoвa ycпeшнa, чe 15 гoдини пo-ĸъcнo Блyмбъpг вeчe e милиapдep.Toвa oбaчe нe e дocтaтъчнo зa нeгo. Toй влизa в пoлитиĸaтa и e ĸмeт нa Hю Йopĸ в пpoдължeниe нa дeceтилeтиe, ĸaтo зaплaтaтa мy e в paзмep нa eдвa 1 дoлap гoдишнo.Kъм днeшнa дaтa нeтнoтo мy бoгaтcтвo възлизa нa 56 милиapдa дoлapa, a пoлoвинaтa oт нeгo щe oтидe зa блaгoтвopитeлнocт cлeд cмъpттa мy. Дoceгa тoй e дapил 6 милиapдa дoлapa зa paзлични ĸayзи. Haй-aĸтyaлнoтo зa Maйĸъл Блyмбъpг ceгa ca пpeдcтoящитe пpeзидeнтcĸи избopи в CAЩ, в ĸoитo тoй e ĸaндидaтът нa дeмoĸpaтитe.Oт Вuѕіnеѕѕ Іnѕіdеr paзĸaзвaт мaлĸo пoвeчe зa нeгoвaтa иcтopия и зa тoвa ĸaĸ тoй cтигa дo ycпexa:Maйĸъл Блyмбъpг e poдeн нa 14 фeвpyapи 1942 гoдинa в гpaдцeтo Meдфopд, Macaчyзeц, ĸoeтo пo-ĸъcнo cтaвa пpeдгpaдиe нa Бocтън, ĸъдeтo живeят paбoтничecĸи ceмeйcтвa. Бaщa мy e eмигpaнт oт Πoлшa и paбoти ĸaтo cчeтoвoдитeл пo 7 дни ceдмичнo, a мaйĸa мy e ceĸpeтapĸa.Πpeз 1964 гoдинa тoй зaвъpшвa yнивepcитeтът Джoнc Xoпĸинc и пoлyчaвa диплoмa пo мaшиннo инжeнepcтвo. Дoĸaтo yчи тoй paбoти нa пapĸинг. Двe гoдини пo-ĸъcнo тoй пoлyчaвa МВА cтeпeн oт Xapвapдcĸия yнивepcитeт.Πo тoвa вpeмe Блyмбъpг ce мecти в Hю Йopĸ, ĸъдeтo зaпoчвa paбoтa в инвecтициoннaтa бaнĸa Ѕаlоmоn Вrоthеrѕ. Πpeз 1976 гoдинa тoй ce жeни зa Cюзън Бpayн, c ĸoятo имa двe дъщepи - Джopджинa и Eммa. Πo-мaлĸo oт двe дeceтилeтия пo-ĸъcнo двoйĸaтa ce paзвeждa.Πpeз 1981 гoдинa Ѕаlоmоn ce oбeдинявa c дpyгa финaнcoвa ĸoмпaния - Рhіbrо, и тoгaвa Блyмбъpг e yвoлнeн. Toгaвa тoй e 39-гoдишeн и e пpeĸapaл пocлeднитe 15 гoдини нa paбoтa пo 12 чaca 6 дни в ceдмицaтa. Πoлyчaвa oбeзщeтeниe oт 10 милиoнa дoлapa. 4 милиoнa дoлapa oт тяx мy пoмaгaт дa зaпoчнe coбcтвeн бизнec, ĸaтo ocнoвaвa Вlооmbеrg LР. Πъpвият ĸлиeнт нa ĸoмпaниятa e Меrrіll Lуnсh.И дoceгa Блyмбъpг дъpжи 88% oт aĸциитe нa дpyжecтвoтo. Kъм 2018 гoдинa тo имa пpиxoди oт 10 милиapдa дoлapa, a зa нeгo paбoтят близo 20 000 дyши в 120 дъpжaви.Cлeд ycпexa нa ĸoмпaниятa тoй нaвлизa в мeдийния бизнec, ĸaтo пpeз 1990 гoдинa ocнoвaвa Вlооmbеrg Nеwѕ. Πpeз 1994 гoдинa ce пoявявa и Вlооmbеrg ТV. 5 гoдини пo-ĸъcнo тoй вeчe e милиapдep.Πpeз 2000 гoдинa въпpeĸи чe дo тoгaвa тoй ce пpeдcтaвя ĸaтo дeмoĸpaт, cтaвa члeн нa Peпyблиĸaнcĸaтa пapтия. Двe гoдини пo-ĸъcнo тoй e избpaн зa ĸмeт нa Hю Йopĸ и cлизa oт yпpaвлeниeтo нa ĸoнглoмepaтa cи в пpoдължeниe нa 12 гoдини дoĸaтo e нa тoзи пocт.Πpeз 2007 гoдинa Блyмбъpг ce oтĸaзвa oт Peпyблиĸaнcĸaтa пapтия и cтaвa нeзaвиcим. Maлĸo пo-ĸъcнo ce пoявявaт и пъpвитe cпeĸyлaции, чe тoй щe ce ĸaндидaтиpa зa пpeзидeнт нa CAЩ. B ĸpaя нa нoeмвpи минaлaтa гoдинa тoй oбяви, чe влизa в нaдпpeвapaтa зa избopитe пpeз 2020 гoдинa. ", "date": "2020.01.13", "title": "Блyмбъpг: Mилиapдepът, 18 пъти пo-бoгaт oт Tpъмп, ĸoйтo щe ce cъcтeзaвa зa пpeзидeнт пpeз 2020-a"}
{"url": "http://www.cross.bg/vetovo-kombinat-senovo-1622599.html", "text": "/КРОСС/ Взрив е избухнал днес около 10,15 часа пред дома на служител от меднообогатителен комбинат \"Сеново\" във Ветово, съобщи БНТ.От Областната дирекция на МВР в Русе все още не излезли с официална информация по случая. По непотвърдени официално данни обаче, пострадал е мъж на 51 години. Той е с контузия на главата и е настанен в русенската Университетска болница \"Канев\".Районът е отцепен и са предприети мерки за обезопасяването му. Няма опасност от втори взрив.Децата от намиращата се наблизо детска градина и близкото училище са евакуирани, съобщиха хора от Ветово. Изведени са и живеещите от съседните сгради.Къщата на мъжа не е пострадала, взривната вълна е нанесла щети само на паркиран в близост автомобил. Служителите на полицията извършват оглед, за да установят причините за взрива и имали той връзка с работата му в комбината.", "date": "2020.01.13", "title": " Взрив и във Ветово - мъж от комбинат \"Сеново\" е ранен, евакуираха деца"}
{"url": "http://www.cross.bg/ybietz-nyama-zayavi-1622570.html", "text": "/КРОСС/ \"Искам го в ръцете си жив. Това, което е направил, това да му направя. Глава за глава\", заканва се близка на убитото момиче от Галиче.\"Това е един ужас, в който ни въвлече някакъв психопат. Брат ѝ е едно тяло, което няма душа. Баща ѝ е още по-зле\", заяви майката на братовчеда на зверски убитата Андреа в Галиче, който пръв е намерил момичето.„Това ли заслужаваме\", вайка се майката на момичето.От своя страна синът ѝ заяви, че сигурно цял живот ще помни случилото се. „Няма закони в България. Те влизат в затвора за 5-6 години за убийство и излизат завършени убийци. Доживотна присъда искаме“, поясни още момчето.Братовчедът Асен, който е открил тялото, заяви: \"Потресени сме като казват, че няма да лежи толкова много. Искаме доживотна присъда. Той не е дете, той е изрод. Изрод уби дете. Миналата година той почти уби един бездомник до смърт и не знам защо е на свобода. Той е потенциален убиец, като излезе на свобода ще убие още хора. Той няма съвест. Всички хора в селото се уважаваме. Не съм подозирал, че нещо такова може да стане\", посочи той пред bTV.В същото време се появи и дядото на Аксел и влезе в словесна битка с жената. „Аз не съм виновен. Ние го отгледахме, но не сме знаели, че е убиец. Той си е имал баща, майка, по чужбина са. Ние не сме виновни. Аз убиец ли съм, кажете ми кого съм убил. Той не е стоял тук в махалата, живеел си е в българската къща. Той при нас не стоеше“, нареждаше мъжът. Възрастният човек също иска най-тежкото наказание. ", "date": "2020.01.13", "title": "Роднини на Андреа: Искаме глава за глава "}
{"url": "http://www.cross.bg/aleksandrov-kolev-nedoverie-1622569.html", "text": "/КРОСС/ Кризата с водния режим няма как да завърши скоро. Има две ясно очертани стратегия - на опозицията - да каже: \"така управляват те\", и на управлението, което се опитва да я потуши и търсене на виновник - да посочат с пръст някого и да кажат: \"ето, той е виновен\". Това е сюжетът, няма как да не тревожи хората. Това е траен проблем.Това заяви пред БНТ социалният антрополог Харалан Александров, който заедно със социолога Кольо Колев коментираха кризата в Перник. Според Кольо Колев отговорността е на администрацията, и на политиците. \"Кметицата си назначила кумеца за шеф на ВиК, той източил язовира. Началникът на ВиК не нае, не знае и МОСВ. Какво значи да реагираш на време, когато има 100-хиляден град, който ще остане на сухо. И в една несуха година да оставяш града на сухо\", запита реторично социологът.По думите му, трябва да се търси наказателната отговорност. За ВиК отговарят и МРРБ, които са били информирани. Три месеца преди началото на кризата регионалният министър Петя Аврамова обявяви в парламента, че в язовира има 10 млн. куб. м вода, а се оказва, че са три пъти по-малко. Съмнявам се, че ще има връзка между вота на недоверие и оставки, допълни Колев.Според него вотът на недоверие консолидира управляващите. Вотът на недоверие ще служи като политически отдушник да се изпари напрежението от общественото недоволство, смята Колев. По думите на Харалан Александров е важно да се разбере как е възможно комбинацията от избирателна слепота към живота, безотговорно отношение към реалността, да се случва пред очите на цялото общество. Той припомни къде е било насочено общественото мнение през последните месеци - имаше спрян закон за социалното подпомагане, говореше се за джендърство. Александров смята, че има култура на безотговорност, в която се докарваме до криза.Това е кризисен модел на функциониране, той е заложен в тази култура. Имаме криза в управлението на модела за криза, поясни социалният антрополог. Той припомни, че има технология за ранно предупреждаване - когато се знае, че се задава криза и какви мерки се взимат. На въпрос очаквате ли трусове във властта, социологът Кольо Колев заяви, че зимата отново е трудна, заради невъзможността да предвидиш, да нагласиш нещата така, че да станат. Причината, освен некомпетентността, идва и от това, че не е предвиждаш, не мислиш в перспектива.\"Дали ще има трусове - те вече са налице. Ясно е, че ще има жертвоприношения\", обясни Колев.Припомняме, от БСП заявиха, че искат вот на недоверие. Дори оставката и ареста на министър Нено Димов не ги отказват от това им решение. За Харалан Александров вотът на недоверие също е реактивна политика. Не можем да догонваме живот, необходимо е да го разбираме, осмисляме, прогнозираме, категоричен е Александров.На репликата на Колев, че премиерът Борисов е готов да хвърли всички в огъня, за да оцелее, каза Харалан Александров отговори, че това не е само комплекс за оцеляване.Според Кольо Колев няма резултати (от предприетите мерки - б.р.), освен ако Господ не ги даде. Ако в рамките на 1-2 месеца не дойде водата, ще стане страшно, прогнозира той, на което Александов даде пример с жилищния блок \"Кармен\" в ромската част на Казанлък.\"Перничани се държат изненадващо зряло, готови да подкрепят работещата част от администрацията. Не се държат като гневна тълпа, което приятно ме изненадва\", допълни Харалан Александров. ", "date": "2020.01.13", "title": "Харалан Александров: Кризата с водния режим няма да завърши скоро"}
{"url": "http://www.cross.bg/godini-smartfonite-izpolzva-1622565.html", "text": "/КРОСС/ Забрана за използване на смартфони от лица под 21 години е на дневен ред в американския щат Вермонт. Идеята идва от сенатора демократ Джон Роджърс, става ясно от публикация в CNET, предава technews.bg.Законопроектът е внесен във вторник, 7 януари. Сенаторът обосновава своята инициатива с факта, че хората под 21-годишна възраст нямат достатъчно опит, за да използват безопасно мобилните устройства.Смята се, че смартфоните са една от водещите причини за смърт сред младите хора в Съединените щати. Като пример авторът на законопроекта посочва тормоза на тийнейджъри в мрежата и автомобилните катастрофи.\"И\", се казва в законопроекта.Според разглеждания документ всеки жител, който използва мобилна джаджа преди да навърши 21 години, ще бъде глобен с 1000 долара и лишен от свобода за срок от една година.Джон Роджърс признава, че основната му цел е само да насочи вниманието към общия проблем. Сенаторът не се надява законопроектът да бъде приет.По-рано стана известно, че САЩ планират да увеличат възрастовата граница за употреба на електронни цигари от 18 на 21 години, поради негативните последици, свързани с вейпинга.", "date": "2020.01.13", "title": "Сенатор от САЩ иска да забрани смартфоните за младежи до 21 г."}
{"url": "http://www.cross.bg/libiya-pytin-dnes-1622564.html", "text": "/КРОСС/ Президентите на Русия и Франция Владимир Путин и Еманюел Макрон обсъдиха в телефонен разговор днес редица актуални международни проблеми, след които и положението в Либия, предаде ТАСС, цитирайки пресслужбата на Кремъл.В контекста на руско-турските договорености от 8 януари в Истанбул, те подчертали важността на спазването на обявеното от днес прекратяване на огъня в Либия. Двамата са потвърдили готовността си да оказват съдействие за политико-дипломатическото уреждане на кризата там и всячески да способстват за успешното провеждане на планираната в Берлин международна конференция за Либия.Във връзка с напрегнатата ситуация около Иран двамата президенти изтъкнаха необходимостта да се проявява сдържаност от всички замесени страни и се изказаха за продължаване на усилията за запазване на Съвместния план за всеобхватни действия (споразумението между световните сили и Иран от 2015 г.).В разговора Путин и Макрон засегнаха също проблемите на вътрешноукраинския конфликт и положението в Сирия, посочва ТАСС.Владимир Путин проведе телефонен разговор и с премиера на Италия Джузепе Конте по негова инициатива. Те обстойно обсъдиха ситуацията в Либия и предприеманите действия за разрешаване на кризата там. Двамата отбелязаха важността да се спазва прекратяването на огъня, обявено от днес, и изразиха готовност да съдействат за резултатното провеждане на предстоящата международна конференция за Либия в Берлин.", "date": "2020.01.13", "title": "Путин обсъди с Макрон и Конти ситуацията в Либия и Иран"}
{"url": "http://www.cross.bg/dzhokovich-bulgarskite-fenove-1622559.html", "text": "/КРОСС/ Шампионите на ATP Cup - отборът на Сърбия, намериха време да поздравят и българските си фенове в празненствата след спечелването на дебютното издание на надпреварата.Новак Джокович и компания пуснаха видео на живо от съблекалнята след финалния мач в Сидни, в който победиха Испания с 2:1.На видеото сърбите куфеят и скандират \"България\", а Душан Лайович развява фланелка с българските цветове. В същото време звучи култовият чалга хит на Камелия \"Луда по тебе\", който изглежда е една от любимите песни на сръбските тенисисти. \n\t\t\t\t\t Джокович поздрави всички българи за победата и ни накара да се чувстваме съпричастни към сръбския успех. Припомняме, че през юли 2019-а големият шампион отпразнува с \"Македонско девойче\" триумфа си над Хуберт Хуркаш на \"Уимбълдън\".Сред най-активните в празненствата е и Виктор Троицки, които традиционно играе на турнира в София и е сред най-подкрепяните играчи от българските фенове.Виктор имаше ключова роля в мача на двойки, в които той и Джокера победиха Пабло Кареньо-Буста и Фелисиано Лопес.", "date": "2020.01.13", "title": "Джокович и съотборниците му отпразнуваха световната титла с чалга хит на Камелия (Видео)"}
{"url": "http://www.cross.bg/iiovchev-iran-tzvetlin-1622563.html", "text": "/КРОСС/ \"Действията на американската страна с убийството на генерал Солеймани се разглеждат в два контекста - до каква степен може да се извърши такава атака от държавата, която настоява за върховенство на закона. Това е нарушение на международното право. Реакцията на много държави беше красноречива. Имаше много дипломатически совалки, които доведоха до потушаване на напрежението и не се стигна до ескалация. Вторият контекст е - какво постигна тази атака? Дали сигурността е по-голяма? Въпросът сега е как ще вървят процесите в Близкия изток\", заяви в ефира на \"Неделята на NOVA\" бившият вътрешен министър и председател на ДАНС Цветлин Йовчев по повод убийството на иранския генерал Сюлеймани и последвалата атака на американската база от страна на Иран.\"Иран очевидно разполага с оръжие, което е заплаха. Ударите по американските бази бяха демонстрация на сила. Всичко беше изпълнено панически. Свалиха самолет. Започнаха да стрелят по всичко, което видят\", каза още Цветлин Йовчев.Той допълни, че напрежението в Близкия изток е предпоставка за нова мигрантска вълна към Европа. Твърде е възможно и Сирия да бъде зесегната. Влиянието на Иран в шийтските общности е много голямо.Възможно е и други държави в региона в да се дестибилизират. Сигурността на България зависи от НАТО\", поясни Йовчев.", "date": "2020.01.13", "title": "Цветлин Йовчев: Иран очевидно разполага с оръжие, което е заплаха"}
{"url": "http://www.cross.bg/pleven-krustovishte-krustovishteto-1622562.html", "text": "/КРОСС/ Ново кръстовище в Плевен е проектирано така, че тролеите да се движат в платното за насрещно движение, съобщава bTV.Снимка бе публикувана в групата \"Забелязано в Плевен\" от Калоян Тодоров. На нея се вижда новопостроен остров между платната на разширеното кръстовище. Никой обаче не е помислил, че контактната мрежа е останала в \"грешното\" платно.Тролейбус в насрещното - гледката е вече всекидневие за жителите на Плевен. Кръстовището е между улиците \"Хаджи Димитър\" и \"Цар Самуил\". Ремонтът му е приключил само преди месец, но плевенчани се сблъскват с абсурдната ситуация.На кръстовището е ежедневие леките автомобили и тролейбусите да застават един срещу друг.От общината обещаха да решат проблема. Според тях кръстовището е проектирано добре, но още не е готово.Зам.-кметът Невяна Иванчева обясни, че тролейбусните шофьори са поели ангажимент временно да свалят тирантите на превозните средства, когато стигнат кръстовището.Не всички обаче спазват споразумението, а казусът ще бъде решен в най-кратък срок. ", "date": "2020.01.13", "title": "След ремонт на кръстовище в Плевен тролейбусите се оказаха в насрещното"}
{"url": "http://www.cross.bg/prodykti-ivanov-edro-1622566.html", "text": "/КРОСС/ На всеки се е случвало да пътува из България и да му направи впечатление, че едни и същи продукти струват различно. Разликата в цените на едро за една и съща стока може да стигне до 5-6 лева за килограм.Според данни на Държавната комисия по стоковите борси и тържищата увеличение на цените има за основни хранителни продукти през  2019 година спрямо 2018-а.Най-сериозно е то при свинското месо – увеличение с 30%. При каймата процентът е 35%, при захарта – 12%, а при брашното – 16%.Цената на едро на брашно „Тип 500“ във Враца е около 0,60 лв., в Благоевград – около 1,20 лв., а в София – между 1,10 и 1,26 лв.Цената на едро на слънчогледовото олио в Хасково достига 1,75 лв., в Сливен струва 2,16 лв., а в София достига 2,25 лв.Цената на едро на кашкавал „Витоша“ пък в Сливен е между 8 и 9,90 лв., в Стара Загора – между 7 и 10,50 лв., в Хасково – между 12,40 и 12,50 лв., а в София – между 10 и 13 лв.Разликите в цените в различните градове се дължат на регионалното разпределение на търсенето. Не всички региони са с еднакви платежоспособни възможности.Цената зависи и от предлаганото качество.Ако в даден регион се предлага по-голямо качество в по-големи обеми, това ще повлия на цената, обясни в сутрешния блок на БТВ „Тази сутрин” и рубриката „Чети етикета” Владимир Иванов от Държавната комисия по стоковите борси и тържищата.По думите му един от най-скъпите градове е Варна.Там търговците държат по-високи цени на повечето продукти, особено на плодовете и зеленчуците, което е озадачаващо.Озадачаващо е, защото логистичният разход в цялата страна при тези средни транспортни разстояния от 400 км е незначителен върху крайния резултат.Би следвало при равни други условия да има еднакви равнища на цените, обясни Иванов.Като друг скъп град Владимир Иванов отличи и Благоевград.Там някои продукти са по-скъпи от тези в София, например, а се оказва, че са нискокачествени, което е парадоксалното.Иванов допълни, че в някои случаи става въпрос и за нелоялни търговски практики и затова борбата с тях трябва да е постоянна.В същото време производители прогнозираха поскъпване на хляба през новата година.Факт е, че себестойността на хляба расте, тъй като основната суровина за производство на хляб – в случая брашното, продължава да расте като цена.Заедно с това и цената на пшеницата продължава да расте.Не бива да изключваме факта, че върху себестойността на хляба огромна роля влияят транспортните разходи и разходите за гориво, обясни Марияна Кукушева от Националния браншови съюз на хлебарите и сладкарите.Тя допълни, че очакването, че цената на петрола ще продължи да расте създава несигурност и опит на производителите да обезпечат своята бъдеща дейност.Кукушева призна, че има разлики и в цената на хляба в различните градове, които по думите й са продиктувани от пазарни механизми, а регионалният пазар се определя от търговското поведение на крайния продавач.Много е важно да стане ясно, че един хлебопроизводител има специфични разходи. Зависи от къде му се доставя суровината за неговото производство и на какво разстояние е. С навлизането на тол таксите ще зависи с колко ще се оскъпи тази суровина, поясни Марияна Кукушева.Пазарът на едро и този на дребно са различни.На пазара на едро могат да се наблюдават такива различия заради различните производители, доставчици и видове продукти като марки.Затова, когато се прави статистика, винаги трябва да се сравняват продукти на едни и същи марки, обясни от своя страна доц. Божидар Иванов от Центъра за икономически анализи на селското стопанство.На тези думи Владимир Иванов уточни, че средните цени на едно показват каква е тенденцията в развитието на пазара.", "date": "2020.01.13", "title": "В България едни и същи продукти струват различно "}
{"url": "http://www.cross.bg/voda-stamenov-stomana-1622567.html", "text": "/КРОСС/ \"Заявили сме 10 хиляди кубика за целия месец януари, а 20 хиляди кубика за февруари\". Това заяви пред БНР Константин Стаменов един от директорите в \"Стомана Индъстри\" АД.По думите му това са минимални количества заради кризата и са заявени само за критични нужди. Дори да им разрешат от Басейнова дирекция да получат тези количества вода, те може и да не ги използват, увери той. \"Тези количества няма да навредят на консумацията на вода в град Перник\", категоричен бе Стаменов и посочи, че предприятието също е на воден режим, но въпреки това се стремят да изпълняват плана си на производство и чрез набелязани мерки да не се стига до критични ситуации. \"Стомана\" не е източила язовир \"Студена\", защото консумацията на предприятието е много малък процент от консумацията на града, каза Стаменов.По думите му \"Стомана\" използва вода от язовира, която е около 3% от количеството вода, която консумира град Перник. Съвсем минимална част от водата, която е влязла през нашите водомери, е препродадена на други фирми\", уточни Стаменов и посочи, че количеството не възлиза на повече от 4-5%.\"Нормално е в една индустриална зона инфраструктурата да е на един собственик, а към тази инфраструктура от преди 30-40 години да са останали свързани фирми на други юридически лица и ние им подаваме вода, но това са символични количества\", каза Стаменов.Относно информацията в медиите, че \"Стомана\" е търгувала с доставки на вода от язовир \"Студена\" на 16 дружества, намиращи се на нейна територия, той каза, че в период на криза е нормално да се появят всякакви възможности. Обясни, че съдействат на прокуратурата и са подали всякакви документи. Според Стаменов нямало нарушение.Припомняме, седмици след като Перник и околните села бяха на воден режим, в Индустриалната зона на града имаше вода. Според Константин Стаменов проверка преди Нова година е доказала, че няма отклонения от водопровода на \"Стомана Индъстри\".", "date": "2020.01.13", "title": "От \"Стомана\" Перник искат 10 000 куб. вода за януари"}
{"url": "http://www.cross.bg/regiona-mira-stabilnostta-1622568.html", "text": "/КРОСС/ Премиерът на Япония Шиндзо Абе, който е на посещение в Близкия изток с надежда намаляване на напрежението в региона след убийството на иранския генерал Касем Солеймани, предупреди, че военна конфронтация с Иран ще засегне мира и стабилността по света, информират АФП и Ал Джазира.Абе направи коментарите в началото на петдневна обиколка в Персийския залив. В неделя той обсъди регионалното напрежение по време на едночасова среща със саудитския престолонаследник принц Мохамед бин Салман.\"Всяка военна конфронтация в региона, която включва страна като Иран, ще окаже влияние не само върху мира и стабилността в региона, но и върху мира и стабилността в целия свят\", предупреди Абе.Японският премиер призова държавите да се обвържат с дипломация за намаляване на напрежението.Салман и Абе се съгласиха да работят в тясно сътрудничество за морската сигурност в региона. Те са обсъдили решение на Токио да изпрати разрушител и два патрулни самолета P-3C в Близкия изток за разузнавателна дейност. Но Токио няма да се присъедини към водената от САЩ коалиция в региона.Премиерът на Япония също така подчерта важността да продължат доставките на саудитски петрол за страната.Шиндзо Абе ще посети Обединените арабски емирства и Оман.", "date": "2020.01.13", "title": "Японският премиер в Рияд: Военен сблъсък с Иран би засегнал целия свят"}
{"url": "http://www.cross.bg/varnensko-praseta-chyma-1622552.html", "text": "/КРОСС/ Започва умъртвяването на над 40 000 прасета във Варненско. Причината- преди дни в село Брестак бяха открити нови случаи на Африканска чума.Свинефермата е една от най-големите в района. В нея работят около 130 души.След новия случай на Аффиканска чума властта забрани транспортирането на животни.", "date": "2020.01.13", "title": "Умъртвяват 40 000 прасета във Варненско"}
{"url": "http://www.cross.bg/atletiko-real-madrid-1622553.html", "text": "/КРОСС/ Реал Мадрид спечели Суперкупата на Испания, след като победи след дузпи Атлетико (Мадрид) с 4:1. В редовното време и продълженията финалът игран в Саудитска Арабия завърши 0:0. Трофеят е 11-и за Реал Мадрид. Кралският клуб завърши мача с 10 души след като 5 минути преди края на продълженията с червен картон бе изгонен Валверде. Той събори останалия сам срещу вратаря Куртоа нападател на Атлетико Алваро Мората. При дузпите точни за Реал бяха Карвахал, Родриго, Модрич и Рамос. За Атлетико едва третата вкара Трипиер. Това е петия финал за Суперкупата който Атлетико губи. ", "date": "2020.01.13", "title": "Реал Мадрид спечели Суперкупата на Испания "}
{"url": "http://www.cross.bg/rieka-zdravko-dimitrov-1622551.html", "text": "/КРОСС/ \"Пловдив остава завинаги Европейска столица на културата. Титлата е чест и отговорност\". С тези думи Здравко Димитров символично предаде щафетата на зам.-кметовете на следващите градове-домакини на ЕСК - Галуей и Риека, пише Марица.На сцената един по един излязоха да благодарят първо хърватският политик Никола Иваниш, а след него и колегата му от Ирландия, Доналд Лайънс.Двамата чуждестранни гости получиха като подарък специални пластики на пловдивския художник Атанас Хранов, а след това бяха поздравени с народна песен. ", "date": "2020.01.13", "title": "Здравко Димитров даде еврокултурната щафета на Риека и Галоуей "}
{"url": "http://www.cross.bg/gradysa-temperatyri-tiho-1622549.html", "text": "/КРОСС/ Кукерската седмица започва с тихо и слънчево време. В сутрешните часове ще е мъгливо в котловините, низините и покрай водоемите. По-трайни мъгли ще има в Горнотракийската низина и по поречието на река Дунав, където ще е по-студено през деня. Температурите в страната в най-топлите часове около обяд и в ранния следобед ще са между 4 и 9 градуса. Най-топло ще е в крайния северозапад, в централната част на Предбалкана, в Североизточна България и около Черноморието. Времето в царството на кукерите - Пернишка и Кюстендилска област, ще е тихо, мъгливо до обяд и с температури около 5-6 градуса, в района на Дупница - до 8.Тихото време е причина за натрупване на замърсители в атмосферата. Рано тази сутрин 10 от станциите на Изпълнителната агенция по околна среда отчетоха превишени норми на фини прахови частици. Най-тежко се диша в Русе, Видин и Горна Оряховица. Заради мъглите в следващите дни замърсяването ще става все по-осезаемо.В планините днес ще е сравнително топло за сезона и слънчево. По високото температури около 1 градус, в ниското и курортите – до 5-6 градуса.Условия за ски спортове ще има във всички големи курорти в Югозападна България. Снежната покривка според Планинската спасителна служба: Витошко лале във Витоша – 100 см, Маркуджиците в Рила – 200 см, Шилигарника в Пирин – 50 см, Студенец в Родопите – около 30 см.Обширен антициклон ще определя времето на Балканите в следващите дни. Очаква ни тихо време. Дневните температури през седмицата ще вървят надолу и през почивните дни ще са около 3-4 градуса. Сутрините ще са мъгливи, с температурни инверсии и мъгли, които с всеки изминал ден ще се задържат по-дълго. ", "date": "2020.01.13", "title": "Опасни мъгли в началото на седмицата"}
{"url": "http://www.cross.bg/ognyove-kushta-zlite-1622550.html", "text": "/КРОСС/ Палят кукерските огньове в Пернишко. Днес и утре в селата ще се проведе традиционната “Сурва”.Кукерите обикалят от къща на къща и  играят за здравеи берекет.На мегдана, пък, се палят огромни огньове, за да се изгонят злите сили.", "date": "2020.01.13", "title": "Срещу злите сили: Палят кукерски огньове в Пернишко"}
{"url": "http://www.cross.bg/stzenata-konkyrsa-belgiya-1622555.html", "text": "/КРОСС/ Дори когато изглеждаше, че губи част от облеклото си, състезателката на конкурса за красота изглеждаше спокойна и уверена, ходейки по сцената и усмихвайки се на публиката. \n\t\t\t\t\t Инцидентът стана на конкурса за красота „Мис Белгия 2020“, който се проведе на 11 януари в театър „Проксимус“ в Де Пане. Видеозапис от събитието, показва Селин Ван Ойцел, 23-годишната участничка, която спечели конкурса и стана новата Мис Белгия, как излиза на сцената с дълга рокля.Докато слиза надолу по стъпалата, тя се спъва, но бързо се изправя и продължава да ходи, усмихвайки се на публиката, докато част от облеклото й, силно приличаща на сутиен, се изплъзва от дрехите й.Селин обаче изглежда невъзмутима и не се опитва да си вземе сутиена, който остана да лежи на пода, дори когато следващата състезателка излезе на сцената.", "date": "2020.01.13", "title": "Мис Белгия 2020 се спъна, изгуби сутиена си на сцената по време на конкурс (Видео)"}
{"url": "http://www.cross.bg/trump-grizha-iran-1622556.html", "text": "/КРОСС/ Американският президент Доналд Тръмп заяви, че изобщо не го е грижа дали Иран ще се съгласи да преговаря със Съединените щати, предаде Ройтерс.Вчера съветникът на Тръмп по въпросите на националната сигурност Робърт О'Брайън предположи по телевизия Фокс нюз, че Техеран \"няма да има друг избор, освен да дойде на масата\".\"Кампанията на максимален натиск, упражнявана от администрацията на Тръмп\", работи, аргументира се О'Брайън и отбеляза, че \"Иран е задушаван\".В пост в Туитър късно снощи президентът на САЩ спомена интервюто на своя съветник за националната сигурност и написа:\"В действителност не може да ме е грижа дали (иранците) ще преговарят. Това зависи изцяло от тях, но никакви ядрени оръжия и \"не убивайте вашите протестиращи“.\"НЕ УБИВАЙТЕ ВАШИТЕ ПРОТЕСТИРАЩИ\", вече призова по-рано вчера в Туитър Тръмп, след като в събота иранската полиция разпръсна в Техеран митинги на студенти, събрали се да почетат паметта на 176-те човека, загинали при свалянето по погрешка на украински пътнически самолет от иранската противовъздушна отбрана.", "date": "2020.01.13", "title": "Тръмп: Не ме е грижа дали Иран ще се съгласи да преговаря със САЩ"}
{"url": "http://www.cross.bg/momchev-selo-voda-1622557.html", "text": "/КРОСС/ \"Когато съобщаваш за проблеми, те уволняват\", каза пред БНР Димитър Момчев - бивш служител на ВиК Видин, който сигнализира институциите в страната с жалби за кражба на вода от пожарен хидрант в село Ново село, както и за кражба на вода от сграда, собственост на Община Нова село. След сезирането на институциите той е уволнен от работа, а в момента дори не живее в България - емигрирал е след много заплахи за живота му и след като замеряли къщата му с камъни, обясни Момчев. Според него проблемите в предприятието се замитат, а служителите се страхуват да подават сигнали за нарушения и кражби на вода, защото очакват след това да бъдат уволнени и да останат без работа.\"Това е толкова старо! В момента и дело тече и се съдим с този човек\", каза в предаването \"Преди всички\" по \"Хоризонт\" Георги Владов - директор на ВиК Видин. \"И в Министерството знаят това, и преписка сме им изпращали по случая. Това е случай от миналото лято\", заяви още Владов.Той коментира, че е уволнил Момчев защото не си е вършел работата: \"Той беше инкасатор. В целия окръг инкасаторите правят събираемост 90%, а той правеше 60%\".Според Владов става дума за оспорване на уволнението от страна на Димитър Момчев.", "date": "2020.01.13", "title": "Замитат ли се проблемите във ВиК Видин?"}
{"url": "http://www.cross.bg/pokoyat-sushtestvyva-naistina-1622476.html", "text": "/КРОСС/ \"Покоят наистина съществува. Той е в твоето сърце и твоята душа.\"Шарън Стоун", "date": "2020.01.13", "title": "Покоят наистина съществува"}
{"url": "http://www.cross.bg/zaradi-dybaii-letishteto-1622548.html", "text": "/КРОСС/ Необичайно силни дъждове и бури в Дубай през целия уикенд наводниха къщи и улици, превърнаха пътя до летището в огромни локви, а стотици полети закъсняха заради лошото време.Управлението на аеропорта в Дубай предупреди, че промяната в разписанието на полетите ще продължи и до късно вечерта на неделя заради дъжда, който не спира, съобщи РИА новости.От летището обаче увериха, че правят всичко възможно да се върнат в нормалния режим на работа. Оттам обаче твърдат, че много пътници не успяват да стигнат навреме заради огромните задръствания и посъветваха хората да използват метрото вместо лимузините.Заради бурята, много ог самолетите бяха принудени да кацат на близкото летище Ал Мактум.Мълния пък удари най-високата сграда в света - Бурдж Халифа. ", "date": "2020.01.13", "title": "Дубай се наводни, мълния удари Бурдж Халифа"}
{"url": "http://www.cross.bg/dyshi-zagivat-zemetresenie-1622482.html", "text": "/КРОСС/ - Галилео Галилей открива спътника на Юпитер - Калисто. - В Гърция е приет дизайнът на сегашния национален флаг. - Във Филаделфия (САЩ) е патентован акордеонът. - В Русия започва въвеждането на провинциални (областни) съвети. - Стара Загора е освободена повторно, а за окръжен началник е назначен руския офицер Куликовски. - В Лондон е учредена Лейбъристката партия на Великобритания. - Френският писател Емил Зола публикува отвореното си писмо „Аз обвинявам\" - протест срещу скалъпеното дело „Драйфус\". - От Метрополитън опера в Ню Йорк е осъществено първото радиоизлъчване - на операта „Селска чест\".- Прожектиран е първият български игрален филм „Българан е галант\" на Васил Гендов. - Мощно земетресение разтърсва град Авецано в Централна Италия, при което загиват 29 800 души.- Поради пробив в дига е наводнена голяма част от територията на Холандия, загиват около 10 000 души.- Саарланд гласува на референдум за присъединяването си към Германия. - Йосип Броз Тито е избран за президент на Югославия. - Първият запис на песента на Бийтълс „Искам да държа ръката ти\" става най-бързо продаващият се сингъл.- Карол Войтила, бъдещият папа Йоан Павел II, е ръкоположен за архиепископ на Краков. - Висшият педагогически институт в Пловдив е преименуван на Пловдивски университет. - Отворено най-голямото летище в света - в Далас, щат Тексас, САЩ. - За да не допуснат независимостта на Литва съветски войски с танкове атакуват телевизията във Вилнюс, при което загиват 11 души. - При земетресение в Салвадор загиват около 800 души. ", "date": "2020.01.13", "title": "13 януари в историята"}
{"url": "http://www.cross.bg/stratonik-ermil-bili-1622479.html", "text": "/КРОСС/ Зетят на Константин Велики (306-337 г.) император Ликиний (311-324 г.), който водел негова сестра, имал зъдължението да охранява долния Дунав от нашествия на варварите. Този необразован и развратен цар, който подписал Миланския едикт (313 г.) си останал потаен езичник. Подир кървавото му сблъскване с Константин през 314 г., което му струвало илирийските провинции, той открито продължил няколкогодишните жестоки гонения против християните. Още през 315 г. негови жертви станали мъчениците Ермил и Стратоник.Когато се намирал на р. Дунав и узнал за славата на християнския дякон св. Ермил, той заповядал да го заловят, бил го жестоко с железни пръчки и го хвърлил в тъмница.Воинът Стратоник охранявал тъмницата. През нощта стражът видял как затворникът разговарял с един ангел. Тази гледка през тъмничното прозорче решила съдбата на Стратоник. Той повярвал в Христа и станал приятел на св. Ермил.На другия ден отново принуждавали с нови изтезания дякон Ермил да принесе жертва на боговете. Като наблюдавал неустрашимото мъжество на своя нов и непреклонен във вярата си приятел, Стратоник не могъл да удържи сълзите си и те издали пред всички неговото обръщане. След като били жестоко измъчвани, двамата християни били удавени в реката. Телата им били намерени на 18 стадии от Сингидунум, днешния Белград.", "date": "2020.01.13", "title": "Свв. мъченици Ермил и Стратоник Сингидонски (Белградски)"}
{"url": "http://www.cross.bg/tema-zashto-zhivo-1622542.html", "text": "/КРОСС/  Арест на министър и последвала оставка заради водната криза. Какво е бъдещето на правителството?;Защо синдикатите поискаха да се пусне водата на „Стомана индъстри\" в Перник въпреки празния язовир „Студена\"; Как заплахата за протест свали толтаксите и обхвата им? Говорят превозвачите; Болни от грип в наколко града. На живо - задава ли се грипна вълна и как да се предпазим; В разгара на сезона - какви рискове крие планината през зимата. На живо съветите на планинските спасители; Действали ли са на територията на България руски шпиони и каква е вразката между отравянията на Сергей Скрипал и Емилиян Гебрев? Ексклузивно: Разследващият български журналист Христо Грозев; Ужасяващо убийство в Галиче. Директно: Какви са мотивите за престъплението?; Защо Нено Димов се оказа първият действащ министър в ареста? Коментар на Атанас Атанасов; „Чети етикета\": Къде в България цените на основните хранителни продукти са най-високи?; Демонстрация на живо: Как да реагираме, ако попаднем на заледен път?; Румен Бахов с \"Пълен абсурд\". Каква е истината за скандалния клип с кючек в линейка?;Жестоко убийство и изнасилване в Галиче. Какви са мотивите на извършителя?; Проверка в \"На твоя страна\". 50 лв. за 5 км с такси в София - реална оферта или изкуствено напомпване на сметката?; Защо германските власти отнеха 7-месечно дете на българско семейство?; ", "date": "2020.01.13", "title": "Теми и гости в сутрешните блокове на телевизиите на 13 януари"}
{"url": "http://www.cross.bg/chasa-deloto-provede-1622543.html", "text": "/КРОСС/ От 9.00 часа 4-ти състав на Специализирания наказателен съд ще заседава по делото срещу Д. Ю., обвинен в участие в организирана престъпна група.От 10.00 часа 5-и състав на Специализирания наказателен съд ще заседава по делото срещу Х. М., П. Т., М. М., П. М., Д. М., А. С., Д. К., М. В., О. К.,Л. Р., С. Г., П. Г., Д. А., И. И., Б. С., Т. Т., К. П. и Й. П., обвинени в образуване и ръководене на организирана престъпна група.От 10.00 часа 20-и състав на Специализирания наказателен съд ще заседава по делото срещу Л. Б., обвинен в участие в организирана престъпна група.От 10.00 часа 15-и състав на Специализирания наказателен съд ще заседава по делото срещу Р. П. и Н. М., обвинени в престъпление по служба.От 10.30 часа 18-и състав на Специализирания наказателен съд ще заседава по делото срещу Р. Д., С. Д., К. Н., Д. Д., С. С., В. Б., Г. Б., Г. М., М. В., А. О., Р. Н., И. Й., Т. Д., С. В., П. П., С. Г. М. И., А. М., Н. Т., М. П. Е., Д. С., М. Р., М. Е., В. Б. и Р. В., обвинени в образуване и ръководене на организирана престъпна група.От 11.00 часа пред бюст-паметника на Алеко Константинов в Борисовата градина ще бъдат отбелязани 157 години от рождението на големия български писател.От 13.00 часа 10-и състав на Специализирания наказателен съд ще заседава по делото срещу Д. И., обвинен в участие в ръководството на престъпна организация или група.От 15.00 часа 14-и състав на Специализирания наказателен съд ще заседава по делото срещу С. М., Р. Й. и П. Б., обвинени в образуване и ръководене на организирана престъпна група.От 17.30 часа в кино „Одеон“ ще бъдат представени четири филма на кинолюбители от град Шумен по повод Деня на българското кино.От 17.00 часа в библиотека „Пейо Яворов“ ще бъдат отбелязани 142 години от рождението на нейния патрон.От 18.00 часа в Културен център „Морско казино“ ще бъде открита изложбата „С дъх на кино“.От 11.30 часа в Щаба на Военноморските сили ще се проведе тържество по случай 121- вата годишнина от създаването му.От 13.00 часа на стрелбище „КОМБАТ“ на ул. „Тролейна“ 12 ще се проведе на приятелски мач между дамите от журналистическата гилдия във Варна с дамския отбор на ВМРО - Варна. Поводът е навършването на 92 години от подвига на Мара Бунева, разстреляла в Скопие сръбския мъчител Велимир Прелич.От 15.00 часа в заседателната зала на 6 ет. в Общината ще бъдат наградени ученици от ППМГ „Екзарх Антим I“, ОУ „Иван Вазов“ и СУ „Цар Симеон Велики“, класирали се на призови места в Международното състезание „Математика без граници“ - есенен кръг и XXVIII математически турнир „Иван Салабашев“ 2019.От 14.00 часа в заседателната зала на Община Враца ще бъдат отворени офертите на обявената открита процедура за възлагане на обществена поръчка за реконструкция и рехабилитация на водопроводната мрежа на 8 улици в село Девене.От 13.10 часа в Регионална библиотека „Дора Габе“ ще започнат образователни концерти на Български камерен оркестър – Добрич.От 19.00 часа в Драматичен театър „Йордан Йовков“ ще бъде представен спектакълът „Дамски шивач“.От 11.00 часа пред паметниците на загиналите руски войници в село Оборище ще се състои официална церемония за отбелязване на 142 години от Освобождението.От 09.00 часа в зала 2 на Окръжния съд ще се проведе заседание по делото срещу жена, обвинена за шофиране след употреба на наркотици и предизвикване на пътен инцидент, при който е загинал един човек.От 09.00 часа в зала 1 на Апелативния съд ще се проведе заседание по делото, образувано по жалба на турски гражданин срещу 3-годишната му условна присъда с 4- годишен изпитателен срок и глоба от 20 000 лева, с която Хасковският окръжен съд го е признал за виновен в контрабанда на лекарства.От 10.30 часа в зала 1 на Окръжния съд ще се проведе заседание по делото срещу жена, обвинена за укриване на данъчни задължения по ЗДДС в особено големи размери.В 13.30 часа в зала 10 на Районния съд ще се проведе заседание по делото срещу мъж, обвинен в закана за убийство.От 09.30 часа в СПГ „Алеко Константинов“ ще се проведе патронен празник на училището по повод 157 години от рождението на Алеко Константинов. В 15.30 часа в Гербовата зала на Община Свищов ще се проведе пресконференция с лауреата за 2019 г. и журито на Международния конкурс за къс хумористичен разказ „Алеко“. В 17.00 часа от къща музей „Алеко Константинов“ до паметника на Алеко в градската градина ще се проведе факелно шествие. От 17.30 часа на паметника на Алеко в градската градина ще започне ритуал за полагане на цветя. В 18.00 часа в салона на ПБНЧ „Еленка и Кирил Д. Аврамови 1856“ ще се състои тържествено честване на 157 години от рождението на Алеко Константинов.От 13.00 часа Футболен клуб „Септември“ ще започне подготовката си за новия футболен сезон.От 9.00 часа в храм „Св. Въведение Богородично” ще бъде отслужена Заупокойна света Литургия по повод 142 години от повторното Освобождение на Стара Загора по време на Руско-турската война 1877 – 1878 г.От 19.00 часа в Драматичния театър ще бъде представена постановката „Чичовци“ по Иван Вазов. ", "date": "2020.01.13", "title": "Предстоящи събития в страната на 13 януари"}
{"url": "http://www.cross.bg/rodeni-na-yanyari-1622545.html", "text": "/КРОСС/ , фолкпевица;, журналистка;, диригент;, сестра на Симеон Сакскобургготски; ", "date": "2020.01.13", "title": "Родени на 13 януари"}
{"url": "http://www.cross.bg/tryd-chasa-monitor-1622546.html", "text": "/КРОСС/  - Ще спират водата, ако не плащаш, за бедни - помощи по 1,5 кубика месечно;- Дечев видя лобизъм в закон, определил 7 пъти по-евтини лекарства за частните болници; - Таксито по-скъпо с 1,61 лв. за всеки курс при вдигане на първоначалната такса; - Всеки седми с адрес в София; - Депутатите говорили 10 денонощия от трибуната на НС; - До пет години затвор за такси без лиценз; - Философ изнасилва жени, открива ги в нета;- „Стомана\" търгувала водата на Перник; - Малката коалиция с 3 варианта за поста на Нено Димов; - Бизнес за повече от 600 млн. лева в държавните индустриални зони; - Откриват завод за 10 млн. лв. край Куклен;- Три заплати стигат за черни дни; - Лозан Панов цъфна на митинг във Варшава; - Половин милион профукан за виетнамски чаши;- Вдигнаха с 200 лв. заплатите в София; - 40% от бюджета на Варна отиват за образование; - Аксел заклал и изнасилил Андреа заради 300 лева; - Георги Харизанов политолог: Някой, а ние знаем кой, е проспал изразходването на количествата вода, за които уж е предупредил Нено Димов. Очаквам още обвинения!;- Българката Елена Лонг, семеен терапевт и автор на бестселъра „Шифърът на Лонг - Тайната на дълготрайните връзки\": Сидни беше като в капан страшно и апокалиптично; - Д-р Асен Меджидиев, началник на УНГ отделението в \"Пирогов\": \"Грипът докарва отит\"; - Комикът Димитър Туджаров-Шкумбата пред „Труд\": Животът е стадион, а българите зяпаме от пейките, как други вкарват голове; - Водопреносно дружество; - Ако водата не поскъпне значително, ще продължава да не бъде ценена и пазена;- Лекарска грешка - има ли такова животно?; - Жертва е клиентът; - Ядрената заплаха отшумя, но не и кризата у нас; - Мержелее се ЕС на 2-3 скорости; - Класовата борба срещу „американските централи\": 2014-2020 г. ", "date": "2020.01.13", "title": "Преглед на печата на 13 януари"}
{"url": "http://www.cross.bg/vzriva-godini-shteti-1622547.html", "text": "/КРОСС/ Освен 53-годишната съседка на издирвания за взрива във варненски блок бивш полицай Веселин Димитров, на мястото на инцидента е открито още едно тяло. Засега то не е индетифицирано.За пожара, причинен от взрив, тази сутрин във варненския квартал \"Владислав Варненчик\" е образувано досъдебно производство за палеж с двама загинали и значителни материални щети, съобщиха от пресслужбата на Апелативната прокуратура в крайморския град.Самоличността им се установява чрез ДНК-експертиза. От престъплението напълно са унищожени два апартамента, с големи щети е трето жилище. Предстои да бъде направено изследване на жилищния блок дали е годен за обитаване.След избухването на пожара от входа са изведени общо 18 души. Седем, включително 3 деца, са настанени за лечение.Веселин Димитров е бил забелязан да изнася багажа си до късно снощи. Причина да се махне от жилището, което е на жената, с която доскоро живеел на семейни начала, е ограничителна заповед отпреди седмица заради домашно насилие. Мъжът е бил военен, след това е работил в полицията, откъдето е бил дисциплинарно уволнен през 1995 г. за корупция. Той е обявен за издирване.В началото на миналат седмица той се обадил да разкаже историята си в сайта \"Варна 24\". Споделил, че е разочарован от жената, с която живял 24 години. Грижил се е за нея и за сина ѝ, изучил е детето, вложил е много емоции и средства в тази връзка. Казал също, че иска да се самоубие.Предполага се, че обтегнатите отношения между двойката, живяла на семейни начала, са причина за взрива.В същото време стана ясно, че две от жените, пострадали при взрива, са стабилни, но в тежко състояние. Те са в клиниката по изгаряния във Военноморска болница.В Университетската болница \"Св. Марина\" в крайморския град пък са приети момиченце на четири години и две момчета - на 12 и 17 години.Добрата новина е, че животът им е вън от опасност. Децата ще останат в болницата за 48-часово наблюдение. Жената, която ги е завела в здравното заведение, също е прегледана. Тя е в добро състояние.", "date": "2020.01.13", "title": " Втора жертва на взрива във Варна, издирваният говорил за самоубийство от отчаяние (Обновена)"}
{"url": "http://www.cross.bg/mlrd-litza-deklaratziya-1622558.html", "text": "/КРОСС/ Приходите в държавния бюджет от данъка върху доходите на физическите лица за миналата година е 3.6 млрд. лв., а постъпленията от корпоративни данъци са 2.8 млрд. лв., официално съобщиха от НАП.  Нетните приходи от ДДС пък възлизат на 6.8 млрд. лв. Този данък се калкулира върху крайната цена на стоката или услугата и пак се поема от гражданите. Общите постъпления от данъци и осигурителни вноски по сметките на НАП възлизат на 23,870 млрд. лв. Сумата е с рекордните 2.8 млрд. лв. повече спрямо постъпленията през 2018 г. и с около 628 млн. лв. над планираното за годината, твърдят от приходната агенция. Данъчните приходи възлизат на 13.3 млрд. лв. Осигурителните вноски, постъпили в бюджета, са общо 10.3 млрд. лв. В това число влизат 6.2 млрд. лв. вноски за държавното обществено осигуряване, 2.6 млрд. лв. здравноосигурителни вноски и 1,5 млрд. лв. за допълнително задължително пенсионно осигуряване. \"Приходите в НАП са на рекордно високо ниво през 2019 г., като увеличението им значително изпреварва ръста на брутния вътрешен продукт. Увеличават се както доброволно внесените суми, така и тези, акумулирани в производство по събиране\", казва изпълнителният директор на агенцията Галя Димитрова.През 2020 г. в държавната хазна е планирано да постъпят рекордните 46,8 млрд. лв. приходи. Средно за един календарен ден българите ще изработват по 346 млн. лв., което означава, че ще са необходими близо 136 дни за попълване на хазната. Казано с други думи, Денят на данъчна свобода през 2020 г. ще настъпи на 15 май.Това е денят, в който гражданите ще спрат да работят за държавата и ще започнат да работят за себе си.Датата е символична и показва кога държавната хазна ще се попълни, ако всичко изработено бъде незабавно изземвано - ние я наричаме Ден на данъчна свобода, а по света е известна като Tax Freedom Day.Въпросните 136 дни отразяват общите приходи в консолидираната фискална рамка за 2020 г., но има някои специфични моменти, които следва да се отчетат.Живеещите в България отново ще получат помощ от европейските данъкоплатци, които ще ги \"отменят\" за близо 8 дни работа към държавата. Това отразява заложените в бюджета близо 2,7 млрд. лв. помощи от ЕС.Данъкоплатци у нас ще работят до 7-ти май за държавата, а в дните до 15-ти май ще бъдем отменени от европейските данъкоплатци.Най-много дни през 2020 г. ще са необходими за попълване на приходите от ДДС - 34 дни. За приходите от акцизи ще са нужни над 16 дни. За осигуровките ще е нужен над месец - 24 дни за социално осигуряване и 9 дни за здравно.Приходите от подоходните данъци ще се попълнят за близо 13 дни, а тези от корпоративни данъци - за малко над 8 дни. Други над 7 дни ще се работи само за да платим държавните и общинските такси.През последните години се наблюдава тенденция дните, необходими на българските данъкоплатци да попълнят тяхната част от бюджета да бъдат все повече и денят на данъчна свобода да идва по-късно. Основният работодател е длъжен в срок до 28 февруари 2020 г. да подаде справка по електронен път към Националната агенция по приходите (НАП), в която да обобщи доходите от трудови и извънтрудови правоотношения на служителите си за изминалата 2019 г.Основен работодател е този, за когото работим към края на годината.Към него обаче няма изискване да предостави данни за доходите на служителите от предишен работодател, ако той е от чужбина.Промените са свързани с новата услуга на НАП, чрез която физическите лица, които притежават персонален идентификационен номер (ПИК) или електронен подпис, не е нужно да подават декларация към институцията.За тези лица НАП ще изготви такава, а те имат задължение да я прегледат, нанесат поправки, ако такива са нужни, и да я одобрят.Изготвената от НАП декларация ще бъде създавана на базата на данните от работодателите и затова ще бъде налична от началото на месец март. Отговорност за верността на данните в подадената декларация носят само гражданите.В изготвената от НАП декларация няма да влизат доходите на физическите лица от наеми, освен когато наемател по договорите са юридически лица.Това означава, че ако физическо лице отдава имот под наем на друго физическо лице, първият трябва да нанесе в данъчната си декларация приходите си от тази дейност.Той има задължение и да внесе доходите си от сделки с ценни книжа на нерегулирани пазари или други облагаеми сделки.Остава възможността физическите лица да подават своята данъчна декларация и по хартиен или електронен път, като в този случай те вече не са длъжни да предоставят на институцията копие от служебна бележка от работодателите или от влязло в срок решение от ТЕЛК.Физическите лица обаче имат нужда от тези документи, за да могат коректно да попълнят или проверят данните в декларациите си. Остава и задължението лицата да покажат служебната си бележка от стар работодател на основния.", "date": "2020.01.13", "title": "Бизнесът е платил по-малко данъци от гражданите през 2019 г."}
{"url": "http://www.cross.bg/germaniya-evro-agentziya-1622560.html", "text": "/КРОСС/ Преди две години Невена Пежич* започва добре платена работа в хотел \"Славия\" в центъра на Белград. Но не като рецепционистка или камериерка. Невена преподавала немски език. Част от стаите в хотела били превърнати в класни стаи, над 100 души изучавали немски език в тях от сутрин до следобед. \"На хората им беше обещана работа в Германия, веднага щом научат достатъчно добре езика. Настаняването в хотела беше платено, както и храната, някои дори бяха получили джобни\", спомня си Пежич. Организатор на курсовете била посредническата агенция Artigum Management. Служителите ѝ твърдели, че агенцията е част от \"германски работодател\".Сред кандидатите за работа имало много сърби, но и хора от съседните балкански страни, например от Северна Македония или Босна. За четири месеца те трябвало да овладеят езика до ниво B2 - нивото, което се изисква за работа в Германия. \"Това беше почти невъзможна мисия\", казва преподавателката. \"Мнозина се отказаха, защото целта беше много трудна за постигане. Някои се оплакаха, че са били излъгани от агенцията. Те бяха оставили семействата си у дома и бяха вложили всичките си надежди в това начинание\", разказва още Невена.Това е само един от безбройните примери на \"имиграционната индустрия\". Индустрия, родена от мизерията на Балканите и недостига на медицински персонал в Германия. От години посреднически агенции набират в Западните Балкани персонал за германските клиники и старчески домове. Посредниците получават тлъсти премии.Наскоро Федералната агенция по заетостта обяви, че днес общо 50 000 граждани от шест държави от Западните Балкани (Сърбия, Босна и Херцеговина, Албания, Косово, Северна Македония и Черна гора) работят в медицинския сектор в Германия. Година преди това броят им е бил 43 500.Според прогнозите, само след пет години в Германия ще има около 200 000 незаети работни места за болногледачи. \"Вече няма смисъл да пускаме обяви за вакантните места в Германия, защото за тях не кандидатстват германци\", казва ръководителят на отдел \"Човешки ресурси\" към голяма верига домове за възрастни хора, която предлага места за над 7000 души. Те са готови да платят на посредника около 10 000 евро за сключен договор с болногледач.В разговор с ДВ няколко посредници споделят, че германски клиники и старчески домове плащат до 15 000 евро за всеки един болногледач от Балканите. Сумата обикновено се поделя между езиковите училища и хедхънтърите на място. Смята се, че тази индустрия реализира няколкостотин милиона евро годишен оборот и не се чувства обвързана с особено много правила.Кай Симон е ръководител на посредническата агенция IPP Health в Кьолн - една от най-големите агенции, наемаща работници от Балканите. Той е чувал множество истории за посредници, които дават лъжливи обещания. \"Стартът в Германия е достатъчно труден. Ако агенцията дава нереалистични обещания на хората, става още по-лошо\", казва той в разговор с ДВ. Симон казва, че немалко посредници умишлено не уточняват дали става дума за бруто, или нето. Или пък казват, че служителят може веднага да вземе цялото семейство със себе си. \"Не е редно хората да се примамват с лъжливи обещания, да бъдат карани да напуснат родината си и да се преместят в Германия по този начин. За мен това е трафик на хора\", твърди Симон.Друг посредник, който не желае да споменаваме името му, признава, че се опитва да вербува хора от болниците в балканските страни. За целта той работи с няколко медицински сестри. \"Обаждат ми се и казват, че имат, например, три колежки, които искат да заминат за Германия. Ако успеят да ги примамят, им плащам по 300 евро на човек.\"Посредниците знаят много добре кога могат да загубят хонорара си: ако по някаква причина кандидат, за когото вече са платени езиковите курсове и другите подготовки, не сключи договор с работодателя в Германия.Глоби и други неприятни моменти за кандидатитеЕто защо Pro Sert, агенция от сръбския град Крагуевац, кара кандидат-болногледачите да подпишат договор, който предвижда глоба, ако се откажат в последния момент. Глобата е 3000 евро - колкото е средното възнаграждение в Сърбия за половин година. Pro Sert работи съвместно с Dekra Academy - реномирана германска частна образователна компания. Dekra осигурява и обучение в чужбина. Ръководител на офиса на Dekra в Сърбия е Александра Талич, която до април 2019 е оглавявала агенция Pro Sert. Днес Dekra обучава кандидати в Сърбия, а Pro Sert ги води в Германия.\"Задачата на кандидатите е да научат немски език и да издържат изпитите\", казва Александра Талич. По отношение на глобите за тези, които се отказват, Талич посочва: \"Ако няма основателна причина даден кандидат да недоволства, трябва да принудим кандидата... или по-скоро да му помогнем да вземе решението да остане при нас\".Марио Релянович често се занимава с подобни договори. Адвокатът от Белград казва, че драстичните санкции към договорите са неоснователни. Но има и по-лоши неща. \"Има и договори, които очевидно са измамни. Те съдържат скрити разходи или много неблагоприятни условия на труд - до 12 часа на ден, седем дни в седмицата\", казва Ралянович. \"Това нарушава сръбското, а и германското трудово законодателство.\"Същевременно търсенето продължава да се увеличава. Всяка година около 200 000 души напускат шестте балкански страни - или 1% процент от населението. А посредническите фирми печелят отлично. Макар и конкуренцията да е жестока.Междувременно в хотел \"Славия\" отново е тихо. Необичайната клиентела - емигрантите, учещи немски, вече не са там. А агенция Artigum Management вече не съществува. Бившият управител е изключил всичките си телефони. Учителката по немски език Невена Пежич казва, че агенцията продължава да работи, но под друго име. Тя и други учители са изгубили работата си и така и не са получили последните си заплати.", "date": "2020.01.13", "title": "Болногледачи от Балканите - бизнес за милиони"}
{"url": "http://www.cross.bg/selo-galiche-seloto-1622554.html", "text": "/КРОСС/ Специализирана полицейска операция на територията на село Галиче, област Враца, съобщават от пресцентъра на МВР.Операцията е започнала в 06,30 часа днес. Тя е свързана с противодействие на битовата престъпност, за проверка на лица с криминални прояви и срещу нарушения на обществения ред.На място има засилено полицейско присъствие, допълват от силовото ведомство.Действията са предприети след жестокото убийство на 18-годишно момиче в селото през уикенда. Непълнолетен младеж е задържан за убийството. Той е съсед на жертвата.Днес се очаква полицията и прокуратурата да разкрият подробности за убийството.Родителите на жертвата и на задържания работят в чужбина. Тялото на младата жена беше открито от първия й братовчед.По-късно от МВР съобщиха, че главният прокурор Иван Гешев е в село Галиче. Там са и министърът на вътрешните работи Младен Маринов и главният секретар на МВР Ивайло Иванов.Главният прокурор е разговарял с кмета на община Бяла Слатина Иво Цветков, с кмета на село Галиче Страхил Стоянов, както и с жители на населеното място.\"Иван Гешев и Младен Маринов са поели ангажименти в рамките на функционалната компетентност на всяка една от институциите, които представляват, за опазване на обществения ред в селото\", пишат от прокуратурата.", "date": "2020.01.13", "title": "Спецакция на полицията срещу битовата престъпност в Галиче (Обновена)"}
