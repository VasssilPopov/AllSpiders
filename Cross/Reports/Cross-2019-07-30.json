{"url": "http://www.cross.bg/momiche-ministur-doma-1610176.html", "text": "/КРОСС/ Румънският министър на вътрешните работи Николае Мога подаде оставка след скандала с отвличането и убийството на 15-годишно момиче в град Каракал, предаде DarikNews. Той бе назначен за вътрешен министър само преди шест дни. „В разговор с премиера реших да напусна поста. Оставката ми трябва да се разглежда като ново начало за министерството\", каза Мога.В понеделник заради същия случай бе уволнен началникът на румънската национална полиция Йоан Буда.Петнайсетгодишното момиче изчезна в сряда, на 24 юли, след като се е качило на минаващ автомобил от своето село за Каракал. В четвъртък то се обадило три пъти на телефона за спешна помощ, като казало, че е отвлечено от непознат мъж. Службата за спешна помощ не успяла да локализира откъде идва обаждането и полицията отишла в дома на мъжа едва в петък сутринта, около 19 часа след сигнала на момичето.Заподозреният за нейното убийство 66-годишен мъж е задържан, а при обиск в дома му са открити овъглени останки от тяло и вещи, принадлежащи на изчезналото момиче. Той призна, че е убил две тийнейджърки. ", "date": "2019.07.30", "title": "Румънският министър на вътрешните работи подаде оставка"}
{"url": "http://www.cross.bg/pneumoniae-bakterii-razprostranyavat-1610148.html", "text": "/КРОСС/ Супербактерии, резистентни към антибиотиците от най-ново поколение се разпространяват в болниците в Европа, показва общоевропейско проучване.Разпространението на резистентната към най-новото поколение лекарства Klebsiella pneumoniae е \"изключително тревожно\", заявиха изследователи от института Сангер.И предупредиха, че и други бактерии могат да станат устойчиви - заради уникалния начин, по който се размножават.Тя може да живее напълно естествено в червата, без да създава проблеми на здравите хора.Въпреки това, когато тялото е слабо, може да инфектира белите дробове, причинявайки пневмония, да порази кръвта и мозъка, водейки до менингит.Някои щамове развиват резистентност към антибиотици.\"Тревожното е, че тези бактерии са резистентни към един от основните антибиотици от последно поколение.\", заяви д-р София Дейвид от института Сангър пред „Би Би си Нюз\".\"Вече е притеснително, че наблюдаваме 2000 смъртни случая от 2015 г. - но притеснението е, че ако не се предприемат действия, това число ще продължи да нараства\", каза тя.Смъртните случаи, причинени от K. pneumoniae, са нараснали от 341 в Европа през 2007 г. на 2 094 до 2015 г.Изследователите са анализирали ДНК на бактерията - нейният генетичен код - от проби от заразени пациенти.\"Нашите открития предполагат, че болниците са ключов фасилитатор на предаването и предполагат, че бактериите се разпространяват от човек на човек, предимно в болниците\", каза д-р Дейвид.\"Фактът, че виждаме едни и същи клонове с висок риск в много различни болници в Европа, също показва, че има нещо особено в тези щамове.\"Резистентният към лекарства K. pneumoniae може да продължи да се разпространява или да предава своята устойчивост върху други видове бактерии. Те имат способността да се разпространяват много бързо чрез бактериални популации \", каза д-р Дейвид.Най-добрият начин да се справите с резистентните към лекарства инфекции е да не се стига до тях.\"Ние сме оптимисти, че с добра болнична хигиена, която включва ранна идентификация и изолиране на пациенти, пренасящи тези бактерии, можем не само да забавим разпространението на тези патогени, но и да ги контролираме успешно\", каза проф. Хайо Грундман от университета във Фрайбург. ", "date": "2019.07.30", "title": "Супербактерии нападат европейски болници"}
{"url": "http://www.cross.bg/armstrong-niiil-lynata-1610155.html", "text": "/КРОСС/ С едноседмично честване НАСА отбеляза покоряването на Луната от човека. Така космическата агенция отбеляза всеки един от осемте дни на мисията \"Аполо 11\".За 50-атата годишнина от стъпването на човешки крак на Луната реставрираният скафандър на Нийл Армстронг беше изложен в Националния музей на въздухоплаването и космонавтиката във Вашингтон, съобщи АП. В церемонията участваха вицепрезидентът Майк Пенс, директорът на НАСА Джим Брайдънстайн, синът на Нийл Армстронг - Рик.Майк Пенс нарече Нийл Армстронг \"герой\". \"Американският народ изразява своята благодарност, като съхранява този символ на храбростта\", заяви Пенс.Костюмът тежи 35 кг. Необходимите за реставрирането му 500 000 долара бяха набрани само за пет дни.Мисията \"Аполо 11\" с Нийл Армстронг, Бъз Олдрин и Майкъл Колинс беше изстреляна към Луната от космическия център \"Кенеди\" точно преди 50 години. Командирът Нийл Армстронг, който стъпи първи на Луната, почина през 2012 г.Сега обаче астронавтът Майкъл Колинс се завърна на площадката за изстрелване 39А в космическия център \"Кенеди\", откъдето потегли за Луната преди 50 години, съобщи АП. По покана на НАСА 88-годишният Колинс посрещна златната годишнина в комплекса и отбеляза точния час на изстрелването на ракетата \"Сатурн V\" - 9.32 ч. на 16 юли 1969 г.Колинс каза, че би искал да можеше Олдрин и Армстронг да са с него на площадката за изстрелване.Бъз Олдрин не присъства на честването в космическия център. Командирът на мисията Нийл Армстронг, който стана първият човек, стъпил на Луната, почина през 2012 г.  ", "date": "2019.07.30", "title": "НАСА показа скафандъра на Нийл Армстронг"}
{"url": "http://www.cross.bg/ysik-kybrat-pretendent-1610171.html", "text": "/КРОСС/ Александър Усик е пряк конкурент на Кубрат Пулев за мач срещу Анди Руис - младши. Украинецът бешеобявен за официален претендент на Световната боксова организация в тежка категория без да е изиграл нитоедин мач в кралската теглова дивизия.Парадоксалното назначение предизивка доста коментари, но самият украинец няма нищо против. \"Исках да бъда първият боксьор, който ще нанесе загуба на Антъни Джошуа\" - коментира непобеденият Усик, който има победи над брата на Кубрат - Тервел в олимпийския бокс. \"Благодарен съм, че ме определиха за официален претендент\". ", "date": "2019.07.30", "title": "Александър Усик е пряк конкурент на Кубрат Пулев за мач за световната титла"}
{"url": "http://www.cross.bg/preskonferentziya-dadat-suvetnitzi-1610182.html", "text": "/КРОСС/ На 31 юли (сряда), в 11.30 ч., общинските съветници от БСП ще дадат пресконференция в централата на Софийската градска организация на ул. „Леге\" №10, в залата на 1-вия етаж.", "date": "2019.07.30", "title": "Общинските съветници от БСП – София ще дадат пресконференция"}
{"url": "http://www.cross.bg/iveta-tenyo-enchev-1610173.html", "text": "/КРОСС/ Бургаският апелативен съд потвърди 25-годишната ефективна присъда на Теньо Енчев от Айтос, признат за виновен за зверското убийство на приятелката си Ивета Тенева, от която има 3-годишен син.Жестокото убийство стана на 16 юни, м.г., в дома на Теньо на  ул. \"Хаджи Димитър\" в Айтос. 20-годишната Ивета е била умъртвена по особено  жестокост начин - пребита до смърт, с размазан череп и оставена да издъхва в адски мъки. Тежкият побой е продължил около половин час, през който подсъдимият е чувал стоновете на приятелката си, виждал я окървавена, но е прекратил насилието едва когато е възприел изпадането й в безсъзнание.Пред Бургаския окръжен съд Енчев призна вината си и делото премина по съкратена процедура, като наложеното наказание „доживотен затвор\" бе заменено с 25 г. затвор.В акта на Бургаския апелативен съд е посочено, че по време на съжителството им с подсъдимия, пострадалата Ивета системно и често е малтретирана физически и психически, като сигнали за домашно насилие са подавали свидетели по делото. Съдът е приел извода, че Енчев е причинил смъртта на младата жена с особена жестокост и по особено мъчителен за нея начин.Експерти определят Теньо като като агресивна личност, склонна към садизъм, отмъстителност и свирепост. Той е извършил престъплението в условията на умисъл, осъзнавайки, че може да причини смъртта на жената, но напълно игнорирайки този факт е продължил да нанася удари, мотивират се магистрати.Мъжът е осъден да плати 200 000 лв. кръвнина на сина си и 150 000 лв. на майката на Ивета. Решението може да бъде обжалвано пред ВКС.  ", "date": "2019.07.30", "title": "25 години затвор за мъж пребил до смърт майката на детето си"}
{"url": "http://www.cross.bg/formyla-shymi-shymaher-1610174.html", "text": "/КРОСС/ Седемкратният световен шампион във Формула 1 Михеал Шумахер обича да гледа първенството по телевизията, а здравословното му състояние се подобрява. Това разкри в интервю за \"Радио Монте Карло\" бившият му шеф във Ферари Жан Тод, сега президент на Международната автомобилна федерация (FIA).  Шуми, любимецът на милиони фенове от цял свят, не е заснеман от 2013 г., когато получи тежка мозъчна контузия при инцидент със ски във френски алпийски курорт. Тя наложи сложни операции и изкуствена кома. Французинът Тод, който получи подкрепа от България при избора му за шеф на FIA, е сред най-приближените хора до Михаел. По думите му двамата често гледат заедно състезанията във Формула 1 в дома на Шуми в Швейцария. \"Аз винаги съм много предпазлив в подобни изявления, но това е истината - аз гледах с него Формула 1. Той не се предава и продължава да се бори\", увери Жан Тод.", "date": "2019.07.30", "title": "Шумахер се възстановява добре "}
{"url": "http://www.cross.bg/blitz-dyshi-avtobys-1610168.html", "text": "/КРОСС/ В автобус на градския транспорт в Белград избухна експлозия и няколко души са ранени, съобщава белградският вестник \"Блиц\".Избухнал е компресорът за въздух над средната врата. Ранени са най-малко трима души, макар очевидци да твърдят, че са пострадали поне шестима. Всички са откарани в Спешния център.\"Нямаме конкретна информация, но три наши екипа са изпратени на мястото\", казаха за \"Блиц\" от Бърза помощ.Автобусът е на частен превозвач, той е сравнително ново производство, на около четири години. ", "date": "2019.07.30", "title": "Гръмнал въздушен компресор рани трима в автобус в Белград"}
{"url": "http://www.cross.bg/todorov-lylcheva-tvurdi-1610165.html", "text": "/КРОСС/ Минути след кацането си на българска земя, по-рано днес, собственикът на „ТАД Груп\" Иван Тодоров беше задържан и доведен в Националната следствена служба, където е разпитан.Според адвоката му Ина Лулчева няма нищо възмутително във факта, че е задържан на летището. Тя намира за недопустимо факта, че другите двама са пуснати под парична гаранция, а за Тодоров се иска задържане под стража.„Възмутително е задържането за 72 часа и твърдението, че е необходимо налагането на най-тежката мярка на човек, който е оказал пълно съдействие, който е уведомил, че заминава по служба и кога ще се върне и, че днес ще се яви. В този случай да се твърди, че има опасност от укриване, е злоупотреба със закона и с правомощия\", заяви Лулчева.Тя добави, че единственият мотив, който прокуратурата посочва за задържането му е опасност от укриване.Тя обясни, че не е станало ясно и как точно е станало подбудителството на Кристиян Бойков да извърши хакерската атака срещу НАП.„Известно е, че подбудителството става, когато убеждаваш някого да извърши нещо. Когато този някой не твърди, че ти си го накарал, да се твърди, че има подбудителство е доста нелепо\", каза още адвокатът и добави, че Тодоров я е уверил, че неговата фирма никога не се е занимавала с дейност, която цели да всява страх и смут в населението и, че не му е известно някой да е извършвал незаконна дейност.Лулчева каза още, че дружеството е съдействало на следствието и отдавна е предоставило изисканите от обвинението документи.Тя коментира още, че и нейните данни са изтекли в следствие на хакерската атака, но подчерта, че големият проблем не е в това, че някакво момче е хакнало системата на НАП, а в това, че държавата не е изпълнила ангажимента си да запази данните на хората в тайна.  ", "date": "2019.07.30", "title": "Адвокатът на Тодоров: Възмутително е задържането за 72 часа"}
{"url": "http://www.cross.bg/kipur-olimpik-godina-1610169.html", "text": "/КРОСС/ Окръжният съд в Никозия обяви днес застрахователната компания \"Олимпик\" в ликвидация. Делото за нейния фалит започна на 12 септември миналата година.Съдът назначи днес двама постоянни ликвидатори на компанията, които ще действат заедно. Това са досегашният неин временен ликвидатор Павлос Накузи, който бе предложен от най-големия кредитор - Фонда за автомобилно застраховане (кипърския Гаранционен фонд), както и официален представител на Република Кипър.Очаква се днешното решение на съдия Ангелос Давид да бъде издадено и да бъде обнародвано в Официалния вестник на Кипър.На всички потърпевши от фалита на компанията, сред които са над 200 000 българи, ще бъде предоставена подробна информация за процедурата, която следва, изискванията и условията за подаване на исковете за обезщетения или възстановяване на суми, отбелязва БНР.Делото за обявяването в ликвидация на застрахователната компания \"Олимпик\", действаща в България и Кипър, започна на 12 септември миналата година. Преди това кипърският Застрахователен надзор отне лиценза ѝ за извършване на дейност, а съгласно кипърския закон всички застрахователни договори на \"Олимпик\" както в Кипър, така и в България, бяха прекратени от 17 август миналата година. ", "date": "2019.07.30", "title": "Кипърски съд обяви застрахователя \"Олимпик\" в ликвидация"}
{"url": "http://www.cross.bg/poroshenko-ykraiina-prezident-1610164.html", "text": "/КРОСС/ Петро Порошенко и неговото семейство излетяха от територията на Украйна, пише Газета.ру.Разнородни са обясненията за дестинацията, на която се е отправил бившият президент на Украйна. Ден преди това срещу Порошенко е образувано ново наказателно дело заради намеса в съдебния процес, а той самият заяви, че няма да се намесва в него.Теоретично политикът трябва да се върне в страната в началото на новия сезон на Върховната рада.Според някои руски медии, които се позовават на граничните служби, членовете на семейството на Порошенко са се отправили в ОАЕ и в Германия.Бившият президент е подписал заявление за отказ от държавна охрана. Предполага се, че той и семейството му могат да се отправят на отдих на Малдивите - по-рано почивка на островите предизвика скандал в Украйна, когато той все още бе президент на страната.По-рано самият Порошенко твърдеше, че напускането му на страната би било подарък за руския президент Владимир Путин, а той не желае да прави такива жестове. \"Не смятам да се крия от никого\", каза Порошенко.Преди дни украинският портал Elise Journal сообщи, че за своето бягство от Украйна Порошенко смята да създаде обществена организация в Западна Европа и да замине в чужбина, за да представлява интересите на своята организация.\"Щаб-квартирата на организацията на Порошенко може да бъде създадена в Лондон или Брюксел. Сега неговият екип води преговори с милиардерите Рокфелер\", написаха украински медии, позовавайки се на източници.През юни в Окръжния административен съд на Киев постъпи за разглеждане иск за забрана на излизането му зад граница за година след парламентарните избори на 180 украински чиновници, в това число и на Порошенко, както и всички членове на неговото семейство и партия \"Европейска солидарност\".  ", "date": "2019.07.30", "title": "Порошенко и семейството му напуснали Украйна?"}
{"url": "http://www.cross.bg/myasto-stopanstva-svinevudnite-1610166.html", "text": "/КРОСС/ Държавен фонд „Земеделие\" (ДФС) преустановява физическите проверки на място в свиневъдните стопанства на територията на цялата страна. Забраната е разпоредена със Заповед на изпълнителния директор на ДФЗ - РА Васил Грудев.Тя е част от кризисните мерки, предприети от държавата, за превенция и преодоляване разпространението на Африканската чума по свинете (АЧС), съобщиха от ДФЗ.При планиране на проверките на място ДФЗ ежедневно ще проследява информацията за актуалната епизоотична ситуация на официалния сайт на Българска агенция по безопасност на храните (БАБХ).Преди извършване на посещение на място при кандидатите за финансово подпомагане на ДФЗ, ще бъде съблюдавана публикуваната информация от БАБХ както по отношение местоположението на свиневъдни обекти, така и във връзка с наложените ограничения за придвижване на хора и транспортни средства. ", "date": "2019.07.30", "title": "ДФЗ няма да посещава свиневъдните стопанства в страната, за да не разпространява чумата"}
{"url": "http://www.cross.bg/sofiya-gerb-dali-1610170.html", "text": "/КРОСС/ \"Изборите в София се очертават като символна, важна и тежка битка. Тази битка ще има национален заряд. Това е основното върху, което ще обръщаме внимание в рамките на следващите няколко месеца.\" Това заявява в интервю пред Dir.bg политологът от \"Тренд\" Димитър Ганев. Той обобщи изминалия парламентарен сезон, като изтъкна три основни пункта - Европейските избори, ГЕРБ без Цветанов и разпада на т.нар. малка коалиция. Сподели и мнението си относно орязаните субсидии, сделката за F-16, пробива в НАП, проблема с африканската чума по свинете (АЧС) и как те ще повлияят на обществената подкрепа за управляващите.\"От една страна, ГЕРБ постигна голям успех през 2015 година, а в същото време тогава БСП катастрофира, което доведе до това, че ГЕРБ взеха, ако не се лъжа, 20 или 21 кметове на областни градове, докато БСП не успя да спечели нито един. Какво означава това? При евентуален пробив на един, два или три областни града, БСП може да интерпретира това като отлепване от дъното. Въпросът е обаче, ако иска да интерпретира тези местни избори не като отлепване от дъното, ами като някакъв вид победа над ГЕРБ, то това може да бъде само някаква символна победа, а тя може да дойде от София.В този смисъл ключово важни за тези избори ще са изборите в София, ако г-жа Мая Манолова се кандидатира като независим кандидат и получи подкрепата на БСП. Защото изборите в София се очертават като символна, важна и тежка битка. Забележете, че тя ще прикове внимание, защото и г-н Сидеров, и г-н Марешки, също обявиха, че се кандидатират за кмет на София. Така че битката за София има и някакъв тип национален заряд. Който спечели София, той ще може да се обяви за победител.\"\"Това, което характеризира най-ясно този политически сезон, без съмнение са изборите за Европейски парламент. Слагам ги тях в центъра и фокуса, защото до Европейските избори партиите бяха до голяма степен вперили политическите погледи именно към тях и техните действия бяха продиктувани от това как ще се представят. А събитията след това пък бяха до голяма степен функция на резултата от изборите.Още две събития ми се виждат изключително важни. Скандалът с апартаментите постави ГЕРБ в различна ситуация - без Цветан Цветанов. Тепърва ще наблюдаваме какви последствия ще има тази оставка. Другото важно политическо събитие, то се случи буквално в самия политически край на сезона, е фактическият разпад на коалицията Обединени патриоти, което не беше изненада\", заявява политологът.Той обаче смята, че разпадът в малката коалиция не застрашава голямата. Ганев посочва два възможни варианта - или подписване на отделни коалиционни споразумения с ГЕРБ, или подмяна на \"Воля\" с \"Атака\", ако партията на Волен Сидеров тръгне по опозиционен път.Третият вариант - \"Воля\" и \"Атака\" да оттеглят подкрепата си от управляващите, е най-малко вероятен, посочва Ганев.По отношение на хакерската атака срещу НАП той смята, че това е безспорно голям скандал, но няма да повлияе на електоралните нагласи. Според политолога заразата с африканска чума по свинете показва без всякакво съмнение, че има защо да се обвинява БАБХ и тяхната работа, защото за тази чума се знаеше отпреди повече от една година. Мерките, които бяха взети, по всичко личи, че не са дали своя резултат и сега рискът да загубим цялото си свиневъдство, да зачеркнем този сектор поне за 5-6 години, е голям. А загубите могат да се изчисляват в милиарди левове, казва Ганев.По повод дебатите за закупуването на изтребителите F-16 политологът казва: \"Следя този дебат с интерес и тази сделка въобще. Не съм експерт по самолети, но има две неща, които ми се струват абсолютно очевидни и според мен това са двата фундамента върху които трябва да стъпим. Първо България има нужда от модернизация на военната си техника, в това число и от самолети, тъй като в скоро време няма да можем да пазим въздушното пространство, доколкото разбирам. И това налагаше тази модернизация.Второ - трябва да сме напълно наясно, че ако има някакви заплахи за нас, според стратегическите ни документи те идват от Русия, макар за мен да не е така, така и от Турция в някакъв смисъл, макар и член на НАТО. Виждаме между Турция и Гърция какво се случва. Ако приемем, че това са нашите потенциални проблемни страни, с 8 самолета или с 16 ние абсолютно нищо не можем да направим спрямо тях. Т.е. не мога да си обясня защо се води толкова оспорван дебат дали тези или онези самолети са по-добри. Това, което прави в момента българското правителство, е единствено и само да сключи политическа сделка. Ние купуваме самолети от САЩ, защото те са гарант за нашата национална сигурност, тъй като те са най-влиятелният субект в рамките на НАТО. В този смисъл дебат дали имат оборудване, дали могат да излитат, дали могат да кацат, за мен е абсолютно безсмислен. Очевидно това е политическа сделка и тук за никакви технически критерии не става въпрос. Ние купуваме благоразположението на САЩ\".  ", "date": "2019.07.30", "title": "Ганев, \"Тренд\": Битката за София на изборите ще бъде показателна за цялата страна"}
{"url": "http://www.cross.bg/rymuniya-kitaii-sporazymenie-1610154.html", "text": "/КРОСС/ Румъния сама строи ядрени реактори, ако разговорите с Китай се провалят. Това стана ясно от думите на енергийния министър на Румъния Антон Антон, цитиран от местния всекидневник Adevarul.Антон поясни, че до края на годината Румъния трябва да постигне публично-частното партньорство с Китай за строителството на 3 и 4 блок на АЕЦ \"Чернавода\", но ако не бъде постигнато споразумение, Румъния ще инвестира сама чрез румънската държавна компания \"Нуклеарелектрика\".По отношение на двата реактора министърът подчерта, че правителството е подписало споразумение с инвеститорите, което означава, че разговорите трябва да бъдат ускорени. \"Преговаряме за междуправителствено споразумение между Румъния и Китай\", поясни той. Според енергийния министър алтернативата е Букурещ сам да изгради реакторите.За двата реактора са необходими инвестиции в размер на 6 милиарда евро. ", "date": "2019.07.30", "title": "Румъния сама строи ядрени реактори, ако разговорите с Китай се провалят"}
{"url": "http://www.cross.bg/zlopolyki-razpredelenieto-petkov-1610156.html", "text": "/КРОСС/ През периода 2018-2019 г. в България са регистрирани общо 4305 трудови злополуки. Трудовите злополуки, предизвикали смърт за 2018 г. са 84, а за 2019 г. - 24. Това заявява социалният министър Бисер Петков, цитиран от БГНЕС.Разпределението по вид и тежест на злополуката показва, че общо за 2018 г. злополуките са 2943, за 2019 г. - 1362. Общият брой злополуки с временна неработоспособност е 4090, от които 2794 са за 2018 г. и 1296 за. 2019 г. Към настоящия момент се уточняват последствията на 53 злополуки, съобщава Петков.Към необратимите увреждания, се отнасят и част от злополуките, при които видът на увреждането е травматична ампутация (загуба на част от тялото). Общият брой на тези злополуки с такова увреждане е 95. Разпределението им по години е 61 броя за 2018 г. и 34 броя за 2019 г., се казва още в отговора на министъра.  ", "date": "2019.07.30", "title": "4305 трудови злополуки отчита социалното министерството за година"}
{"url": "http://www.cross.bg/razvitie-morski-vodi-1610177.html", "text": "/КРОСС/ До края на 2020 г. следва да бъде готов морският пространствен план /МПП/, обхващащ българските териториални води в Черно море. Той е първа стъпка и основополагащ документ за изпълнение на морската политика. Това заяви заместник-министър Деница Николова, която днес председателства заседание на Консултативния съвет по морско пространствено планиране към министъра на регионалното развитие и благоустройството.Разработването на плана е възложено на „Националния център за териториално развитие\" ЕАД. След приемането му страната ни има срок да го предаде на Европейската комисия до 31 март 2021 г., съгласно действащите европейски регламенти и действащото европейско и национално законодателство. „Морската политика е неминуем елемент от цялостната регионална политика на страната.Морският пространствен план ще позволи да се възползваме максимално пълноценно от ресурсите, които има Черно море, да идентифицираме нови потенциали за развитие, да надградим изпълнението на политиките си към територията с транснационално сътрудничество и взаимодействие\", подчерта зам.-министър Николова. Тя отчете също, че МРРБ, в качеството му на Компетентен орган по въпросите на МПП, цели да обедини усилията на всички заинтересовани страни, включително на междудържавно ниво, както и да привлече бизнеса за използване на морските ресурси и развитието на потенциала на Черно море, постигайки баланс между икономическите интереси и екологичната защита. Планът ще балансира интересите в различните морски сектори и ще осигури устойчивото им развитие, като запази чувствителната морска околна среда.Деница Николова допълни, че стратегическият  подход на плана е да въздейства към морската територия, обвързвайки я със сухоземната територия  и цялостното развитие на страната.МРРБ вече има изграден известен капацитет, както и специално звено, фокусирано върху стратегическото планиране на морското развитие. Ведомството участва като водещ партньор и във втора фаза на проект по трансгранично морско пространствено планиране в Черно море МARSPLAN-BS  между България и Румъния. В рамките на пилотната първа фаза беше изготвен цялостен анализ на румънските и  български териториални води и прилежащи територии, изведени бяха основни акценти за визията на националните морски пространствени планове на двете страни, беше направен опит за съвместно разработване на  пилотен  морски  пространствен  план за  трансграничната зона  Мангалия - Шабла. С допълващо финансиране в размер на над 1,2 млн. евро се цели разработване на проектите на морските пространствени планове на двете страни с актуализирани ГИС модели и съвместими бази данни и обща стратегия за интегрирано управление на морските дейности в трансграничния регион.Изпълнителният директор на „Национален център за териториално развитие\" ЕАД проф. д-р арх. Веселина Троева запозна участниците в съвета с напредъка по изготвяне на МПП. Тя подчерта, че той ще действа във времевия период от 2021 г. до 2035 г. Ще обхваща вътрешните морски води, териториалните морски води и прилежаща зона, шелфа, изключителната икономическа зона и крайбрежните морски води. Тематичният обхват включва всички дейности, които се изпълняват, мобилността, ползването на ресурси в акваторията - корабоплаване, пристанища и зони за риболов, културно наследство и подводна територия, линейни обекти на техническата инфраструктура, защитени зони, местата за туризъм, водни спортове и яхтени пристанища, мултифункционални зони и защитените зони по „Натура 2000\", военните пристанища и полигони и др. „Изискванията към този план са да се интегрират екологичните, икономическите и социалните аспекти, да се оптимизира взаимодействието суша-море и море-суша, да се съгласуват с пространственото развитие на страната\", каза проф. Троева. Тя допълни, че планът ще включва екологична оценка и оценка за съвместимост. Важна ще бъде и GIS-системата, която ще включва всички налични данни, изградени от различните институции, които ще бъдат надградени и адаптирани за нуждите на морското пространствено планиране. ", "date": "2019.07.30", "title": "До 2021 г. страната ни ще разполага с морски пространствен план"}
{"url": "http://www.cross.bg/stryma-skorostta-monitoring-1610178.html", "text": "/КРОСС/ Пътната сигнализация в участъка между 16-ти и 17-ти километър на АМ „Струма\" е съгласно утвърдения план за организация на движението. За отсечката от км 0 до км 19 на АМ „Струма\" /бившата АМ „Люлин\"/ има издадено разрешение за ползване от 2011 г. и монтираните пътни знаци са съгласно утвърдения план. Участъкът е приет от приемателна комисия с Акт 16. Агенция „Пътна инфраструктура\" прави това уточнение по повод запитвания на медии за разпространена днес от . Изнесените данни са некоректни и силно преувеличени.Отсечката след п. в. „Даскалово\" е с характеристики на магистрала, но поради това, че все още не са приключили отчуждителни процедури, е автомобилен път, част от път I-1 /Е79/. Скоростта в този участък ще може да бъде променена след като приключат отчуждителните процедури и трасето има статут на автомагистрала.Скоростта на движение в района на 88-ти километър на АМ „Струма\" е намалена до 90 км/ч за повишаване безопасността на движение. Екипите на АПИ извършват постоянен мониторинг на участъците и се предприемат действия за възлагане на нужните дейности по гаранционното обслужване на трасето. Констатираните дефекти ще бъдат изпълнени за сметка на изпълнителя. Това ще бъде извършено в края на септември, за да не се затруднява интензивният трафик по автомагистралата в момента. ", "date": "2019.07.30", "title": "Изводите в мониторинга на ИПБ за АМ „Струма“ са некоректни и силно преувеличени"}
{"url": "http://www.cross.bg/kolata-myasto-zabravil-1610157.html", "text": "/КРОСС/ Едногодишни близнаци се задушиха и починаха, забравени от бащата си в колата в жегите в Ню Йорк. 39-годишният мъж е обвинен в непредумишлено убийство.Инцидентът е станал в петък, когато Хуан Родригес паркирал колата си на обичайното място, на две пресечки от работното си място, но забравил да вземе децата със себе си. Заради високите температури през деня близнаците се задушили. Тъй като прозорците на колата били затъмнени, никой от минувачите не забелязал забравените на задната седалка братче и сестриче, съобщиха още от полицията в мегаполиса, пише bg-voice. ", "date": "2019.07.30", "title": "Нелепа смърт на две близначета, баща им ги забравил в колата"}
{"url": "http://www.cross.bg/meso-kudeto-golemite-1610158.html", "text": "/КРОСС/ В индустриалната ферма в Голямо Враново евтаназията на животните ще започне най-рано утре, защото трябва да се осигури допълнителна техника и екипи. На този фон обаче взетите проби в свинекомплекса в Юделник се оказаха отрицателни, съобщава БНТ.Добрата новина, поне за момента, е от свинекомплекса в Юделник, където се отглеждат над 17 000 прасета. Оказва се, че от взетите 280 проби от животните нито една не е положителна. Това означава, че заразата не е успяла да проникне на територията на фермата. От областната агенция по безопасност на храните обаче уточниха, че окончателните официални резултати от пробите ще излязат довечера.В работата си напредват и екипите, ангажирани с евтаназията на прасетата от свинекомплексите в Бръшлен и Николово, където беше установен вируса. До утре ще бъдат загробени всички 17 000 животни от фермата в Николово.И още един акцент към Африканската чума по свинете. Още с обявяването на епидемията в русенска област големите хранителни магазини са прекратили договорите си за доставка на свинско месо с един от най-големите местни свинекомплекси, където е установена заразата и в момента се снабдяват със свинско месо от Южна България. И въпреки че няма драстично увеличение на цената на свинското месо, от големите хранителни вериги в Русе отчитат ръст в продажбите на пилешкото месо и рибата.Магазините в русенско вече зареждат свинско месо от Южна България и чужбина.Зесега един от големите проблеми е транспортирането на трупно месо. Фирмите се страхуват да допускат своите камиони в региона. За последните два месеца свинското месо е поскъпнало между 5 и 10 стотинки за килограм.  ", "date": "2019.07.30", "title": "Отрицателни са пробите за африканска чума в комплекса в Юделник"}
{"url": "http://www.cross.bg/tona-kokain-zadurzhani-1610159.html", "text": "/КРОСС/ Властите в Панама задържаха около 3 тона кокаин. За последните няколко дни органите на реда задържат втора голяма пратка наркотици.Според официалната информация са задържани 94 пакета прахообразно вещество. Няма задържани, те са успели да избягат при нахлуването на полицията. Само за почивните дни за заловени над 7 тона кокаин, чиято пазарна стойност се изчислява на 70 милиона долара.  ", "date": "2019.07.30", "title": "​Властите в Панама задържаха около 3 тона кокаин"}
{"url": "http://www.cross.bg/obshtinski-sofiya-partiya-1610160.html", "text": "/КРОСС/ Политическа партия МИР учреди Софийската си общинска организация. Въпреки отпускарския сезон, в централата на най-младата българска партия се събраха членове и симпатизанти и поставиха основите на най-голямата структура на партията.Събранието откри председателят на ПП МИР и общински съветник инж. Симеон Славчев, който заяви, че и към момента чрез \"Политическа група 5\" е постигнато не малко за промяната на управлението в София.Славчев припомни, че той заедно с колегите си от \"ПГ 5\" са най-голямата опозиция на управлението на ГЕРБ в София. \"През настоящия мандат успяхме да реализираме много политики и предложения, които решиха немалка част от проблемите на столичани. Целта е ПП МИР да надгради своя резултат на предстоящите местни избори, за да можем в следващия мандат в Столичния общински съвет заедно с гражданското общество да продължим да решаваме проблемите на София\", каза инж. Симеон Славчев и припомни редица конкретни примери сред които е премахването на незаконната автогара пред един от символите на България - храм-паметник \"Св. Александър Невски\".За председател на Столичната организация на ПП МИР, с пълно мнозинство бе избран Георги Кардашев. Той е магистър по „Право\" в Софийски Университет „Св. Климент Охридски\" и придобита професионална квалификация по \"Управленски умения\" от Нов Български Университет. Придобил е правоспособност за медиатор и е специализирал  търговска медиация.Избраният за председател на столичната организация на МИР посочи основните принципи в работата на организацията, като сподели, че МИР не е поредната създадена партия, а първата която няма да измени на принципите си и няма да се срамува от отражението си.„Пред нас стоят много предизвикателства, но вярвам, че на база интелекта, който всеки един от нас притежава, ние ще успяваме да предлагаме работещи решения\" заяви Кардашев и обеща да бъде заразен с ентусиазма си, да работи за успешна изборна кампания на местните избори, която до доведе до избора на една сериозна група общински съветници в Столичния общински съвет.Продължава изграждането на общинските организации на най-младата българска партия МИР, като по-голямата част местните структури ще влязат в надпреварата за местните избори през октомври месец. ", "date": "2019.07.30", "title": "ПП МИР влиза в битката за София"}
{"url": "http://www.cross.bg/vreme-kabel-stolitzata-1610161.html", "text": "/КРОСС/ Подмяната на пореден ключов кабел 110 kV, компонент на електроенергийната инфраструктура на столицата, е част от стратегията за подмяна на мрежата 110 kVс бързи темпове. Казвам с бързи темпове, защото стана практика всяка година да подменяме по един такъв ключов кабел. Технически е невъзможно това да става по-често, защото при изключването на кабела по време на подмяната му, останалата мрежа трябва да има капацитет да поеме товарите му. Правилното организиране на всичко това е от съществено значение, но ние имаме много добри специалисти, натрупахме много опит и се справяме успешно. Това наистина са много сложни за изпълнение проекти и професионализмът при работата е от съществено значение. А да се справим професионално е наша основна цел. Тези кабели захранват огромни части от столицата, а това има отношение не само към качеството на услугата за клиентите, но и към националната сигурност. Затова ние подхождаме изключително отговорно към изпълнението на проекта.С реализация на проекта ще се подобри надеждността и сигурността на електрозахранването на 96 000 домакинства и фирми в 14 столични квартала - Редута, Гео Милев, Подуяне, Изток, Дианабад, Слатина, Христо Смирненски, Младост 1, Полигона, Сухата река, Левски, Хаджи Димитър и Централна градска част. Изпълнението на подобен проект неизменно води до много затруднения за нас, както и до временни неудобства за гражданите, защото кабелите преминават през урбанизирани територии, пресичат улици и булеварди, трасета на градски транспорт и т.н. Но в края на краищата всяко подобрение е за сметка на временни трудности.Подмяната на кабела стартира в началото на юли и се очаква да приключи през септември. Подменя се стар маслен кабел с нов сух, произведен по нова технология, с много по-сигурна изолация. Ще се извърши и частична реконструкция на двете подстанции, между които е разположен кабелът, свързани с автоматизиране на управлението на мрежата. Вече сме на етап, в който внедряваме автоматизации на всички нива в развитието на мрежата, защото се променят нуждите на клиентите и ние трябва да бъдем в ход с тази промяна. Трасето, по което се извършват ремонтните работи, преминава изцяло през район Подуяне, като част от кабела ще се подменя в проходим колектор, а друга - в непроходим, което налага съответните изкопни дейности в неговия сервитут.  Клиентите на компанията в засегнатите райони са  своевременно информирани  за евентуални неудобства по време на ремонта и изкопните дейности. За да не се смущава градският транспорт, се налага изкопните работи в близост до трасетата му, както и част от ремонтните дейности, свързани с пресичане на улици и булеварди, да бъдат извършени през нощта, като тези дейности са предварително съгласувани със Столична община, Столичен електротранспорт, Център за градска мобилност и КАТ. Това, разбира се, няма да се случва по време на цялото изпълнение на обекта, става въпрос за отделни случаи, в които се налага пресичането на определени улици. Направили сме всичко възможно неудобствата за хората да са минимални.Моментът за извършване на ключовия ремонт е внимателно подбран - работи се в период, когато консумацията на електричество е най-ниска и най-малко хора са в столицата, като по този начин се избягва и претоварване по мрежата, която доставя ток по алтернативен път на клиентите по време на подмяната на кабела. Осигурили сме този алтернативен път, за да няма смущения в електрозахранването за гражданите по време на ремонта. Разбира се, кабел „Зенит\" е  изключен и клиентите са захранени едностранно, затова сме създали и необходимата организация за предприемане на незабавни действия при евентуални форсмажорни обстоятелства и прекъсвания. В случай на непредвидена аварийна ситуация ще мобилизираме и допълнителни аварийни екипи. Създали сме план за реакция при нужда и ще поддържаме непрестанен контакт със Столична община и органите на МВР по време на ремонтните дейности. Не очакваме проблеми, но никога не сме застраховани от намеса на трета страна или непредвидена авария, затова сме подготвени за всеки един сценарий. Искам да подчертая, че неслучайно дефинираме проекта като изключително мащабен. Организацията по неговото изпълнение е сложна, включени са всички звена в дружеството, подхождаме много отговорно и се надяваме, че ще се справим при минимални неудобства за всички.В проекта ще инвестираме 2,9 млн. лв., това е една от най-големите ни инвестиции за 2019 г. Подменяме 2200 м кабел. Сериозна дължина, но засега всичко се развива съгласно първоначалния график и очакваме в края на септември проектът да е напълно и успешно завършен. ", "date": "2019.07.30", "title": "Томаш Пецка: 14 столични квартала ще бъдат с по-сигурно електрозахранване"}
{"url": "http://www.cross.bg/leva-singul-live-1610162.html", "text": "/КРОСС/  Сблъсъкът е в първия ден на август от 21.45 часаОсиек (Хърв.) - ЦСКА София (Бълг.)                                              Сингъл, Live, ТОП            „1\"-1.79 „Х\"-3.18 „2\"- 4.08 В четвъртък предстоят и останалите срещи с българско участие в Лига Европа. Ето и коефициентите за тях:Левски София (Бълг.) - АЕК Ларнака (Кип.)                                Сингъл, Live, ТОП            „1\"-1.87 „Х\"-3.25 „2\"- 3.60Лудогорец (Бълг.) - Валур Рейкявик (Исл.)                               Сингъл, Live, ТОП            „1\"-1.13 „Х\"-5.90 „2\"- 15.00Спартак Търнава (Слвк.) - Локомотив Пловдив (Бълг.)       Сингъл, Live, ТОП            „1\"-2.08 „Х\"-3.02 „2\"- 3.22 Днес, утре и в четвъртък предстоят квалификации за Шампионската лига и Лига Европа, както и Копа Либертадорес. Вижте по-интересните мачове от тях:Базел (Швц.) - ПСВ Айндховен (Хол.)                                           Сингъл, Live, ТОП            „1\"-2.49 „Х\"-3.48 „2\"- 2.32Олимпиакос Пирея (Гър.) - Виктория Пилзен (Чех.)             Сингъл, Live, ТОП            „1\"-1.66 „Х\"-3.45 „2\"- 4.38Крузейро (Браз.) - Ривър плейт (Арж.)                                        Сингъл,  ТОП                     „1\"-2.45 „Х\"-2.71 „2\"- 2.69ХИК Хелзинки (Фин.) - Цървена звезда (Сърб.)                      Сингъл, Live, ТОП            „1\"-4.32 „Х\"-3.35 „2\"- 1.69Розенборг (Нор.) - БАТЕ Борисов (Блрс.)                                    Сингъл, Live, ТОП            „1\"-1.63 „Х\"-3.34 „2\"- 4.80Дебрецен (Унг.) - Торино (Ит.)                                                       Сингъл, Live, ТОП            „1\"-4.80 „Х\"-3.62 „2\"- 1.50 Българинът е с коефициент от 1.54, докато неговият съперник е с 1.97. Срещата е тази нощ. В понеделник отново в Бургас, но в друг пункт, предвиждане със 100 лева на 7 мача в права колонка осигуриха на участник 4607,66 лева.Пловдивчанин прибра най-голямата печалба от Спортмакс в последните дни, след като със 180 лева позна Първи голмайстор и заслужи 4110,60 лева. Ямболия взе 3600 лева в събота след Секунда на 1-ви гол, същото предвиждане осигури на димитровградчанин 3122 лева.Сливналии направиха големите удари от надбягвания с коне в петък, след като двама техни почитатели си тръгнаха с 1578 лева и 1326,85 лева за Победител.В Кърджали, Пловдив и Варна са най-големите познавачи на Гонки с хрътки, след като прибраха суми от 1950 лева, 1400 лева, 1000 лева и 1000 лева.Към 12.00 часа на 30.07.2019 г. сумата в Джакпот 13 е на стойност 11 527 лева, а срещите от него можете да видите .  ", "date": "2019.07.30", "title": "„Еврофутбол“: Осиек ще победи ЦСКА София"}
{"url": "http://www.cross.bg/dvizhenieto-skorostta-iii--1610163.html", "text": "/КРОСС/ Над 15 сигнала за състоянието на автомагистрала \"Струма\" са постъпили до 23 юли 2019 г. в Института за пътна безопасност (ИПБ). От организацията публикуват три от най-притеснителните.С така въведената организация на движението след тунел \"Големо Бучино\" към пътен възел \"Даскалово\" максималната скорост е 140 км/час за леките коли.Веднага след пътен възел \"Даскалово\" има ограничение на скоростта до 90 км/ч. С така въведената организация на движението е създадена предпоставка за настъпването на тежка катастрофа, която може да бъде и верижна.От Института припомнят изискванията на наредба № 18 oт 23 юли 2001 г. за сигнализация на пътищата с пътни знаци. В чл. 79, ал. 2 много ясно е указано, че \"когато скоростта се ограничава с повече от 20 km/h, тя неколкократно се намалява с 20 km/h, като пътен знак В26 се поставя на разстояния съгласно приложение № 16.\".При така направената организация на движението, се създава опасност за участниците в него.Вторият сигнал е за табели, които объркват за правилното направление по АМ \"Струма\" в посока към КулатаС пускането в експлоатация на новата отсечка от АМ \"Струма\", от отбивката за Логодаж към път III-106 към ПВ \"Благоевград-ЮГ\" не е коригирана старата организация на движението. При нея се предупреждаваше, че свършва магистралата и движението се отклонява към град Благоевград през път III-106.По този начин скоростта се ограничава до 60 км/ч, без това да е необходимо. Освен това указателните табели показват, направление посока Кулата през път III-106 и по нищо не личи, че пътят продължава през новата отсечка пусната в експлоатация. По този начин предимно чуждестранните граждани се объркват.Нееднократни са случаите те да спират внезапно, за да се отклонят към път III-106 или дори да връщат назад в аварийната лента, защото си мислят, че са се объркали и не могат да продължат движението си напред.Указателните табели, които предупреждават, че посоката към Кулата е само с отклоняване в дясно през път III-106 са две.Третият сигнал е за пропадане на асфалтовото покритие при един от мостовете. Има силно пропадане при един от мостовете между км 88 и км 89 на АМ Струма.Според експертите на Института тази отсечка е сравнително скоро въведена в експлоатация и не е нормално да е в такова състояние. В момента скоростта в зоната е ограничена до 90 км/ч.По мнението на пътните специалисти след като пътят е строен за скорост от 140 км/ч подобно ограничение е икономическа загуба. Причината за по-ниската скорост е некачественото строителство. Отделно самото пропадане е предпоставка за ПТП и незабавното отстраняване на дефекта е абсолютно задължително. Неправилна административна мярка е просто да се ограничи скоростта и то когато става дума за чисто нов път, смятат от Института за пътна безопасност.  ", "date": "2019.07.30", "title": "Над 15 сигнала за нередности на АМ \"Струма\" получени в ИПБ"}
{"url": "http://www.cross.bg/trima-katastrofa-postradali-1610167.html", "text": "/КРОСС/ Трима души са пострадали при катастрофа по път II-82 София - Самоков, в района на комплекс \"Златна рибка\", село Кокаляне. Това съобщиха за Агенция „Фокус\" от пресцентъра на СДВР.Катастрофата е станала между лек автомобил и маршрутка. Двама от пострадалите са пътували в лекия автомобил, а другият е бил в маршрутката.На мястото на инцидента са изпратени две линейки, като първата е пристигнала след 8, а втората след 10 минути. Ранените са младо момиче и момче на около 20-годишна възраст, като момчето е с контузия на главата и съмнения за фрактура на пръст на ръката. Състоянието на момичето не е тежко. Шофьорът на маршрутката е с нараняване в областта на корема.Двама от тях за закарани в \"Пирогов\", а един в Окръжна болница. ", "date": "2019.07.30", "title": "Трима пострадали при катастрофа с маршрутка край Кокаляне"}
{"url": "http://www.cross.bg/prokyror-glaven-geshev-1610144.html", "text": "/КРОСС/ В позицията на ПП МИР относно кандидатурата на Иван Гешев за главен прокурор на България се казва, че този избор много прилича на избора на Делян Пеевски за шеф на ДАНС преди години. Те отправят молба към президента да не подписва указа за Гешев.Ето и цялата позиция на ПП МИР:\"Главният прокурор на Република България е обществено значима изборна позиция, която трябва да гарантира доверието на българските граждани в съдебната система и да защитава правовата държава.Политическа партия МИР счита, че процесът по издигане на кандидатурата на Иван Гешев за главен прокурор много напомня на кандидатурата и избора на Делян Пеевски за шеф на Държавната агенция за национална сигурност.Липсата на конкуренция и явният политически сговор в парламентарно представените политически партии показва, че не са от значение професионалните и морални качества на една личност, а способността й да осигури спокойствие на тези, които се притесняват позицията на главен прокурор да бъде заета от независим професионалист.Политическа партия МИР се присъединява към общественото недоволство породило се от издигнатата кандидатура на Иван Гешев поради следните причини:1. Спрямо дейността настоящия главен прокурор Сотир Цацаров и неговия екип, българските граждани не веднъж изразиха своето недоволство и несъгласие по отношение на многобройните случаи на съмнителни обвинения, необосновани процесуални действия и също такива бездействия. Като част от този екип Иван Гешев е носител на това обществено недоволство и днес, което прави кандидатурата му несъвместима с етичните принципи за позицията на главен прокурор.2. Настоящият заместник главен прокурор Иван Гешев проявява полярност в отношението си към политически лица по отношение на които има съмнения за извършени престъпления. Спрямо някои политици с повдигнато обвинение в общественото и медийно пространство явно се разкриват обстоятелства, които да формират обществено мнение срещу тях, а спрямо други се пази мълчание. Тази двойственост е несъвместима с представите ни за независима личност, която може да бъде лицето на прокуратурата на Република България.3. Предизвестеният избор за всяка една значима изборна позиция в съдебната власт е проява на кадрово безсилие и безпардонен знак към българските граждани, че днес държавното обвинение работи не в името на народа, а въпреки неговото право да разчита на независими правоохранителни органи, които се подчиняват само на закона, както е записано в Конституцията на Република България.ПП МИР счита, че има много други професионалисти от кариерата, които могат да бъдат достойни кандидати за главен прокурор, а твърдението от страна на Министъра на правосъдието Данаил Кирилов, че ако издигне друга кандидатура ще противопостави двете колегии на Висшия съдебен съвет, е откровена абдикация от задължението му да бъде медиатор в този върховен орган на съдебната власт и да търси конкурентен избор в полза на обществото.Изборът на Иван Гешев за главен прокурор ще бъде избор на самопровъзгласилия се политически елит, който днес се припокрива с правосъдната система и за пореден път прави компромис с борбата с корупцията, бавното правораздаване и некачествено разследване в името на собственото си спокойствие. Този компромис е сигурна крачка назад от членството ни в Шенгенското пространство, особено в момент, в който общественото доверие в прокуратурата на Република България е под 4%.Поради това ПП МИР призовава Президента на Република България да отговори на обществените очаквания и да не подписва указ за назначаване на Иван Гешев за главен прокурор.Обръщаме се с апел към президента да сформира обществен съвет, който да предложи на ВСС и други кандидати с цел реализиране на конкурентен повторен избор.Необходимо е да има нова процедура за избор на главен прокурор, която да се проведе в условия на широк обществен и професионален дебат.Ние членовете на ПП МИР смятаме, че следващия главен прокурор на Република България трябва да притежава освен професионален опит, но и морал, инициативност и родолюбие!\" ", "date": "2019.07.30", "title": "ПП МИР: Изборът на Гешев напомня за избора на Пеевски"}
{"url": "http://www.cross.bg/zlataritza-sever-mrezhata-1610145.html", "text": "/КРОСС/ Електроразпределение Север изпълнява проекти от своята Инвестиционна програма за 2019 г. на стойност 100 000 лева в района на община Златарица, област Велико Търново. Проектите обхващат рехабилитация на мрежа средно и ниско напрежение както в Златарица, така и в околните населени места. До момента са извършени просеки в близост до въздушните електропроводи в региона, което минимизира рисковете от повреди по мрежата вследствие на пречупени клони по време на характерните за сезона летни бури. Монтирани са нови усукани изолирани проводници в град Златарица и се подменят въздушни проводници в село Резач. Предстои рехабилитация на участъци от електроразпределителната мрежа, подмяна на стълбове, заземители и свързващи елементи от съоръженията в селата Росно, Шивачево, Равново и Калайджи.Екипите на ЕРП Север целогодишно извършват регулярни обходи и профилактика на мрежата в Североизточна България с цел предотвратяване на смущения в електрозахранването, причинени от повреди по електроразпределителните съоръжения. Още на този етап от годината се планират обекти, които след внимателен анализ на конкретните нужди ще бъдат включени в Инвестиционната програма на дружеството за 2020 г. Паралелно с това приоритетно се изпълняват неотложни дейности по мрежата на ЕРП Север, което осигурява качествено електроснабдяване на клиентите. ", "date": "2019.07.30", "title": "ЕРП Север реализира проекти за 100 000 лева в община Златарица"}
{"url": "http://www.cross.bg/vestnik-dogovorut-beshe-1610146.html", "text": "/КРОСС/ Договорът за закупуване на 8 нови изтребителя F-16 Block 70 със САЩ беше обнародван в „Държавен вестник\". България трябва да плати 1,256 млрд. долара за покупката на изтребителите. Те трябва да бъдат доставени у нас до 2023 година.До обнародването на ратификацията се стига след като парламентът преодоля ветото на президента Румен Радев.Съществуваха опасения, че държавният глава, който е отявлен критик на сделката, може да наложи повторно вето - този път на актуализацията на бюджета, свързана с договора. Това обаче не се случи. ", "date": "2019.07.30", "title": "Договорът за F-16 беше публикуван в \"Държавен вестник\""}
{"url": "http://www.cross.bg/kitaiiskiya-donald-kitaii-1610147.html", "text": "/КРОСС/ Представители на САЩ и Китай възобновяват днес търговските преговори за първи път от май в опит да прекратят американско-китайската търговска война, въпреки че има малко очаквания за постигане на напредък, информира ДПА.Търговският представител на САЩ Робърт Лайтхайзър и министърът на търговията на САЩ Стивън Мнучин ще се срещнат с китайския вицепремиер Лю Хъ в Шанхай на двудневни разговори.Срещата идва след търговското примирие между президента на САЩ Доналд Тръмп и китайския президент Си Дзинпин, постигнато на срещата на Г-20 в Осака през миналия месец.САЩ в същото време обещаха да не налагат нови мита и да отменят някои ограничения срещу китайския телекомуникационен гигант Huawei, който през май беше вкаран в \"черен списък\" с компании, които не могат да работят с американците.Преди примирието Доналд Тръмп заплаши да наложи мита върху китайски внос за още 325 милиарда долара, което означава почти всички китайски стоки, внасяни в САЩ.  ", "date": "2019.07.30", "title": "САЩ и Китай подновяват търговските преговори за първи път от май"}
{"url": "http://www.cross.bg/kmet-vrubnitza-problemi-1610139.html", "text": "/КРОСС/ Виждам проблемите на Връбница и знам пътищата за разрешаването им. Това каза за предаването „Софийска трибуна\" по Радио „Фокус\" Владимир Петров, кандидат на БСП за кмет на района. „Всеки от кварталите има своите специфични проблеми и според мен трябва да отправим ясни послания и предложения към гражданите за решаването на конкретните предизвикателства\", обясни той, като уточни, че един от най-големите проблеми в района е презастрояването. „Решението е да се направи ревизия на отчуждените земи, защото навремето, когато те са били собственост на жителите на Обеля, са взети, за да бъдат направени двата жилищни квартала Обеля - 1 и 2. Необходимо е да се преразгледат и ПУП-овете, междублоковите пространства трябва да бъдат предназначени за зелени площи и детски площадки, а не за жилищно строителство, както е в момента. Липсата на места в детските ясли и градини и лошото състояние на кварталната и уличната инфраструктура също са много големи проблеми\", посочи Петров. По думите му извън „Ломско шосе\" липсва адекватно развита алтернативна свързаност между Връбница и Обеля, а има възможност за такава покрай съществуващото трамвайно трасе между кварталите. Лошо е състоянието и на общинската поликлиника, тя вече е със замиращи функции, каза още кандидатът за кмет от БСП, като уточни, че може да се работи за запазване на болничното заведение. Според Владимир Петров формулата за успех е комуникация „лице в лице\" с гражданите. „Районният кмет трябва да бъде близо до тях, да познава техните проблеми, за да намира начина за решението им\", обобщи той, като призова хората да бъдат отговорни и да гласуват на местните избори наесен. „Много са нещата, които ме накараха да се кандидатирам за кмет на Връбница. Мога да променя картината в района\", заяви кандидатът на БСП за кмет на район Връбница.  ", "date": "2019.07.30", "title": "Владимир Петров, БСП: Виждам проблемите на район Връбница и знам пътищата за разрешаването им"}
{"url": "http://www.cross.bg/rilskiya-predi-manastir-1610149.html", "text": "/КРОСС/ Стотици километри изминати пеша в продължение на 1 месец. Това уникално шествие измиха поклонници по време на похода „Светият път\", който тръгна преди около 30 дни от Велико Търново и който повтаря маршрута на монасите от преди 550 г., когато мощите на Свети Йоан Рилски Чудотворец са пренесени в Рилския манастир.„Цяла нощ ни валя, но палатките, които са добри, общо взето устояха на дъжда. В тези, които не са толкова стабилни, хората се намокриха. Извървях разстоянието от Дупница до Рилския манастир. Не вървим пряко по пътя, а минаваме през различни села. Изминах около 34 километра\", разказва един от поклонниците.„Голяма част от хората, които са тук, са от началото на прехода. Повече от 10 човека участват в първия порода си поклоннически поход, наречен \"Светият път\". Целият маршрут е около 600 км\", казва друг от поклонниците. ", "date": "2019.07.30", "title": "Поклонници изминаха стотици километри пеша по време на похода „Светият път”"}
{"url": "http://www.cross.bg/borisov-kipur-bulgariya-1610150.html", "text": "/КРОСС/ Министър-председателят Бойко Борисов се срещна с председателя на Камарата на представителите на Република Кипър Димитрис Силурис. По време на разговора им в Министерския съвет двамата дадоха отлична оценка на българо-кипърските отношения, които се развиват стабилно, в дух на приятелство и сътрудничество от установяването им досега.Според премиера Борисов политическият диалог между България и Кипър е изключително полезен, защото мотивира активната работа във всички сфери от взаимен интерес. Българският министър-председател изрази надежда, че занапред ще се разшири още повече спектъра на посещения на ресорни министри между двете държави. Борисов изтъкна потенциала на подписаните през последните години двустранни споразумения в областта на земеделието, туризма, енергетиката, културата, образованието и науката, корабоплаването.Република Кипър е важен търговско-икономически партньор на България, отбеляза още премиерът Борисов и обърна внимание, че през последните години има стабилен ръст на двустранния стокообмен. По думите му трябва да се търсят възможности за увеличаване на търговския обмен, включително чрез съвместно излизане на трети пазари. Министър-председателят Бойко Борисов посочи още, че членството в Европейския съюз е също много солидна база за развитието на партньорството между България и Кипър.  ", "date": "2019.07.30", "title": "Борисов и Силурис обсъдиха съвместно излизане на трети пазари"}
{"url": "http://www.cross.bg/iliev-praseta-svinete-1610151.html", "text": "/КРОСС/ Основната опасност за разпространение на африканската чума по свинете са задните дворове. Домашните прасета се пускат по улицата, до бунищата, където ходят дивите прасета и заразата се предава. Това обясни пред БНТ изпълнителният директор на Българската агенция за безопасност на храните Дамян Илиев. Трябва да се свикне с това, че ако има заболели в заден двор, в 20-километровите зони, опасността за индустриалните ферми е изключително висока, поясни той.Илиев посочи, че основните усилия сега са заразата да не стигне до големите свинеферми.Опитваме се да не допуснем вируса в индустрията, защото влязъл в търговската мрежа, опаковките на такова месо се превръщат в нещото, което го пренася, подчерта директорът на БАБХ. Той разясни още, че поставянето във фризери на месото на вече заразени животни не е решение, тъй като вирусът е много устойчив и може да издържи около година при замразяване. Съветваме стопаните да ги сваряват. Здраво варене, висока температура. Това може да гарантира, че самия продукт няма опасния вирус в себе си. Но продължава рискът за опаковката, допълва Илиев.Той съобщи, че инкубационния период за вируса на Африканска чума по свинете е от 1 седмица до 10 дни, през който заразените животни не проявяват симптоми. Припомняме, че по-рано днес от ДПС изразиха притеснението си, че хората ще укриват прасетата си.  Според тях държавните инситуциите не са се сработили в критична ситуация.Вчера от БАБХ съобщиха, че всички прасета във видинския квартал \"Нов път\" са рискови.На заседание в Министерски съвет беше обявено, че военна полиция и ветеринарни специалисти ще наблюдават процеса на клане на свинете в цялата страна, отделно на това всички стопанства от типа заден двор в 20-километровата зона около свинекомплексите трябва да бъдат ликвидирани. ", "date": "2019.07.30", "title": "Илиев: Задните дворове са най-опасни за разпространението на чумата"}
{"url": "http://www.cross.bg/todorov-zagora-kmet-1610153.html", "text": "/КРОСС/ Живко Тодоров бе официално номиниран за кандидат кмет на община Стара Загора за трети мандат. Единодушно делегатите на общинското заседание на ПП ГЕРБ подкрепиха кандидатурата му.Тодоров представи и шест надпартийни номинации в листата за общински съветници. Това са Мария Жекова, която е представител на старозагорския бизнес, директорът на Държавен куклен театър Дарин Петков, Ваня Михайлова-бивш председател на Зонта клуб и член на Контролния съвет на КРИБ-Стара Загора, университетският преподавател в МФ д-р Славов, културистът Тихомир Трифонов и архитект Мартин Паскалев.Политиката не е разправии между партии и противопоставяне. Тя трябва да работи в полза на хората, да се върши много работа в името на това да има конкретни резултати. Само резултатите  могат да оправдаят нашето място тук, посочи Живко Тодоров и благодари за номинацията му за кмет. ", "date": "2019.07.30", "title": "Живко Тодоров се готви за трети мандат като кмет на Стара Загора"}
{"url": "http://www.cross.bg/rysiya-protok-iran-1610152.html", "text": "/КРОСС/ Генералният щаб на иранската армия и руското военно министерство подписаха меморандум за разбирателство с цел разширяване на двустранните отношения. Информацията разпространява ТАСС, като се позовава на иранската агенция Mehr, която цитира командира на иранските ВМС Хосеин Ханзади.Ханзади поясни, че документът е подписан по време на посещение в Русия.Това е първият по рода си меморандум за разбирателство и може да се възприеме като преломен момент в отношенията на Техеран с Москва в отбраната, подчерта той.По думите му скоро Русия и Иран могат да проведат съвместни военноморски учения в района на Ормузкия проток.Скоро се очакват съвместни руско-ирански учения в Индийския океан. Ученията може също да се проведат в северната част на Индийския океан, включително и в Ормузкия проток, разкри командирът.По думите му Русия и Иран също водят преговори за подсилване на военното си сътрудничество в Каспийско море.  ", "date": "2019.07.30", "title": "Иран и Русия подписаха меморандум за разбирателство"}
{"url": "http://www.cross.bg/tyrtziya-priroden-dyonmez-1610133.html", "text": "/КРОСС/ Турският министър на енергетиката и природните ресурси Фатих Дьонмез заяви, че целта на Турция е през 2023 г. да има хранилище за 20% от годишното потребление на природен газ.С проекта за разширяване на съоръжението капацитетът за съхранение на природен газ в подземното хранилище при езерото Туз ще бъде увеличен до 5,4 милиарда кубически метра до 2023 г.Проектът е от критично значение по отношение на енергийното снабдяване и сигурност на Турция. \"Нашият разширителен проект е най-големият проект за съхранение сред всички подобни проекти в света.\", Фатих Дьонмез вчера по време на обръщението си на церемония в квартал „Султанхани\" в провинция Аксарай.\"С този проект Турция ще увеличи капацитета си за съхранение на природен газ в подземното хранилище на газ до 5,4 милиарда кубически метра, спрямо 1,2 милиарда кубически метра в момента.\", добави Дьонмез.Съоръжението е част от целта на Турция да разшири капацитета си за съхранение на газ. Дьонмез заяви, че разширяването на съоръженията ще увеличи капацитета на доставка до 80 милиона кубически метра природен газ на ден за газовата мрежа на страната. ", "date": "2019.07.30", "title": "Турция с най-големия проект за съхраняване на природен газ"}
{"url": "http://www.cross.bg/kresnenskoto-defile-vhoda-1610134.html", "text": "/КРОСС/ 31-годишен моторист пострадала след като се блъсна с мотора си в ТИР на Е-79 на входа на Кресненското дефиле, съобщи БГНЕС.Инцидентът е станал към 7.15 на входа на дефилето откъм Симитли. Движението се осъществява в едната лента, регулира се от сигналисти на пътно-поддържащата фирма.Моторът се е ударил в предната лява част на тир с македонска регистрация без товар. Пострадалият е откаран в Спешното на благоевградската болница и има открита фрактура на подбедрицата.Според водача на товарния автомобил, мотористът е навлязъл в лентата му. ", "date": "2019.07.30", "title": "Моторист пострада при удар в ТИР в Кресненското дефиле"}
{"url": "http://www.cross.bg/izrael-atakata-iran-1610135.html", "text": "/КРОСС/ Израел е ударил ирански цели в Ирак, където изтребители са нанесли удари на два пъти за последните десет дни, пише \"Таймс ъв Израел\".Еврейската държава често провежда въздушни операции в Сирия, където атакува ракетни доставки за ливанската групировка \"Хизбула\", но не е нанасял удари в Ирак от бомбардирането на реактор през 1981 г.Арабският вестник Asharq Al-Awsat, издаван в Лондон, пише, позовавайки се на западни дипломатически източници, че израелски самолет Ф-35 стои зад бомбардировка на 19 юли по склад с ракети в база на шиитска милиция северно от Багдад.Няма коментар от израелската армия.\"Ал Арабия\" разкрива, че при атаката са загинали членове на Революционната гвардия на Иран и \"Хизбула\". Малко преди атаката в базата са доставени ирански балистични ракети, укривани в камиони.Иракските военни съобщиха тогава, че един боец е убит и двама иранци са ранени, като се пояснява, че ударът е извършен от безпилотен самолет. САЩ отричат да са участвали в атаката.Asharq Al-Awsat също пише, че Израел стои зад друга атака в Ирак, проведена в неделя срещу Camp Ashraf, бившата централа на Организацията на муджахидините на иранския народ, която е на 40 километра североизточно от Багдад и на 80 километра от границата с Иран. Според разпространяваната информация атаката е била насочена срещу ирански съветници и доставка на балистични ракети.Споменава се, че през миналата седмица Израел е извършил удар и в Сирия, при който са загинали девет души, включително шестима ирански бойци. Целта е била да се попречи на Иран да поеме контрол над стратегическо възвишение в провинция Дараа в южната част на арабската държава.Сирийският център за наблюдение на правата на човека твърди, че израелските ракети са били насочени към военни и разузнавателни постове и обекти на Иран и проирански милиции в Дараа. ", "date": "2019.07.30", "title": "Израел е извършил удари по стратегически цели в Ирак"}
{"url": "http://www.cross.bg/vaiil-strani-kompaniyata-1610137.html", "text": "/КРОСС/ Германският автомобилен концерн „Фолксваген\" все още търси най-доброто място за новия си завод в Югоизточна Европа.Няма окончателно решение на надзорния съвет, съобщи премиерът на Долна Саксония Щефан Вайл (ГСДП), който е част от ръководния орган на компанията, цитиран от Die Frankfurter Allgemeine Zeitung.Вайл опроверга информацията, че Турция вече е избрана за изграждането на завода. България също участва в надпреварата. Процесът вероятно ще се продължи през есента, каза още Вайл.Впечатлението, че компанията отслабва дейностите си в Германия, като пренасочва все по-голяма част от работата си в страни с по-ниски разходи за персонал, противоречи на политиката на ГСПД.„Принципно ситуацията е по-сложна. Компанията трябва да отваря нови пазари за продажби, също чрез пазарно ориентирано производство\", подчерта Вайл, уточнява Фокус. По думите му  „Фолксваген\" трябва да има право да присъства в много страни. ", "date": "2019.07.30", "title": "България още участва в надпреварата за Фолксваген"}
{"url": "http://www.cross.bg/lozenetz-zlaten-velchev-1610138.html", "text": "/КРОСС/ Ще обърна властта с лице към хората, за да бъде тя прозрачна, открита и честна. Това каза за предаването „Софийска трибуна\" по Радио „Фокус\" Николай Велчев, кандидат на БСП за кмет на район Лозенец. „Когато човек влиза в битка трябва да си постави високи цели, а моите са поддържане и подобряване на жизненото пространство, надзор и контрол на инвестициите и строителството, спиране на процеса на унищожаване на парковите пространства и зелените площи и прозрачно управление на общинската собственост. Платформата ми се роди от постоянната работа на терен в годините назад и като основен приоритет ще изведа гарантирането на силно местно самоуправление чрез стимулиране на прякото участие на гражданите в процеса на вземане на решение, т.е. създаване и развитие на консултативни съвети. Друг важен приоритет е засилването на контролните функции на районната администрация и подобряването на публичните услуги в районната администрация. Стремя се към прозрачно управление в диалог с гражданите\", заяви кандидатът за кмет от БСП. Според него ключът за правилното управление е в баланса между инвестициите и обществените интереси. По думите му презастрояването е „ахилесовата пета\" на Лозенец. Според него причината се корени както в това, че районът е в близост до централната част на града, така и в това, че жилищното строителство изпреварва инфраструктурата. „Презастрояването на отделни микрорайони в Лозенец поставя живущите в капан, защото качеството на живот се понижава - няма изградени улици и тротоари. Циничното е, че районната администрация и Столична община издават разрешителни за строеж с огромни РЗП-та, като не инвестират в инфраструктурата. Затова и хората излизат на протести\", обясни Велчев. Той коментира и случаят с небостъргача „Златен век\", като по думите му гражданското недоволство е напълно разбираемо. „Лицето на това недоволство са протестиращите, а причината е липата на контрол. Останаха много неизяснени въпроси от страна на управляващите и на ДНСК, а именно защо този строеж не беше спрян по-рано. „Златен век\" се превърна в емблема на ГЕРБ - видими резултати, без да се мисли за утрешния ден. Ако сградата бъде завършена във вида, в който е проектирана, транспортно-инженерната инфраструктура на „Джеймс Баучер\", „Златен рог\" и „Черни връх\" няма да може да поеме трафика в пиковите часове\", обясни кандидатът за кмет на район Лозенец. По думите му към момента всичко е в ръцете на компетентните органи и предстои съдът да реши съдбата на „Златен век\". „От години БСП алармира и настоява за силна държава, която да извършва необходимия контрол. Строежът трябва да се приведе в законовите норми\", заяви Велчев. Според него „Златен век\" е бомба, която ще избухне когато приключат местните избори. „Това е не само проблем на Лозенец, но и на държавата и законодателството. Независимо от това кой управлява, е хубаво да се работи не само по закономерност, но и по целесъобразност\", обясни Николай Велчев. Като други проблеми в район Лозенец той изброи липсата на места в детските градини и яслите, липсата на наблюдение и контрол при ремонтните дейности, некачествените ремонти, поддържането на общинската собственост, лошото териториално устройство и липсата на места за паркиране. „Могат да се изградят надземни и подземни паркинги, но Центърът за градска мобилност събира тези средства и не е ясно как ги изразходва. Апелираме и настояваме да се създаде целеви фонд към ЦГМ - средствата да бъдат изразходвани там, откъдето се събират\", уточни той.  ", "date": "2019.07.30", "title": "Николай Велчев, БСП: Ще обърна властта с лице към хората"}
{"url": "http://www.cross.bg/dvizhenieto-dalekoprovodi-hemys-1610140.html", "text": "/КРОСС/ От 9 ч. до 16 ч. днес движението от км 51 до км 55 на АМ \"Хемус\" ще бъде ограничавано четири пъти за около 30 минути в двете посоки поради планирана подмяна на далекопроводи.Трафикът се регулира от \"Пътна полиция\".Необходимо е шофьорите да се движат с повишено внимание и съобразена скорост.  ", "date": "2019.07.30", "title": "Ограничават движението по \"Хемус\" за подмяна на далекопроводи"}
{"url": "http://www.cross.bg/vinetki-putni-avtomobili-1610141.html", "text": "/КРОСС/ Възстановена е продажбата на месечни електронни винетки за пътни превозни средства с обща технически допустима максимална маса над 3,5 тона. Услугата е достъпна в познатите канали за покупка на електронни винетки - сайта www.bgtoll.bg, мобилното приложение, терминалите за самотаксуване и на касите на областните пътни управления.Продажбата на месечни винетки за тежкотоварни автомобили беше прекъсната на 17 юли 2019 г. съгласно разпоредбите на действащия към момента Закон за пътищата. В бр. 60 на „Държавен вестник\" от 30 юли 2019 г. бяха обнародвани и влизат в сила промените в Закона за пътищата, с които търговската експлоатация на системата за електронно събиране на пътни такси на база изминато разстояние - тол, се отлага за не по-късно от 1 март 2020 г. и съответно се възстановяват месечните винетки за товарните превозни средства. До въвеждането на тол системата тежкотоварните автомобили ще ползват републиканската пътна мрежа със заплащане на винетка - месечна, седмична или дневна. ", "date": "2019.07.30", "title": "Възстановена е продажбата на месечни винетки за товарни автомобили"}
{"url": "http://www.cross.bg/arestant-izyasnyava-marinov-1610142.html", "text": "/КРОСС/ 30-годишен арестант в пловдивско районно е загинал след скок от 3 етаж. Проверка, разпоредена от министър Маринов, ще изяснява обстоятелствата около смъртта му, информират от ведомството.  Към 16 часа вчера на улица в Пловдив полицаи спрели за проверка група от три лица. При вида на униформените единият от тях - 30-годишен, криминално проявен  за грабежи и наркотици, изхвърлил найлонови пликчета със суха зелена тревиста маса и бяло прахообразно вещество. След извършения на място оглед тримата са отведени в ареста на 06 РУ.По първоначални данни, късно вечерта 30-годишният арестант е поискал да ползва санитарно помещение. Бил е придружен от полицейски служител, но възползвайки се от притворената врата, скочил през прозореца от третия етаж.Незабавно е пристигнал екип на спешна помощ, мъжът е транспортиран в болница, където по-късно е починал от получените при падането наранявания. По случая е образувано досъдебно производство, уведомена е прокуратурата. Със заповед на министър Младен Маринов започва проверка, която ще изяснява всички факти и обстоятелства по случая. Проверката е възложена на Дирекция „Инспекторат\" - МВР  ", "date": "2019.07.30", "title": "Проверка ще изяснява обстоятелствата около смъртта на арестант"}
{"url": "http://www.cross.bg/danni-kanada-nomera-1610143.html", "text": "/КРОСС/ След хакерска атака изтекоха личните данни на 106 милиона граждани - 100 млн. от САЩ и 6 млн. от Канада, предаде БНТ. Данните са откраднати от американската банка Capital One, уточнява британският The Telegraph. Засегнатите ѝ клиенти са хора, подали заявления за получаване на кредитни карти в периода 2005 - началото на 2019 г.За атаката, извършена на 19 юли, е задържана 33-годишна жена, предаде БНР. Тя е задържана и срещу нея са повдигнати обвинения. Изтекли са: имена, адреси, телефонни номера, имейл адреси, дати на раждане, информация за получаваните от клиентите доходи. Няма теч на данни за номерата на кредитните им карти. Компрометирани са 140 хил. номера на социални осигуровки и около 80 хил. свързани с тях номера на банкови сметки.В Канада са изтекли и данни от застрахователни полици.Capital One Financial Corp. е седмата най-голяма търговска банка в САЩ с активи за 373.6 милиарда долара към 30 юни 2019 г. ", "date": "2019.07.30", "title": "Нова хакерска атака: Изтекоха данни за 106 млн. души в САЩ и Канада"}
{"url": "http://www.cross.bg/vuzel-puten-rakovski-1610123.html", "text": "/КРОСС/ От 7:30 ч. до 19 ч. се ограничава движението и по пътната връзка Бургас - Раковски на пътен възел „Пловдив Изток\" при 133-ти км на АМ „Тракия\" в района на Войводиново поради извършване на текущи ремонтни дейности. Няма да се спира движението по основното трасе на автомагистралата. Обходният маршрут за Раковски е от пътен възел „Белозем\" при км 150 на АМ „Тракия\" по път Шишманци - Раковски.През април т.г. бяха ремонтирани общо 5 бр. пътни връзки на пътен възел „Пловдив Изток\". На съоръжението поетапно се ремонтират останалите 3 пътни връзки /София-Пловдив, Бургас-Раковски и Раковски-Бургас/.Необходимо е шофьорите да карат внимателно, със съобразена скорост и да спазват пътната сигнализация.  ", "date": "2019.07.30", "title": "Карайте внимателно през пътен възел \"Пловдив Изток\", ремонтират участък"}
{"url": "http://www.cross.bg/geshev-prokyror-glaven-1610124.html", "text": "/КРОСС/ Ще организираме още протести, заяви пред Нова тв Велислав Величков от \"Правосъдие за всеки\" по повод това, че Иван Гешев остана единственият кандидат за главен прокурор. Няма да приемем тази предопределеност, закани се той. Протестът не е политически, а граждански, поясни Величков. Излезлите на протеста се притеснявали, че продължава порочната процедура за избор на нов главен прокурор.Колко успешно проведени дела има Иван Гешев в кариерата си, питат от \"Правосъдие за всеки\". По мнението на Величков - Гешев се обявил срещу класическото разделение на властите. Моделът на тази главна прокуратура и на този ВСС е абсолютна грешка, категоричен е Велислав Величков.Главният прокурор предлага своя наследник, това да не е наследствена монархия, запита той.Политическият анализатор Георги Харизанов на свой ред коментира, че не е чул сериозни аргументи срещу Гешев. Трудно се намирали аргументи защо Иван Гешев е неприемлив за Христо Иванов, както изтъкна той. Харизанов посочи, че знаково дело на Гешев е делото Иванчева, която получи осъдителна присъда на първа инстанция. Единственият кандидат за главен прокурор, според него, няма да е част от диктатурата. Да се говори за диктатура е смешно, подчерта той.Не виждам при него дефицит на смелост, подчерта анализаторът. Не виждам в Гешев притеснение от олигарси, допълни той.Припомняме, че вчера от \"Правосъдие за всеки\" проведоха протест пред Съдебната палата с искане за отмяна на номинацията на Гешев и промяна в процедурата за избор на нов главен прокурор. Хиляди извикаха: \"Гешев е позор!\" Миналата седмица пред ВСС се проведе протест, организиран от \"Демократична България\" срещу неговата номинация.Малко по-рано през деня стана ясно, че Иван Гешев остава единствен кандидат за поста нов главен прокурор след като правосъдният министър Данаил Кирилов отказа да издигне друг кандидат.Иван Гешев бе номиниран с единодушие от прокурорската колегия, въпреки че самият той няколко пъти отхвърля възможността за това. Единият път дори заяви, че 99.9% няма влезе в състезанието. Като аргумент тогава той посочи, че битката за поста ще бъде много кална и мръсна и ще бъде съпроводена с купуването на магистрати.  ", "date": "2019.07.30", "title": "Гешев - докато едни протестират, други не виждат \"дефицит на смелост\" у него"}
{"url": "http://www.cross.bg/putna-politziya-rapchev-1610125.html", "text": "/КРОСС/ Над 800 000 пътни нарушения са регистрирани от началото на годината, 373 000 от тях за превишена скорост. Това съобщи пред БНТ комисар Росен Рапчев, началник на \"Пътна полиция\".Рапчев подчерта , че анализът на поведението на водачите на пътя не е добър. Регистрираните катастрофи са над 2900, с 254 загинали и 3653 ранени.Спрямо миналата година тежките ПТП са намалели със 170, ранените с 286, а загиналите са със седем по-малко.\"Пътна полиция\" е засилила контролната дейност. През миналата година с 25% и тенденцията продължава и тази.По думите на Рапчев основните причини за произшествия са загубата на контрол над превозното средство, неправилни маневри, особено изпреварване, и силния трафик през летните месеци.От началото на годината са загинали 9 деца, четири от тях като пешеходци.\"Родителите са тези, които трябва да се грижат за децата - дали ще са пешеходци, пътници или ще играят на пътното платно. Личният пример оказва влияние на детето\", категоричен е шефът на \"Пътна полиция\".  ", "date": "2019.07.30", "title": "800 хил. нарушения отчетоха от КАТ за полугодието"}
{"url": "http://www.cross.bg/honkong-protesti-transport-1610126.html", "text": "/КРОСС/ Стотици протестиращи в Хонконг блокираха железопътния транспорт в сутрешния час пик, предизвиквайки транспортен хаос. Това е поредната антиправителствена демонстрация в бившата британска колония, информира \"Ройтерс\".Преди три месеца жителите на Хонконг организираха масови протести срещу законопроект за екстрадиране, който позволява жители на Хонконг да бъдат изпращани в континентален Китай, където могат да бъдат съдени. Впоследствие хонконгските власти оттеглиха законопроекта. Сега недоволството е насочено и срещу правителството на Хонконг и политиците в Пекин.Почти всеки ден се организират протести.Днес активисти блокираха вратите на влаковете и принудиха стотици да напуснат железопътните гари в търсене на алтернативен транспорт.Някои скандираха \"Освободете Хонконг!\" и \"Революцията на нашето време!\".Някои влакове закъсняват, има линии, които не се обслужват.От железопътната компания MTR Corp призоваха хората да търсят други форми на транспорт.Хонконг, върнат на Китай през 1997 г., преминава през най-голямата политическа криза от десетилетия след два месеца на протести с насилие, които представляват едно от най-големите предизвикателства пред Китайската комунистическа партия.В понеделник Китай повтори, че подкрепя Карим Лам, лидер на Хонконг, и полицията. Призова жителите на Хонконг да не прибягват до насилие.  ", "date": "2019.07.30", "title": "Активисти блокираха жп транспорта в пиков час в Хонконг"}
{"url": "http://www.cross.bg/depytatut-horata-abazov-1610127.html", "text": "/КРОСС/ Мерките на властите са закъснели. Това заяви депутатът от ДПС Бюрхан Абазов пред Нова тв за чумата по свинете.Започнаха да налучкват някои от мерките, изтъкна той. По думите му няма физическа охрана около зоните със заразени животни в селата.Той прогнозира, че хората ще се опитат да си спасят прасетата, пренасяйки ги в други села. Нашите власти не могат да парират първичното огнище, смята Абазов. В момента не трябва да се търси отговорност, а на по-късен етап.Трябва да направим всичко възможно да не допуснем заразата да премине в Южна България, посочи депутатът. Според него обаче не се правят нужните мерки в тази посока.Държавните институции не сработиха в критична ситуация, категоричен е депутатът от ДПС.Партията му е притеснена от екологичните последици от загробването на убитите прасета.  ", "date": "2019.07.30", "title": "ДПС се притесниха, че хората ще си спасяват прасетата"}
{"url": "http://www.cross.bg/dyshi-katastrofata-katastrofa-1610128.html", "text": "/КРОСС/ Най-малко 17 души загинаха тази сутрин при катастрофа на малък самолет на авиационния корпус на пакистанската армия в жилищен район в град Равалпинди, съобщиха местни медии, цитирани от ДПА.Сред загиналите са двама пилоти и трима членове на екипажа, както и десет цивилни. Дванайсет души са ранени.След катастрофата в района на търговския комплекс \"Раби център\" избухнал голям пожар, обхванал няколко къщи, заявиха спасителните служби.Самолетът изпълнявал рутинен тренировъчен полет и засега причината за катастрофата е неизвестна.", "date": "2019.07.30", "title": "17 загинали при катастрофа на военен самолет в Пакистан"}
{"url": "http://www.cross.bg/svinete-predsedatelyat-papazov-1610129.html", "text": "/КРОСС/ \"Почти 20% от свинете в България за една седмица излязоха от строя\". Това коментира пред Дарик председателят на Асоциацията на свиневъдите у нас д-р Добрин Папазов.Той оцени положително обявената от земеделския министър Десислава Танева 20-километрова санитарна зона, за която ще следят Областните епизоотични комисии.Д-р Папазов обяви, че от браншовата организация е имало подобно искане в продължение на две години, и изрази надежда, че това решение ще гарантира неразпространението на зарази по свинете.Съдействието на военна полиция също ще допринесе за предотвратяването на национална катастрофа, каза още председателят на асоциацията. Към момента няма огнища на Африканска чума в Пловдив и областта, потвърдиха от Областната дирекция за безопасност на храните.\"Болестта е безопасна за хората\", категоричен бе директорът на Центъра по заразни и паразитни болести проф. Тодор Кантарджиев. По думите му, това, което води до разпространението й, е калта по обувките и гумите, които са основният преносител на заразата.Специалистът подчерта, че работещите в свинекомплексите не трябва да ходят на лов и да гледат домашни прасета. ", "date": "2019.07.30", "title": "Експерт: Една пета от свинете у нас са извън строя"}
{"url": "http://www.cross.bg/sdelka-brexit-britanskata-1610130.html", "text": "/КРОСС/ Британската лира се срина до 28-месечно дъно спрямо щатския долар. Този спад се случва на фона на втърдяването на тона по темата Brexit от страна на новото британско правителство. Лирата изгуби повече от процент и вече се разменя за 1,2242 долара.Анализатори смятат, че британската валута може да продължи поевтиняването си. Много бизнес групи настояват да се избегне вариантът Brexit без сделка, който би навредил на инвестициите.През последните дни правителството на Борис Джонсън заяви открито, че се готви усилено за излизане от Европейския съюз без сделка и е готово да излезе от общността по какъвто и да било начин на 31 октомври. ", "date": "2019.07.30", "title": "Британската лира се срина"}
{"url": "http://www.cross.bg/todorov-prokyratyrata-ivan-1610131.html", "text": "/КРОСС/ Иван Тодоров, собственик на компанията „ТАД Груп\", в чиито компютри прокуратурата откри източените данни от НАП, се е прибрал в България. Той е бил задържан на летище София.Тодоров е пристигнал тази сутрин около 9 часа с полет от Истанбул.Припомняме, че в разгара на хакерския скандал Иван Тодоров замина за Канада. Според самия него - на отдавна планирано посещение. От прокуратурата го обявиха за издирване и издадоха европейска заповед за арест. Самият Тодоров и адвокатите му са категорични, че той не се е скривал от правосъдието.Обвинението на Тодоров е за кибертероризъм - престъпление, което се наказва с 15 години затвор. ", "date": "2019.07.30", "title": "Арестуваха собственика на \"ТАД Груп\""}
{"url": "http://www.cross.bg/kycheta-potentzialno-porodi-1610132.html", "text": "/КРОСС/ Руският премиер Дмитрий Медведев подписа указ за одобряване на списък с потенциално опасни кучета. Документът бе публикуван днес на сайта на кабинета.Списъкът включва 12 породи кучета и техните мелези, притежаващи генетично определени качества като агресия и сила и представляващи потенциална опасност за хората.Между опасните породи са акбаш, бразилски булдог, булдог, бендог, всички породи, които са хибридни кръстоски с вълци, булмастиф, питбул и кавказка овчарка.Отбелязва се, че списъкът е съставен, като са взети предвид предложенията на Съюза на обществените кучешки организации: Руската киноложка федерация, обществената организация „Съюз на киноложките организации на Русия\", както и опита на други страни.По-рано Министерството на вътрешните работи разработи списък на потенциално опасни кучета, чието разхождане без намордник и каишка е забранено на обществени места.От 1 януари 2020 г. влиза в сила закона, според който разхождането на потенциално опасни кучета без намордник и каишка е забранено, независимо от мястото на разходката, с изключение на случаите, когато такива кучета са на оградената територия на техния собственик. В този случай за присъствието на потенциално опасно куче трябва да се постави предупредителен знак на входа на имота. ", "date": "2019.07.30", "title": "Русия утвърди списък на потенциално опасни породи кучета"}
{"url": "http://www.cross.bg/drebolii-pravilo-pravila-1610041.html", "text": "/КРОСС/ \"Има две житейски правила - Правило 1: Не се тревожи за дреболии. Правило 2: Всички неща са дреболии.\"Фридрих Ницше ", "date": "2019.07.30", "title": "Има две житейски правила"}
{"url": "http://www.cross.bg/sila-pavel-apostol-1610035.html", "text": "/КРОСС/ В памет на светите апостоли (от седемдесетте) Сила, Силуан, Крискент и другите с тяхСветият апостол Сила, когото старшите апостоли избрали за проповядване на Словото Божие, носел огромни трудове в благовестието на Христовото учение, отначало заедно със свети първовърховен апостол Павел, а след това без него. Когато на Иерусалимския събор било съставено послание до Антиохийската църква за това, че не трябва да обрязват езичниците, приемащи светата Христова вяра, свети Сила бил изпратен там заедно с други заслужили мъже, както пише за това свети Лука в книгата „Деяния на светите апостоли\":„- Тогава апостолите и презвитерите с цялата църква намериха за добре да изберат изпомежду си Иуда, наречен Варсава, и Сила - предни мъже между братята\".Като пристигнали в Антиохия, те събрали народа и предали посланието. Като го прочели, всички много се зарадвали на полученото наставление.Иуда и Сила, които притежавали дар на пророчество, усърдно наставлявали вярващите, като ги утешавали и утвърждавали във вярата. Сила пожелал да остане в Антиохия, а Иуда се върнал в Йерусалим. След това апостол Павел пожелал да тръгне на проповед в други страни и си избрал за спътник свети Сила. Препоръчани на Божията благодат от братята, те се отправили към Сирия и Киликия и пребъдвали там, като утвърждавали тамошните църкви. Като минавали през Дервия и Листра, те срещнали там Тимотей и заедно с него тръгнали към Македония. Когато били във Филипи, изгонили от една слугиня дух, който предричал и докарвал голяма печалба на господарите й с врачуването си. Когато последните видели, че пропаднала надеждата за печалба, хванали Павел и Сила и ги повлекли към градоначалниците, като ги обвинявали, че бунтуват жителите на града. Събрал се много народ, а началниците, като смъкнали дрехите от Павел и Сила, заповядали да ги бият с палки.И като им наложили много удари, хвърлили ги в тъмница, като им стегнали нозете в клада. Посред нощ, когато Павел и Сила се молели и славели Бога, станал голям трус, така че и тъмничните основи се поклатили, вратите се отворили сами и оковите на всички паднали. А тъмничният стражар, като се събудил и видял, че тъмничните врати са отворени, извадил меч и поискал да се убие, понеже мислел, че затворниците са избягали, но апостол Павел го удържал от самоубийство. Стражът с трепет припаднал пред Павел и Сила, а след това ги извел от тъмницата и ги приел в дома си, където умил раните им и се кръстил заедно с всичките си домашни. Оттук светите апостоли Павел и Сила отишли в Амфипол, Аполония и Солен. Много от гърците и немалко благородни жени се присъединили към тях.А евреите от завист и непокорство подбудили някои лоши улични човеци, разбунтували народа против апостолите и искали да ги погубят. Братята веднага изпратили през нощта Павел и Сила в Берия, но и тук дошлите от Солун евреи подбудили народа срещу проповедниците на Божието Слово. Затова Павел си отишъл от приморските страни, а Сила и Тимотей останали там. Като заминали оттам след няколко дни, те намерили свети Павел в Коринт. Тук свети Сила станал епископ. Като се потрудил достатъчно през живота си с проповед на Божието Слово и извършил някои знамения и чудеса, той заминал при Господа.Свети апостол Силуан се трудил в проповед на словото Божие заедно с върховните апостоли Петър и Павел. И двамата споменават в писанията си за него.В първото си съборно пославие свети Петър пише така: „Написах ви накратко по Силуана, верния брат, както мисля\".Свети апостол Павел във второто си послание до Коринтяните също казва: „Защото Син Божий, Иисус Христос, Когото проповядвахме помежду ви аз и Силуан и Тимотей\".Оттук е ясно, че свети Силуан се е трудил с всеки от върховните апостоли, като споделял трудовете и страданията им. В Солун той бил епископ, и като понесъл много скърби заради вярата, заминал завинаги при Христа, Който увенчава всеки подвиг.За свети апостол Крискент споменава свети апостол Павел във второто послание до Тимотей, като казва: „Крискент - в Галатия\", тоест бил изпратен на проповед. Той бил епископ в Галатия, а след това проповядвал за Христа в Галия и поставил за епископ в град Виена своя ученик Захария. Отново се върнал в Галатия и загинал там мъченически по време на царуването на Траян.За свети апостол Епенет апостол Павел споменава в посланието до Римляните: „Поздравете моя възлюбен Епенет, пръв повярвал в Христа.\" Епенет бил епископ в Картаген.В същото послание до Римляните апостол Павел споменава и апостол Андроник: „Поздравете Андроника и Юния, мои сродници и съзатворници, които са чутовни между апостолите и които още преди мене повярваха в Христа\". ", "date": "2019.07.30", "title": "Св. апостоли от 70-те Сила, Силуан и другарите им"}
{"url": "http://www.cross.bg/fytbol-otbor-voiina-1610037.html", "text": "/КРОСС/ 1419 г. - Убити са седем членове на градската управа в Прага, което е първата Пражка дефенестрация.1619 г. - Във Вирджиния е съставено първото американско законодателно събрание.1629 г. - При земетресение в Неапол, Италия загиват 10 000 души.1729 г. - Основан е Балтимор в щата Мериленд.1792 г. - Френският национален химн Марсилезата е изпят за първи път в Париж.1811 г. - Водачът на Мексиканската национално-освободителна война отец Мигел Идалго и Костиля е екзекутиран от испанците в Чиуауа, Мексико.1868 г. - Българските земи под османско владичество: Четата на Хаджи Димитър и Стефан Караджа е разбита от османски редовни войски на връх Бузлуджа.1877 г. - Руско-турска война (1877-1878): По време на обсадата на Плевен корпусът на генерал-лейтенант Николай Криденер осъществява втората атака срещу града.1878 г. - Започва издаването на журнални постановления на руския императорски комисар, които признават правото на мюсюлманските бежанци да се завърнат невъоръжени и да възстановят собствеността си след Руско-турската война.1898 г. - В американското списание Сайнтифик Американ е отпечатана първата реклама на автомобил.1913 г. - Румъния, Сърбия, Гърция и Черна гора подписват съюзен договор, насочен срещу Царство България.1913 г. - Бежански въпрос: 15 Обикновено народно събрание отпуска 500 000 лв. за подпомагане на бежанците.1930 г. - В Монтевидео Националният отбор по футбол на Уругвай спечелва Световното първенство по футбол, като побеждава Националния отбор по футбол на Аржентина с 4:2.1932 г. - В Лос Анджелис се откриват Десетите олимпийски игри.1939 г. - Състои се официалното откриване на плавателния канал Албер в Североизточна Белгия.1945 г. - Втората световна война: Американският крайцер Индианаполис е потопен от японска подводница, след като успешно е доставил на местоназначението им важни части за атомната бомба Малчугана, хвърлена след седмица над Хирошима.1960 г. - С поредица актове в продължение на 15 дни Народна република България признава независимостта на Дахомей, Нигер, Бряг на слоновата кост, Горна Волта, Централната африканска република и Габон.1966 г. - Националният отбор по футбол на Англия спечелва Световното първенство по футбол, като побеждава на финала Националния отбор по футбол на ФРГ с 4:2 след продължения.1971 г. - Програма Аполо: Американският космически кораб Аполо 15 каца на Луната.1973 г. - Фармацевтичната компания Дистилърс, която произвежда медикамента талидомид във Великобритания, се съгласява да изплати над 20 милиона лири компенсация на родените с дефекти деца.1980 г. - Провъзгласена е независимостта на Вануату.1997 г. - 38 Народно събрание гласува да се разсекретят досиетата на Държавна сигурност, създадена е Комисия по досиетата оглавявана от министър Богомил Бонев. ", "date": "2019.07.30", "title": "30 юли в историята"}
{"url": "http://www.cross.bg/bivsh-trenyor-fytbolist-1610039.html", "text": "/КРОСС/ Велизар Стоилов, бивш зам.-кмет на СофияГери-Никол, певицаЕвгений Узунов, икономист, бивш депутатИво Иванов, бизнесмен, собственик на „Титан\"Йорданка Чобанова, посланик в СловакияМариян Огнянов, футболистМилен Цветков, журналист и тв водещПетя Неделчева, шампионка по бадминтонРадослав Здравков, треньор по футболРадостин Кишишев, треньор, бивш футболист , национал ", "date": "2019.07.30", "title": "Родени на 30 юли"}
{"url": "http://www.cross.bg/tema-zashto-zhivo-1610119.html", "text": "/КРОСС/ Тема:  Нови огнища на чумата по свинете: какво месо купуваме от магазините и как кризата ще се отрази на търговците и производителите?Тема:  Код „киберсигурност\": Има ли механизъм институциите да подобрят защитата на личните ни данни.Тема:  Блокирани на летището. Кое обърква графиците на самолетите?Тема:  За по-малко инциденти на пътя - съвети как да шофираме през лятото.Тема:  На живо: Защо парен локомотив и вагони от царско време ще посрещат пътници на гара „Септември\"?Тема: При какви условия бизнесът е готов да финансира партиите?Тема: Нов случай на чума във Видинско! На живо - ще се разпространи ли заразата в областта? Тема: Кога селфито става опасно за живота ни и докъде можем да стигнем в надпреварата за повече лайкове? Дискусия с популярни влогъри и психолози; Тема: Ще бъдат ли заловени извършителите на бруталния обир в Бургас? Тема: На живо: Защо пешеходна пътека в Перник свършва в железопътните релси?Тема: На живо от Пазарджик: как дете с аутизъм бе прието в спортно училище?Тема: Нови огнища на чумата и нови опити на държавата да я овладее. Ще успее ли?Тема: Грешка или не? Защо конфискуваха агне при акция срещу свинете?Тема: Изборът на обвинител номер 1. Защо Иван Гешев остана единственият кандидат за главен прокурор?Тема: Мъж се удави в морето край Аркутино. Кои са най-опасните плажове и как можем да спасим живота си?Тема: 2500 километра сам в лодка по Дунав! Срещаме ви с Тихомир от Шумен след неговото 37-дневно приключение в реката.Тема: Уникално пешеходно шествие повтаря маршрута, по който мощите на Св. Йоан Рилски са пренесени до Рилския манастир. ", "date": "2019.07.30", "title": "В сутрешните блокове днес"}
{"url": "http://www.cross.bg/chasa-preskonferentziya-provede-1610120.html", "text": "/КРОСС/ София.От 16.45 часа на „Дондуков\" 2 президентът Румен Радев ще се срещне с председателя на Камарата на представителите на Република Кипър Димитрис Силурис.***София.От 10.00 часа с церемония по полагане на венец на Паметника на незнайния воин председателят на Камарата на представителите на Република Кипър Димитрис Силурис ще бъде официално посрещнат от председателя на българския парламент Цвета Караянчева. В 11.00 часа е предвидено съвместно изявление за медиите.***София.От 11.00 часа председателят на Фондация „Христо Ботйов\" Боян Ботйов ще връчи кортик и грамота на подполковник Атанас Георгиев, първенец на Випуск 2019 г. на Военна академия „Г.С.Раковски\" на тържество по  случай завършването на випуска.***София.От 19.00 часа пред бл. 475 ще се проведе протест срещу презастрояването на Младост 4.***Бургас.От 9.00 часа КЦ „Морско казино\" ще се проведе редовно заседание на Общински съвет - Бургас.***Велико Търново.От 10.30 часа в пресклуба на БТА ще се проведе редовната пресконференция на Бюрото по труда.***Добрич.От 14.00 часа в хотел \"България\" председателят на ПП Възраждане Костадин Костадинов ще даде пресконференция.***Плевен.От 11.00 часа в Пресклуб на БТА - Плевен ще се състои пресконференция на лидера на АБВ Румен Петков.***Сливен.От 10.00 часа кметът Стефан Радев ще инспектира ремонта на здравната служба в село Крушаре.***Сливен.От 11.00 часа в Областен информационен център ще се проведе пресконференция на Дирекция „Бюро по труда\", Дирекция „Социално подпомагане\" - Сливен и Дирекция „Инспекция по труда\" - Сливен.***Септември.От 8.00 часа на втори коловоз в малката гара Септември националният железопътен превозвач ще експонира историческия теснопътен подвижен състав - парен локомотив 60976 с двата ретро вагона от царско време. Поводът е 80 години от откриването на жп линията до гара Белица.***Хасково.От 11.00 часа Гражданско сдружение \"Общоземеделско действие\" организира пресконференция по актуални политически проблеми.***Шумен.От 11.00 часа в залата на РУ-Шумен ще се проведе брифинг. ", "date": "2019.07.30", "title": "Къде какво в страната днес"}
{"url": "http://www.cross.bg/sega-chasa-telegraf-1610121.html", "text": "/КРОСС/ в. Сега - Половин България е под карантина заради чумата по свинетев. Сега - Гърци осъдиха държавата за незаконно орязани пенсиив. 24 часа - Забраняват домашни прасета в радиус от 20 км до свинефермив. Труд - ГЕШЕВ ОСТАВА ЕДИНСТВЕН номиниран за главен прокурорв. Телеграф - Олигархията зове за щурм срещу държавносттав. Телеграф - Техническият преглед с чипв. Монитор - Всяка десета покупка по морето без касова бележкав. Сега - Насред тежката епидемия шефът на БАБХ докладва големи успехив. Сега - \"Графа\" и околните градинки стоят недовършени вече два месецав. 24 часа - Добри вести! Гърция връща на наши пенсионери незаконно правени удръжки в. 24 часа - КНСБ: Фандъкова изпълни всичките си обещания, подкрепяме я за нов мандатв. Труд - Олигархията зове за щурм срещу държавносттав. Труд - Строим лаборатория на Антарктида за 800 000 лв.в. Телеграф - Майстори къртят 300 школав. Телеграф - Откриха надпис на 100 години под кралски тронв. Монитор - Правосъдният министър без номинация за главен прокурорв. Монитор - Трафиканти возят мигранти с луксозни яхти през Дунавв. Сега - Алекс Алексиев: Корупцията тук е абсолютно пагубна за народа нив. 24 часа - Димитър Франтишек, новоизбран административен ръководител на Специализираната прокуратура: Елена Йончева ни даде „оригинален запис по аферата „Ало, Банов съм\" на телефон, който не е бил произведен по време на разговоритев. 24 часа - Проф. Иво Драганов: Като не четат книги, децата не съумяват да развият абстрактно мислене. А то движи света напредв. Труд - Петко Петков, председател на Камарата на следователите, пред \"Труд\": Г-н Гешев да не забравя, че е бил един от нас -следователитев. Телеграф - Изпълнителният директор на свинекомплекса в Голямо Враново Вихрен Димитров: Борим се да запазим здравите си животнив. Монитор - Христо Монов, психолог: Младежите от бившите соцстрани са по-зависими от мрежатав. Сега - Пет милиона ЕГН-та се реят в нета, а оставки нямав. Сега - Какво показа стрес тестът на ЕЦБ за състоянието на банките у нас?в. 24 часа - Новите европейски правила въвеждат справедливост в отношенията между платформите и бизнесав. Труд - „Приятелски капитализъм\" или „социализъм на глупаците\"?в. Телеграф - Музиката ще ни помири с миналотов. Монитор - Сноби vs хуни ", "date": "2019.07.30", "title": "По-важното във вестниците днес"}
{"url": "http://www.cross.bg/dvizhenieto-putna-sofiya-1610122.html", "text": "/КРОСС/ Тази вечер от 22 ч., до 5 ч. утре сутрин ще бъде ограничено движението в тунел „Витиня\" на АМ „Хемус\", в посока София поради профилактика на осветлението в съоръжението. Трафикът за София ще се пренасочва от км 35 по път I-1 София-Ботевград, и при км 30, на пътна връзка „Витинска река\", ще се включва отново в магистралата. Движението за Варна в тунела ще се осъществява в една лента.Между 23 и 24 ч. ще бъде ограничено движението по Софийския околовръстен път II-18 в района на с. Мрамор. За да не се затруднява трафикът през деня, късно вечерта, ще се монтира рамка, на изграждащата се електронна система за събиране на такси за ползване на републиканската пътна мрежа на база изминато разстояние за превозни средства над 3,5 тона (тол).. Водачите ще изчакват на място.  ", "date": "2019.07.30", "title": "Ще отбиват движението от \"Хемус\" довечера. Вижте къде"}
{"url": "http://www.cross.bg/kidman-nikol-kiiit-1610136.html", "text": "/КРОСС/ Дъщерите на актрисата и носителка на \"Оскар\" Никол Кидман и кънтри певеца Кийт Ърбан озвучават персонажи в анимацията \"Angry Birds: Филмът 2\", съобщи Контактмюзик.С гласа на по-голямата щерка на звездната двойка, 11-годишната Сънди Роуз, говори новоизлюпено жълто пиле на име Лили. По-малката, 8-годишната Фейт Маргарет, озвучава новоизлюпеното лилаво пиле Биатрис.Момичетата на Никол Кидман и Кийт Ърбан вече направиха своя телевизионен дебют - във втория сезон на сериала \"Големите малки лъжи\" с участието на майка им, припомня изданието. ", "date": "2019.07.30", "title": "Дъщерите на Никол Кидман с филмов дебют"}
{"url": "http://www.cross.bg/chyma-afrikanska-potvurdiha-1610175.html", "text": "/КРОСС/ Потвърдиха първи случай на африканска чума в Пловдивска област. В момента извънредно заседава Областната епизоотична комисия.Положителната проба е излязла днес. По предварителна информация са заразени 2 диви прасета, които са били отстреляни близо до хижа „Здравец\" в Родопите в неделя. Пробите са изпратени в референтната лаборатория в София.След приключване на извънредната среща ще бъдат направени изявления на специалистите за мерките за профилактика, ограничаване и ликвидиране на опасността от африканска чума по свинете в Област Пловдив. ", "date": "2019.07.30", "title": "Потвърдиха първи случай на африканска чума в Пловдивско"}
{"url": "http://www.cross.bg/zactpoyavane-zona-mac-1610180.html", "text": "/КРОСС/ Нов жилищен квартал ще бъде обособен между Околовръстния път, \"Източен парк\", бул. \"Копенхаген\", и кв. \"Горубляне\" в София.Ha пocлeднoтo cи зaceдaниe Cтoличният oбщинcĸи cъвeт oдoбpи зaдaниe и paзpeшaвaнe нa изpaбoтвaнe нa Πoдpoбeн ycтpoйcтвeн плaн-плaн зa peгyлaция и зacтpoявaнe зa чacт oт тepитopиятa нa мecтнocти „ж.ĸ. Гopyблянe 2\", HΠЗ „Изтoĸ - пoдзoнa „Гopyблянe\", „ж.ĸ. Гopyблянe 3″ и ĸв. „Гopyблянe\" в paйoн „Mлaдocт\". Според общия устройствен план тя е за жилищно застрояване със сгради с височина до 10 м. До 25% от имотите ще бъдат използвани за строежа на улици и сгради за обществено обслужване, съобщи главният архитект на София Здравко Здравков.Дeйcтвaщитe ΠУΠ-oвe ca c oтpeждaния и пpeднaзнaчeния зa имoтитe, ĸoитo нe ca пpилoжими пpe ceгa дeйcтвaщитe нopми и пpeдвиждaниятa нa OУΠ, ce пocoчвa в дoĸлaдa дo COC нa глaвния apxитeĸт Здpaвĸo Здpaвĸoв. Цeлтa e paзвитиe нa цялocтнa и paвнoвecнa cpeдa зa oбитaвaнe и тpyд чpeз изпoлзвaнe нa  физичecĸия и coциaлeн пoтeнциaл нa тepитopиятa и зaпaзвaнe нa зeлeнитe ĸлинoвe.Tepитopиaлният oбxвaт нa пpoeĸтнaтa paзpaбoтĸa e c oбщa плoщ пpиблизитeлнo 143 xa, c гpaници: oт юг  - Coфийcĸи oĸoлoвpъcтeн път, oт зaпaд - „Изтoчeн пapĸ\", oт ceвep - бyл. „Koпeнxaгeн\" и oт изтoĸ - ĸв. Гopyблянe.Cъглacнo Oбщия ycтpoйcтвeн плaн нa Coфия тepитopиятa нa нoвия ΠУΠ - ΠPЗ пoпaдa в няĸoлĸo ycтpoйcтвeни зoни:- жилищнa зoнa c пpeoблaдaвaщo мaлĸoeтaжнo зacтpoявaнe -  c мaĸc. ĸoтa ĸopниз 10 м и мaĸc. плътнocт нa зacтpoявaнe 40%;- Зoнa зa гpaдcĸи пapĸoвe и гpaдини, ĸaтo минимaлният paзмep нa УΠИ e 1 xa;- Tepeни зa oзeлeнявaнe нa yлици, peĸи и cepвитyти; -  Cмeceнa пpoизвoдcтвeнa зoнa - caмo зa бeзвpeдни пpoизвoдcтвa, cĸлaдoви, aдминиcтpaтивни, тъpгoвcĸи и oбcлyжвaщи cгpaди, вĸл. жилищa и oбщeжития зa пepcoнaлa, xoтeли, здpaвни зaвeдeния, пpoфecиoнaлнo-тexничecĸи yчилищa и нayчнo-eĸcпepимeнтaлни бaзи ĸъм пpeдпpиятиятa;- зoнa зa мaлĸи и cpeдни пpoизвoдcтвa и зaнaятчийcĸи ycлyги; - cмeceнa мнoгoфyнĸциoнaлнa зoнa cъc зaнижeни пapaмeтpи - c мaĸc. ĸoтa ĸopниз 26 м и мaĸc. плътнocт нa зacтpoявaнe 40%;- cмeceнa мнoгoфyнĸциoнaлнa зoнa пpeдимнo зa oĸoлoгpaдcĸия paйoн - c мaĸc. плътнocт нa зacтpoявaнe 40-60%;- зoнa зa oбщecтвeнo-oбcлyжвaщи дeйнocти и oзeлeнявaнe в гpaдcĸия paйoн - нe ce дoпycĸa зacтpoявaнe c жилищa и oфиc cгpaди, мaĸc. плътнocт нa зacтpoявaнe e 30%, a мин. oзeлeнeнa  плoщ - 50%;- зoнa зa oбщecтвeнo-oбcлyжвaщи дeйнocти и oзeлeнявaнe в гpaдcĸия paйoн - нe ce дoпycĸa зacтpoявaнe c жилищa и oфиc cгpaди, мaĸc. плътнocт нa зacтpoявaнe e 20%, a мин. oзeлeнeнa  плoщ - 60%. Hoвият ΠУΠ-ΠPЗ cлeдвa дa ce изpaбoти пo peдa нa чл. 16 oт ЗУT пpи cпaзвaнe нa пpeдвиждaниятa нa OУΠ нa Cтoличнa oбщинa и paзпopeдбитe нa ЗУCO.Източник: MySofia", "date": "2019.07.30", "title": "Пореден жилищен квартал \"изниква\" в София"}
{"url": "http://www.cross.bg/proizvodstvoto-promishlenost-tzenite-1610179.html", "text": "/КРОСС/ Общият индекс на цените на производител през юни 2019 г. намалява с 1.1% спрямо предходния месец, показват данни на Националния статистически институт (НСИ).По-ниски цени са регистрирани в преработващата промишленост - с 1.4%, и в добивната промишленост - с 0.3%, докато при производството и разпределението на електрическа и топлоенергия и газ не е отчетена промяна.В преработващата промишленост най-значително поевтинява производството на основни метали - с 3.0%, и обработката на кожи и производството на кожени изделия - с 1.4%.Производството на хранителни продукти поскъпва с 0.4%, на на питки и на пластмасови и каучукови изделия - с по 0.3%.Спрямо юни 2018 г. заводските цени нарастват средно с 0.9%. За година увеличението в енергетиката е със 7.6%, а спад се наблюдава в добивната промишленост - с 6.3% и в преработващата промишленост - с 0.7%.В преработващата промишленост най-съществено годишно намаление на цените се наблюдава при производството на основни метали - със 7.2%.По-съществено покачване на цените статистиците установяват при ремонта и инсталирането на машини и оборудване - с 3.4%, при производството на облекло - с 3.1%, и при производството на хранителни продукти - с 3.0%. ", "date": "2019.07.30", "title": "Спад на цените на производител през юни, отчита НСИ"}
{"url": "http://www.cross.bg/sudebnata-kodeks-reformata-1610181.html", "text": "/КРОСС/ Съветът по прилагане на Актуализираната стратегия за продължаване на реформата в съдебната система обсъди днес резултатите от проучване на общественото мнение относно удовлетвореността от съдебната власт и пилотен анализ на прилагането на Гражданския процесуален кодекс, Наказателно-процесуалния кодекс и Административнопроцесуалния кодекс.Изследванията са направени в рамките на проект „Ефективен достъп до правосъдие\", изпълняван от Министерството на правосъдието с  финансовата помощ на Оперативна програма „Добро управление\".На днешното заседание членовете на Съвета отправиха конкретни препоръки към изпълнителите на отделните дейности по проекта.Данните и изводите от проучването и анализа са публикувани на сайта на Министерството на правосъдието в секция  „Съвет по прилагане на Актуализираната стратегия за продължаване на реформата в съдебната система\".   ", "date": "2019.07.30", "title": "Съветът по съдебна реформа обсъди резултати от изследване за удовлетвореността от съдебната власт"}
{"url": "http://www.cross.bg/ottogava-neizvestnost-zhenata-1610172.html", "text": "/КРОСС/ Издирва се Виктория Георгиева Костова на 81г. от София. Тя е напуснала дома си в кв. „Симеоново\" на 28 юли и оттогава е в неизвестност.Виктория Костова е висока около 164 см, с къса коса и зелени очи. Била е облечена в светла блуза на шарки и светлосин панталон, и обута с кафяви сандали.Близките на жената търсят помощ и в социалните мрежи. Ако сте забелязали жената можете да сигнализирате на телефон 0899 06 00 62 или на тел. 112, 02/9821791, 02/9821755, 02/9821760 или в най-близкото районно управление.  ", "date": "2019.07.30", "title": "Виждали ли сте тази жена? Издирва се"}
