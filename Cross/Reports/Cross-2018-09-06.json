{"url": "http://www.cross.bg/danni-aziya-dolapa-1583201.html", "text": "/КРОСС/ Coциaлнaтa мpeжa Fасеbооk oбяви в чeтвъpтъĸ, чe щe инвecтиpa нaд 1 милиapд дoлapa, зa дa изгpaди пъpвия cи цeнтъp зa дaнни в Aзия. Toй щe ce нaмиpa в Cингaпyp и тpябвa дa oтвopи вpaти пpeз 2022 гoдинa, cъoбщaвa Rеutеrѕ.Cъopъжeниeтo щe ce нaмиpa в нeпocpeдcтвeнa близocт дo цeнтъpa зa дaнни нa Gооglе тaм.Интepнeт гигaнтът oбяви пpeди вpeмe, чe щe влoжи 850 милиoнa дoлapa cлeд ĸaтo тъpceнeтo нa oнлaйн тъpгoвиятa и oблaчнитe ycлyги в peгиoнa зaпoчнa дa pacтe c бъpзи тeмпoвe.\"Toвa щe e нaшaтa пъpвa тaĸaвa бaзa в Aзия\", ĸoмeнтиpa вицeпpeзидeнтът нa ĸoмпaниятa Toмac Фъpлoнг.Цeнтъpът зa дaнни щe бъдe paзпoлoжeн нa плoщ oт 170 000 ĸвaдpaтни мeтpa, ĸaтo тaм щe бъдaт oтвopeни няĸoлĸo xиляди paбoтни мecтa.Зaceгa Fасеbооk имa цeнтpoвe зa дaнни в Щaтитe, ĸaĸтo и в Иpлaндия и Швeция. Koмпaниятa paбoти и пo тaĸъв в Дaния. ", "date": "2018.09.06", "title": "Fасеbооk влaгa близо 1 милиapд дoлapa в пъpвия cи цeнтъp зa дaнни в Aзия"}
{"url": "http://www.cross.bg/traditzionnite-zanayati-myzeii-1583187.html", "text": "/КРОСС/ Председателят на Народното събрание Цвета Караянчева ще открие XVI-ия Международен панаир на традиционните занаяти в Етнографски музей на открито „Етър“ – Габрово ", "date": "2018.09.06", "title": "Цвета Караянчева ще открие ХVІ-ия Международен панаир на традиционните занаяти в Етнографски музей на открито „Етър”"}
{"url": "http://www.cross.bg/trump-germantzite-problemi-1583215.html", "text": "/КРОСС/ Най-голям източник за тревогите на германците са политиките на президента на САЩ Доналд Тръмп, сочи проучване на застрахователна компания за страховете на гражданите на най-голямата икономика в ЕС, предаде АФП.Политиките на Тръмп са посочени като основна причина за тревога от 69% от анкетираните в годишно проучване, в което миналата година №1 бе тероризмът, който сега отива на пето място.„Над две трети от германците имат силни опасения, че политиките на Доналд Тръмп правят света по-опасно място“, заяви ръководителката на проучването Бригите Рьомстед.Вторият най-силен фактор за тревога тази година е масовата имиграция (посочен от 63% от респондентите), следван от социалните напрежения, които такава вълна създава (също 63%), сочи анкетата сред над 2300 душиСледващото най-силно безпокойство – т.е. на четвърто място с 61%, са общите съмнения на германците в капацитета на политиците им да се справят с комплексните проблеми, пред които са изправени.Тероризмът е №5 сред страховете с 59%, следван от дългови проблеми в еврозоната, за които могат да платят данъкоплатците в Германия, политически и религиозен екстремизъм, природни бедствия, свързани с промени в климата, други екологични проблеми и зависимостта друг да се грижи да тях на преклонна възраст.Анкетата е извършена пред юли сред 2335 граждани на Германия над 14-годишна възраст, на които били зададени 21 въпроса. Проучването „Страховете на германците“ се прави от 25 години от института „Инфоцентър“ на застрахователната компания R+V.", "date": "2018.09.06", "title": "Германците най-много се тревожат от Тръмп"}
{"url": "http://www.cross.bg/makedoniya-chlenstvoto-trump-1583220.html", "text": "/КРОСС/ Американският президент Доналд Тръмп лично изпрати писмо до македонския държавен глава Георге Иванов, в което изразява подкрепата си за Договора между властите в Скопие и Атина за разрешаване на спора за името, съобщава БГНЕС.\"\", пише Тръмп и подчертава, че документът и членството на Македония в НАТО ще увеличи сигурността, стабилността и напредъка в целия регион.\"\", се казва в посланието на Тръмп до македонския държавен глава.Писмото бе разпространено от дипломатическата мисия на Вашингтон в Скопие. ", "date": "2018.09.06", "title": "Тръмп подкрепи членството на Македония в НАТО и ЕС"}
{"url": "http://www.cross.bg/izgrazhdaneto-magistralata-kraii-1583218.html", "text": "/КРОСС/ До няколко месеца ще приключи строителството на магистралата от столицата на Косово Прищина до македонската граница. Това каза косовският министър на регионалното развитие и инфраструктурата Пал Лекай, който заедно с премиера Рамуш Харадинай, посети изграждането на магистралата \"Арбен Джафери\" свързваща най-младата държава в Европа с Република Македония, съобщава БГНЕС.Двамата инспектираха изграждането на моста край село Догонай, който ще бъде дълъг близо 6 км. \"Тук работим 7 дни в седмицата на две смени. В изграждането на моста участват над 300 местни компании с близо 4 000 работници\", каза Рияд Алкавазай, който ръководи проекта по изграждането на съоръжението край Доганай. Според Харадинай \"това е най-големият обект от този вид в региона\".Косово обяви независимост през 2008 година. Преди години бе построена магистралата от Прищина до албанската граница, а тази до Македония ще приключи преди края на годината. Тази пролет албанското правителство започна изграждането на магистрала до македонската граница край град Дебър.", "date": "2018.09.06", "title": "Строежът на магистралата от Прищина до Македония приключва до няколко месеца"}
{"url": "http://www.cross.bg/chirpan-georgi-suedinenieto-1583223.html", "text": "/КРОСС/ “Нека в този ден да загърбим различията и усетим в нашите жили как тече една кръв – българската. Нека  помним делото на онези патриоти, които поеха риска и отговорността да обединят нашето отечество”, това заяви в словото си кметът на Чирпан Кичка Петкова пред паметника на Съединението. С общоградско честване жители и гости отбелязват Съединението и като празник на Чирпан повече от 20 години. Цветя и венци пред паметника положиха родолюбиви граждани, общественици, политици, сред тях бяха и народните представители Георги Гьоков, Донка Симеонова и Красимир Янков.Петима мъже от Чирпанската чета - Георги Сербезов, Петко Запрянов, Иван Данчов, Димитър Йовчев и Алекси Хаджиоглу, са покосени от куршуми на път от града към Пловдив – в днешното братядаскаловско село Съединение. В тяхна памет отец Георги отслужи заупокойна молитва.Към участниците в общоградското честване се присъединиха 45-те участници в туристически поход \"По пътя на Съединението\", които са изминали пеша 22 км тази сутрин от село Съединение до Чирпан. Организатор на похода е туристическо дружество \"Средногорец\".На тържествената сесия депутатът Георги Гьоков поздрави общинските съветници и поднесе поздравителния адрес на председателя на ПГ на „БСП за България\" и лидер на БСП Корнелия Нинова до гражданите на Чирпан. “На България й предстои промяна към по-добро и тази промяна  ще се усети във всички региони и във всички български общини. Ръководството на община Чирпан прави необходимото, за да създаде повече възможности за по-добро бъдеще на града и населените места”, се казва в писмото. Нинова пожелава все по-често децата от града на Яворов да виждат бъдещето си в родния град.", "date": "2018.09.06", "title": "Кметът на Чирпан Кичка Петкова: Нека в този ден да загърбим различията"}
{"url": "http://www.cross.bg/ompaniyata-oeto-lego-1583198.html", "text": "/КРОСС/Lеgо вeчe ниĸoгa нямa дa бъдe cъщaтa. Зa тoвa нacтoявaт дaтcĸoтo милиapдepcĸo ceмeйcтвo, ĸoeтo дъpжи ĸoмпaниятa. Te иcĸaт ĸoмпaниятa дa ce oтĸaжe oт тyxличĸитe cи, пpaвeни oт плacтмaca.\"Tpyднo e зa мeн дa гo ĸaжa. Дopи нe cъм cигypeн, чe щe мoжeм дa пpoдължим дa пoддъpжaмe ĸaчecтвoтo, ĸoeтo ни ce иcĸa. Ho тoвa e, ĸoeтo иcĸaмe дa нaпpaвим и зa ĸoeтo нacтoявa coбcтвeниĸът нa ĸoмпaниятa\", ĸoмeнтиpa глaвният изпълнитeлeн диpeĸтop нa дpyжecтвoтo Hийлc Kpиcтиaнceн пpeд Вlооmbеrg.Lеgо e ĸoнтpoлиpaнa oт ceмeйcтвoтo нa дaтcĸия милиapдep Kиpĸ Kpиcтeнceн. Имeннo нa нeгoвитe члeнoвe e плaнът цвeтнитe блoĸчeтa дa зaпoчнaт дa ce пpaвят oт \"ycтoйчиви мaтepиaли\" дo 2030 гoдинa.Taзи пpoмянa e чacт oт пo-гoлямaтa cтpaтeгия нa ĸoмпaниятa зa бopбa cъc зaмъpcявaнeтo, пpичинeнo oт изпoлзвaнeтo нa плacтмaca.Πo дyмитe нa Hийл Kpиcтиaнceн вce oщe нe e яcнo дaли тaзи пpoмянa щe имa нeгaтивeн eфeĸт въpxy пeчaлбaтa нa пpoизвoдитeля. Πo нeгoвитe дyми вce oщe имa peдицa \"нeизвecтни\", cвъpзaни c нoвия плaн зa бизнeca нa Lеgо. ", "date": "2018.09.06", "title": "Lеgо вeчe ниĸoгa нямa дa e cъщaтa: Koмпaниятa спира дa пpaви игpaчĸи oт плacтмaca"}
{"url": "http://www.cross.bg/tesla-avtomobila-sityatziya-1583208.html", "text": "/КРОСС/ Изкуственият интелект, с който са оборудвани електромобилите на Tesla, често бе критикуван в медиите за грешките, които допуска. Оказва се обаче, че системата Autopilot наистина може да измъкне автомобила и неговия водач от опасна ситуация и по този начин дори да спаси човешки живот, пише Automedia.На един от каналите в YouTube, посветен на автомобилите Tesla, се появи именно такова видео. В него собственик на Tesla Model 3 разказва за пътен инцидент, като показва и видеозапис от него. Ясно се вижда, как електромобилът се движи по прав участък на пътя, когато е засечен от Toyota Yaris. Малката японска кола се вмъква между два автомобила, като според водача на Tesla-та, само бързите действия на електронната система предотвратяват катастрофа.Студиото Crash Animation Studios се е заинтересувало от случая и пусна в интернет собствено видео, в което с помощта на компютърна графика анализира инцидента. Според анализаторите от студиото, Model 3 се движи със 100 км/ч, а скоростта на Toyota Yaris е около 130 км/ч.Твърди се, че в тази ситуация инцидентът е избегнат само заради автопилота на електромобила. Електронната система реагира за 0,4 секунди и успява да осигури разстояние между двете коли от половин метър. В случая човек би реагирал най-малко за секунда, което със сигурност ще доведе до катастрофа. А при тази висока скорост последствията от може да бъдат фатални.\n\t\t\t\t\t", "date": "2018.09.06", "title": "Изкуствения интелект зад волана: Tesla спаси човек (видео)"}
{"url": "http://www.cross.bg/prodykti-nekov-momchil-1583212.html", "text": "/КРОСС/ Трябва да сме горди българи с историята си, с традициите, които имаме в културното наследство и земеделието. Трябва да върнем българското и затова основната ми кауза, като евродепутат и по която работя е защита на български традиционни продукти – „българско кисело мляко“, „бяло саламурено сирене“, „кашкавал Балкан“ и др. Така българските продукти ще станат конкурентни на единния пазар и ще се знае, че производителите, които използват тази защитена марка произвеждат и продават качествени продукти по традиционни рецепти, а не такива с палмово масло.                        Това заяви евродепутат Момчил Неков, който беше специален гост на откриването на третия национален събор „Млечният път на България през вековете“ в Луковит.                           „Инициативата за защита на традиционни български продукти е в процес. Трябва всички по веригата да се обединим - производители, преработватели, институциите, за да ги защитим пред ЕС“, каза пред журналисти Неков.„Вече е време да озреем и да се обединим, особено в глобализиращия се свят и в контекста на днешния празник – 6 септември. Доказателство е, че винаги когато сме били обединени ние сме успявали, за това трябва да имаме обща цел и кауза, и призовавам производители и преработватели да се сдружат и се надявам, че ще успеем да защитим традиционните си продукти“, заяви Момчил Неков.                         По време на събора Момчил Неков разговаря с млекопроизводители и фермери и им разясни необходимостта да защитят географски указания и защитени наименования за произход, с цел повишаване на тяхната привлекателност, възможност за реализация на пазари и по-добри доходи. Той ги информира и за въвеждане на термина за качество „планински продукт“, тъй като това също е опция за осигуряване на по-добра видимост на продуктите им и осигуряване на пазари.Момчил Неков се включи и в инициираната подписка на събора в подкрепа на пълната забрана за влагане на растителна мазнина в млякото и млечните продукти в България.", "date": "2018.09.06", "title": "М.Неков призова млекопроизводители да се обединят, за да защитят в ЕС българското кисело мляко и сирене"}
{"url": "http://www.cross.bg/pilot-donchev-georgi-1583213.html", "text": "/КРОСС/ Премина втората задължителна част от „мисията“ за сертификция на българския пилотВтората практическа сесия на българския пилот Георги Дончев от немския VLN шампионат за издържливост на легендарно дългото трасе на пистата Нюрбургринг в Германия премина позитивно и Дончев вече е в очакване на становището на регулаторите за получаване на „Nordschleife Permit А“. Поредният уикенд на култовата писта отново бе изпълнен с интригуващи изпитания в преследването на престижния лиценз, който разрешава участие в състезания на смятаната за най-тежката на планетата писта. Предизвикателната ѝ конфигурация от над 24 километра и повече от 80 завоя изисква специална практическа и теоритична подготовка, която вече е в историята за българския пилот. След проблемното, но все пак успешно първо участие, пред Дончев оставаше съвсем малко до заветната цел, но още петъчният ден предвещаваше, че отново не всичко ще премине гладко. Заради закъснелия полет нашият пилот пропусна тренировките и не можа да седне в 235-цата на Ehret Motorsport, за да влезе в ритъм с BMW-то в постоянно променящите се условия на немската писта. Така първото каране за Георги бе чак на квалификацията, а както обикновено стинтът за първия пилот в отбора е белязан от доста инциденти, жълти флагове и дори места с “code 60” (ограничение на скоростта от 60 км./ч. заради проблеми по трасето). Добра квалификация и силен старт на състезанието отведе зеленото BMW до второ място в класа, но след това отново започнаха кризисните ситуации. При втората смяна на Георги възникна проблем с шпилките, закрепващи едно от предните колела.  Отстраняването му забави излизането на българина от бокса и го отведе назад на 13-та позиция, като разстоянието до предните пилоти не му позволи да ги настигне и изпревари, въпреки значително по-доброто темпо. Въпреки „фаталната“ позиция, „мисията“ вече е почти изпълнена - след още вълнуващи обиколки на едно от най-специалните моторспорт места на планетата Георги Дончев изпълни задължителния минимум за сертификация и сега очаква становището на немската федерация по автомобилен спорт DMSB дали ще получи лиценз, който ще му позволи да се изправи пред още по-сериозни предизвикателства на легендарното трасе под Айфел. След втория епизод на „зеления ад“, септември ще продължи интригуващо за екипа на Overdrive Racing. Този уикенд българският пилот ще се надпреварва на друга легендарна писта – СПА в Белгия, в поредния кръг от Porsche Sports Cup Deutchland. На 15-ти предстои поредното издание на Lap Battle на „малкия Нюрбургринг“ – пистата Билщер Берг, а следващия уикенд е кръгът от Carrera Cup на Хокенхайм.", "date": "2018.09.06", "title": "Георги Дончев се пребори с легендарния Нюрбургринг"}
{"url": "http://www.cross.bg/kyoveshi-layra-ministur-1583207.html", "text": "/КРОСС/ Прокурорът от Констанца Адина Флоря е предложението на румънския министър на правосъдието Тудорел Тоадер за поста главен прокурор на Националната дирекция за борба с корупцията, съобщава румънската телевизия DIGI 24. Постът е вакантен от 9 юли, когато Лаура Кьовеши бе освободена от длъжност с указ на президента в съответствие с решение на Конституционния съд.  ", "date": "2018.09.06", "title": "Румънският министър на правосъдието предложи наследник на Лаура Кьовеши"}
{"url": "http://www.cross.bg/kletki-komisiyata-initziativata-1583210.html", "text": "/КРОСС/ Ново европейско законодателство може да забрани на земеделските стопани да отглеждат кокошки носачки, зайци и други животни в клетки. Европейската комисия (ЕК) може да бъде задължена от гражданите на континента, ако гражданската организация „Край на клетките“ успее да събере един милион изявления за подкрепа от поддръжници от най-малко седем различни държави от Евросъюза,пише bulnews.Днес ЕК е решила да регистрира европейската гражданска инициатива „Край на клетките“, която си е поставила целта да се сложи край на „нечовешкото отношение към селскостопанските животни“, отглеждани в клетки, съобщиха от институцията.Организаторите призовават Комисията да предложи законодателство за забрана на използването на: клетки за кокошки носачки, зайци, ярки, бройлери за разплод, пъдпъдъци, патици и гъски; родилни боксове за свине майки; клетки за свине майки и индивидуални боксове за телета, ако вече не са забранени. Решението на Комисията да регистрира инициативата се отнася само до правната допустимост на предложението. На този етап Комисията все още не е анализирала неговото съдържание. Регистрацията на инициативата ще се осъществи на 11 септември. От този момент започва да тече едногодишен срок, в който организаторите могат да събират подписи в подкрепа на инициативата.Ако инициативата събере подкрепа Комисията ще трябва да реагира в срок от три месеца. В Брюксел ще трябва да решат дали да предприемат или да не действия във връзка с искането, като и в двата случая трябва да се обоснове.", "date": "2018.09.06", "title": "ЕС забранява да гледаме зайци, кокошки и други животни и птици в клетки"}
{"url": "http://www.cross.bg/parapeta-sryti-zhena-1583211.html", "text": "/КРОСС/ 70-годишна жена e в тежко състояние, с опасност за живота, след, като парапета на терасата и се срути от 4-ия етаж. Близки коментират, че или е забравила, или не е знаела, че не трябва да се подпира на парапета на балкона, тъй като не е бил укрепен. Била е нарушена целостта на връзката между него и съседната тераса. Блокът е на близо 40 години. Преди няколко месеца други две тераси, на същия блок, са се срутили, за щастие без да има пострадали.", "date": "2018.09.06", "title": "Тераса се срути в Силистра: Възрастна жена е в болница"}
{"url": "http://www.cross.bg/migranti-ispaniya-sredizemno-1583214.html", "text": "/КРОСС/ Повече от 200 мигранти са спасени край бреговете на Испания, съобщават местните власти, цитирани от БГНЕС.Хората били открити на няколко лодки недалеч от остров Алборан в Средиземно море. Един от плавателните съдове потънал, отнемайки живота на петима души. Спасените са транспортирани до град Мотрил, провинция Гранада.През 2015 г., заради активизирането на конфликтите в редица страни от Близкия изток и Северна Африка, рязко нарасна броят на лицата, пристигащи в ЕС от тези региони. Средиземноморският маршрут е основен път за мигрантите, потърсили спасение на Стария континент.От началото на 2018 г. по него са пристигнали над 60 000 души, а повече от 1500 се водят безследно изчезнали. Испания е приела най-много нелегални мигранти – 24 500.", "date": "2018.09.06", "title": "Спасиха над 200 мигранти в Средиземно море"}
{"url": "http://www.cross.bg/iiotova-iliyana-zhivot-1583216.html", "text": "/КРОСС/ Длъжни сме да вдъхнем нов живот на думата \"единение\". Това написа вицепрезидентът на Република България Илияна Йотова в социалната мрежа \"Фейсбук\" по повод 133-ата годишнина от Съединението. \"Единение – това беше идеал на нашите славни герои, съобщава Фокус.Днес, 133 години след Съединението на България, това е само буквосъчетание, което безвъзвратно губи от своето съдържание\", пише вицепрезидентът. \"Заради паметта на дедите ни и бъдещето на децата ни сме длъжни да вдъхнем нов живот в думата „единение“. Само заедно, обединени около обща кауза, можем да изградим по-добро утре. Всички заедно – тези, които живеем в пределите на Родината, и тези, които, принудени или избрали, са я напуснали. Честит празник!\", пише още Илияна Йотова в социалната мрежа. ", "date": "2018.09.06", "title": "Илияна Йотова: Длъжни сме да вдъхнем нов живот на думата \"единение\""}
{"url": "http://www.cross.bg/avtomobil-varna-tzentura-1583217.html", "text": "/КРОСС/ 84-годишен пешеходец е пострадал тежко при инцидент с лек автомобил във Варна. Малко преди 9 часа тази сутрин, близо до Икономическия университет в центъра на града, при пресичане на пешеходна пътека, възрастния мъж е бил ударен от лек автомобил, съобщава БНТ. Шофьор е 27 годишна жена. Пешеходецът е настанен в болница с фрактура на таза и контузии по главата. Няма опасност за живота му. По случая е образувано досъдебно производство.", "date": "2018.09.06", "title": "Автомобил блъсна възрастен мъж в центъра на Варна"}
{"url": "http://www.cross.bg/peskov-nito-kremul-1583219.html", "text": "/КРОСС/ Москва заяви в четвъртък, че твърденията на Великобритания, че Кремъл носи основната отговорност за нападението с невропаралитичния газ „Новичок“ над бившия руски агент Сергей Скрипал в Солзбъри, са „неприемливи“, предават ТАСС и Фокус.„За нас всякакъв вид обвинения към руското ръководство са неприемливи“, заяви говорителят на Кремъл Дмитрий Песков пред журналисти.„Нито висшестоящото ръководство на Русия, нито тези под тях, нито пък който и да е друг официален представител, имат нещо общо със събитията в Солзбъри“, добави той.", "date": "2018.09.06", "title": "Песков:Недопустимо е да бъдат обвинявани руските власти за случая Солсбъри"}
{"url": "http://www.cross.bg/putya-putnata-raiiona-1583195.html", "text": "/КРОСС/ Над 6-километрова опашка се образува на магистрала \"Тракия\" в посока Бургас.От Пътната агенция съобщиха, че в района на 11-я километър камион е разпилял чакъл на пътя.  Движението в района е ограничено.Пътната полиция отклонява колите от магистралата по обходен маршрут през Нови хан.", "date": "2018.09.06", "title": "Над 6 км опашка на \"Тракия\" в посока Бургас: Камион разпиля чакъл на пътя"}
{"url": "http://www.cross.bg/knyaz-batenberg-ychastval-1583197.html", "text": "/КРОСС/ В столицата съединението на Княжество България и Източна Румелия се почита пред мавзолея-костница на Княз Александър Първи Батенберг, съобщава Нова.Това е първият български княз след освобождението на България и последният български монарх, който е участвал пряко във военни действия – той е участвал в Руско-турската война и е бил в отряда на ген. Гурко.На тържествената церемония дойдоха много граждани. „Когато българският народ е бил съединен, той е повдигал планини, обаче, когато е бил разединен, тогава става много жалко”, казва една от дошлите да почетат Княз Батенберг.Той става княз на 22 години, остава у нас 7 години. Съединението се случва с неговото изрично настояване, въпреки международната съпротива на част от Западна Европа и на Русия, а днес обществото му отдава чест.", "date": "2018.09.06", "title": "Софиянци почетоха паметта на Княз Батенберг"}
{"url": "http://www.cross.bg/bulgariya-otnosheniya-yvelichim-1583196.html", "text": "/КРОСС/ Задълбочаване на икономическите отношения и сътрудничество в областта на образованието са били основните теми при срещата между премиера Бойко Борисов и индийския президент Рам Натх Ковинд, съобщават БГНЕС.„Бихме искали да увеличим значително сътрудничеството в бизнеса, инономиката и инвестициите от Индия в България. Особено в областта на образованието имаме поле за засилване на обмена”, заяви президентът Ковинд.Индийският президент използва случая и да поздрави страната ни за 133-ата годишнина от Съединението на България и пожела успех и просперитет на държавата ни.„Това посещение е много знаково за нас и ще спомогне да увеличим интензитета на нашите отношения в различни сфери\", подчерта Борисов.", "date": "2018.09.06", "title": "България и Индия ще работят за задълбочаване на икономическите отношения"}
{"url": "http://www.cross.bg/etna-napomni-sebe-1583199.html", "text": "/КРОСС/ Вулканът Етна напомни за себе си. Това стана с няколко зрелищни експлозии през последните дни. Активността накара властите в Сицилия да обявят жълт код за опасност.С други думи - наблюдението на вулкана ще бъде засилено и ще се задейства постоянен канал за връзка между геолозите в района на кратера и спасителните служби.Със своите 3300 метра височина Етна е най-големият активен вулкан в Европа с чести изригвания от поне 2700 години. Последното по-сериозно беше през зимата на 2008 година.", "date": "2018.09.06", "title": "Вулканът Етна пак напомни за себе си"}
{"url": "http://www.cross.bg/gandi-mahatma-indiya-1583200.html", "text": "/КРОСС/ Паметник на Махатма Ганди беше открит преди малко от президентите на България и Индия. Индийският държавен глава Рам Натх Ковинд е официално посещение у нас по покана на българския държавен глава Румен Радев. ", "date": "2018.09.06", "title": "Президентите на България и Индия откриха ​паметника на Махатма Ганди в София"}
{"url": "http://www.cross.bg/vsichki-dopulnitelno-granichni-1583205.html", "text": "/КРОСС/ Натоварено е движението по всички гранични пунктове на страната, съобщиха за Хоризонт от МВР. Заради многото пътуващи, големи опашки от автомобили са се образували на граничния пункт Кулата, в посока Гърция. На пункта работят всички гишета и има допълнително служители на работа. От МВР призовават хората да проявят търпение и преди да тръгнат на път да подготвят необходимите документи, ако пътуват с деца, за да не се бави допълнително трафикът. ", "date": "2018.09.06", "title": "Движението по всички гранични пунктове е натоварено"}
{"url": "http://www.cross.bg/rabotnitzi-sezonni-brekzit-1583204.html", "text": "/КРОСС/ Отглеждащите плодове и зеленчуци във Великобритания ще могат да наемат имигранти извън ЕС като сезонни работници след Брекзит, съгласно нова пилотна схема. Отливът на работна ръка в сектора от страни от ЕС, най-вече от България и Румъния, принуждава властите да търсят варианти за справяне с кризата.Министрите заявиха, че инициативата, която ще бъде изпробвана от пролета на 2019 година до края на годината, ще помогне за справяне с недостига на сезонни работници. Предвижда се да бъдат издавани 6-месечни визи за около 2 500 работници годишно. Съюзът на британските фермери изрази сериозна загриженост, че недостигът на работници е заплаха за прибирането на реколката. След референдума за Брекзит се наблюдава отлив на сезонни работници от ЕС. Новата схема, обявена от Министерството на околната среда, храните и селското стопанство, на практика ще влезе в сила по време на така наречения „преходен период“ след Брекзит. Министрите обаче заявиха, че пилотната програма ще бъде следена много внимателно и може да бъде прекратена, ако се установи, че имигрантите не са завръщат в страните си след изтичането на техните визи. ", "date": "2018.09.06", "title": "Великобритания ще може да наема имигранти извън ЕС като сезонни работници след Брекзит"}
{"url": "http://www.cross.bg/vreme-bulgariya-london-1583203.html", "text": "/КРОСС/ Лидерът на БСП - София Калоян Паргов ще участва в международната конференция \"От комунизъм към капитализъм: Има ли край на прехода в Източна Европа?\", организирана от \"Милениум клуб България\" в Лондон. Форумът е част от кампанията на сдружението на младите българи в чужбина, родени след 1981 г. \"Краят на прехода\". Калоян Паргов заминава за английската столица в петък, а конференцията ще се проведе на 9 септември, неделя, от 10,00 часа, британско време (12,00 часа, българско) в Oxford and Cambridge Club в Лондон.Лидерът на столичните социалисти ще изнесе доклад по време на конференцията, в който ще направи преглед на политическото и икономическото състояние на България по време на прехода. Освен това, на форума в Лондон Калоян Паргов ще представи и философията на \"Визия за България\" на БСП.В конференцията ще участват български и международни академици от реномирани университети (London School of Economics and Political Science, Keele University, University College London, University of Oxford и др.), икономически експерти и политици. Сред участниците ще бъде и княз Кирил Сакскобургготски.По време на визитата си в английската столица, лидерът на социалистите от София ще има редица срещи с българи, част от \"Милениум клуб\", на които ще обсъди различните възможности те да бъдат полезни на България с експертизата и опита си.", "date": "2018.09.06", "title": "Калоян Паргов ще участва в международна конференция на \"Милениум клуб България\" в Лондон"}
{"url": "http://www.cross.bg/loyford-kristofur-kenedi-1583202.html", "text": "/КРОСС/ На 63-годишна възраст почина актьорът Кристофър Лоуфорд, племенник на 35-ия президент на САЩ Джон Кенеди, предава people.com.Лоуфорд беше познат на широката публика с участието си в сериалите \"Всички мои деца\", \"Централна болница\" и в лентата \"Терминатор-3:Бунтът на машините\".На актьора трябвало да бъде оказана спешна медицинска помощ след занимания с йога, но лекарите така и не могли да спасят живота му. Точната причина за смъртта на Лоуфорд се изяснява. Отбелязва се, че през 70-те и 80-те години на миналия век, той е имал проблеми с наркотици и се е борил със своята зависимост.Актьорът е работил като кореспондент на сп. Екстра\" и е удостоен със званието автор на най-продаваната книга със \" Symptoms of Withdrawal\" /Симптоми на отмяната/, написана през 2006 година. Кристофър Лоуфорд е син на Патриша Кенеди, сестрата на бившия президент на САЩ, и на актьора Питър Лоуфорд.", "date": "2018.09.06", "title": "Почина актьорът Кристофър Лоуфорд"}
{"url": "http://www.cross.bg/more-sredizemno-voennoto-1583206.html", "text": "/КРОСС/ Два стратегически бомбардировача Ту-160 проведоха учения в Средиземно море, съобщиха от руското военно министерство, цитирани от РИА Новости.Те излетяха от летище Енгелс. Полетът е бил над неутрални води на Каспийско и на Средиземно море.Както отбелязаха от военното ведомство в Москва, самолетите летяха 10 часа на ниско ниво при сложни метеорологични условия. При това бомбардировачите успешно проведоха условен пуск на крилати ракети по наземни цели.Освен това, екипажите на стратегическите ракетоносци отработиха управление на високоточно оръжие на борда на самолетите, предаване информация на командните пунктове за далечна авиация по маршрута на полета и взаимодействие с изтребители за прикритие.В отделни маршрути полетът на стратегическите ракетоносци бе съпроводен от изтребители на морската авиация Су-30 и Су-33, излетели от летище Хмеймим в Сирия.\"Полетът на самолетите бе изпълнен в строго съответствие с международните правила за използване на въздушното пространство, не нарушавайки границите на другите държави\", подчертаха от военното ведомство.В края на август външният министър Сергей Лавров заяви, че ученията на Военноморските и Военнокосмическите сили в Средиземно море се изпълняват в пълно съответствие с международните норми.Във военното министерство на САЩ по-рано заявиха, че разчитат руските кораби да се държат \"безопасно и професионално\" по време на предстоящите през септември учения в Средиземно море.\"Защо такава бурна реакция има на Запад - не зная. Смятам, че е по-добре да питаме тези, които се опитват да организират буря в чаша вода. Допускам, че това е резултат от заплахите, които сега разпространяват по цял свят, обвинявайки Русия във всичко, което се случва на планетата без изключение. Освен това, според мен, не са ни инкриминирали отговорността за земетресенията и за вълните цунами\", допълни (иронично - б.р.) Лавров.", "date": "2018.09.06", "title": "Два Ту-160 проведоха учение над Средиземно море"}
{"url": "http://www.cross.bg/rhone-ato-model-1583188.html", "text": "/КРОСС/Aмepиĸaнcĸият тexнoлoгичeн лидep Аррlе щe пpeдcтaви нoвoтo пoĸoлeниe іРhоnе нa тpaдициoннoтo cи ceптeмвpийcĸo cъбитиe, ĸoeтo e нacpoчeнo зa иднaтa cpядa. Cлeд ĸaтo oт дocтa вpeмe ce ĸoмeнтиpa, чe ĸoмпaниятa щe пoĸaжe paзнoцвeтнa гaмa oт cмapтфoнитe cи, cтaнa яcнo и ĸaĸ тoчнo щe ce ĸaзвa нacлeдниĸът нa юбилeйния мoдeл Х, пише money.bg.Oт cпeциaлизиpaния caйт 9tо5Мас твъpдят, чe тoй щe нocи имeтo \"іРhоnе ХЅ\". Bĸлючвaнeтo нa бyĸвaтa \"Ѕ\" нe e изнeнaдвaщo, ĸaтo и пpи пpeдишнитe мoдeли cлeд дeбютa нa флaгмaнитe излизaшe и тяxнa Ѕ вepcия - іРhоnе 4 и іРhоnе 4ѕ, іРhоnе 5 и іРhоnе 5ѕ, и т.н.A ceгa зa юбилeйният мoдeл. Toй бeшe ĸpъcтeн іРhоnе Х, ĸaтo вмecтo apaбcĸoтo 10 бeшe изпoлзвaнo pимcĸoтo Х. Зa мнoгo xopa oбaчe тoй cи ocтaнa іРhоnе \"eĸc\". И тoвa e пpичинaтa бъдeщият мoдeл ХЅ дa cтaнe oбeĸт нa дocтa шeги в coциaлнитe мpeжи.B Тwіttеr няĸoи xopa cвъpзaxa идeятa c ХЅ c oзнaчeниeтo \"ехtrа ѕmаll\" (oт aнгл. мнoгo мaлъĸ, изпoлзвaн ĸaтo paзмep зa дpexи, нaпpимep). Дpyги пъĸ cвъpзaxa пpoизнoшeниeтo нa ХЅ c дyмaтa \"ехсеѕѕ\" (oт aнгл. излишъĸ). ", "date": "2018.09.06", "title": "Hoвият іРhоnе идвa cлeдвaщaтa ceдмицa. И вeчe е ясно как ще се казва"}
{"url": "http://www.cross.bg/svoge-sofiya-ii--1583184.html", "text": "/КРОСС/  Утре - 7 септември, ще се преасфалтира участъкът от път II-16 Своге - София. Ремонтните работи ще са в отсечката от водостока, преди пътния инцидент, до моста над река Лесковдолска. Движението в участъка от второкласния път ще бъде спряно. Обходните маршрути за леките автомобили са път II-81 София - Монтана и след това път III-164 Своге - Искрец - Бучин проход. Път II-81 - проход „Петрохан“, на територията на Софийска област, също е в ремонт и в този участък шофьорите трябва да карат с по-ниска скорост и да спазват стриктно пътната сигнализация.  Тежкотоварните камиони и автобусите, идващи от Видин по път Е-79 и пътуващи към Своге, за да не влизат в Искърското дефиле ще бъдат отклонявани при Ребърково в посока Ботевград. Леките автомобили и локалният трафик, пътуващ от София към Своге, ще могат да преминават по път II-16 в двете посоки до отклонението за село Редина. ", "date": "2018.09.06", "title": "На 7 септември ще се преасфалтира участъкът от път II-16 Своге - София"}
{"url": "http://www.cross.bg/dolapa-papi-piptovalytite-1583186.html", "text": "/КРОСС/Kpиптoвaлyтитe пpeживяxa oщe eдин ĸpизиceн дeн, ĸaтo зaпиcaxa pязъĸ cпaд двa пъти в paмĸитe нa 24 чaca. Дигитaлнитe пapи пaднaxa дo нaй-ниcĸoтo cи paвнищe зa пocлeднитe 9 мeceцa нa фoнa нa oпaceниятa, чe пo-шиpoĸoтo им пpилoжeниe нa финaнcoвия пaзap щe ce зaбaви, съобщава money.bg.Віtсоіn изгyби 9,8% oт cтoйнocттa cи дo нивo oт 6422 дoлapa пo вpeмe нa paннaтa тъpгoвия в Xoнĸoнг. Oт Вlооmbеrg пocoчвaт, чe изчиcлявaният oт тяx индeĸc, oтчитaщ движeниeтo нa ĸpиптoвaлyтитe, e пaднaл дo нaй-ниcĸoтo cи нивo oт нoeмвpи 2017 гoдинa нacaм.Дo гoлямa cтeпeн зa тoвa пpинoc имa и pязĸoтo пoeвтинявaнe нa ocтaнaлитe гoлeми дигитaлни вaлyти, ĸaтo Rіррlе, Еthеr и Lіtесоіn.Πopeдицa лoши нoвини зa инвecтитopитe в ĸpиптoвaлyтитe пpeдизвиĸaxa ocтpoтo пoeвтинявaнe пpeз пocлeднитe 24 чaca. Oт Вuѕіnеѕѕ Іnѕіdеr cъoбщиxa в cpядa, чe oт Gоldmаn Ѕасhѕ ca ce oтĸaзaли oт плaнa cи дa вĸлючaт тъpгoвиятa c дигитaлни пapи в дeйнocттa cи.B cъщoтo вpeмe плaтфopмaтa зa тъpгoвия c финaнcoви инcтpyмeнти ЅhареЅhіft oбяви в чeтвъpтъĸ, чe щe имa нoви изиcĸвaния зa пoтpeбитeлитe cи зa въвeждaнe нa лични дaнни. A имeннo aнoнимнocттa e cpeд ocнoвнитe пpeдимcтвa нa ĸpиптoвaлyтитe.Aнaлизaтopът oт Аѕіа Расіfіс в Оаndа Соrр. Cтивън Инec oчaĸвa тeндeнциятa нa cпaд пpи дигитaлнитe пapи дa ce зaпaзи. Πo нeгoвитe дyми e възмoжнo Віtсоіn дa дocтигнe нoвo дънo и дa минe нoвa гpaницa oт 5000 дoлapa.Oт нaчaлoтo нa гoдинaтa пaзapнaтa ĸaпитaлизaция нa нaй-гoлeмитe ĸpиптoвaлyти, oтчитaнa oт плaтфopмaтa СоіnМаrkеtСар ce e cвилa c oĸoлo 75% oт пиĸa cи пpeз янyapи, ĸoгaтo дocтигнa дo 204 милиapдa дoлapa. ", "date": "2018.09.06", "title": "Криптовалутите поевтиняха до най-ниското си ниво от 9 месеца"}
{"url": "http://www.cross.bg/zala-ryskiya-bulgariya-1583185.html", "text": "/КРОСС/ Първият концерт от тематичния цикъл \"Руски приказки\" ще се състои на 21 септември в зала \"България\". Програмата включва две знакови произведения на руския романтизъм - Концерт за пиано 2 и \"Симфония 2\" от Сергей Рахманинов. Промяната се налага заради заболяване на големия грузински бас, който изказа искреното си съжаление, че няма да успее да се срещне с почитателите си през септември. Солист в Концерта за пиано 2 ще бъде един от най-възхваляваните  македонски пианисти Дино Имери, който в последните години се превърна в любимец и на българските меломани. \"Симфония 2\" ще звучи във втората част на вечерта. Диригентът Найден Тодоров ще води оркестъра в яркото произведение на руския класик. Билетите важат без презаверка. Софийската филхармония дава възможност и за презаверка на билетите за концерта на оперната дива Анджела Георгиу на 25 февруари в зала 1 на НДК. Всички, които желаят да върнат закупени билети, могат да го направят на касата на зала \"България\" и в партньорските мрежи.", "date": "2018.09.06", "title": "Концертът на Паата Бурчуладзе в София се мести"}
{"url": "http://www.cross.bg/spravedlivost-palata-nadpisi-1583190.html", "text": "/КРОСС/ Съдебната палата в Пазарджик осъмна днес с плакати с надписи „Искаме справедливост“.По непотвърдена информация инициативата е на съучениците и приятелите на 16 годишно момче, което загина преди седмица, след като беше ударено от автомобил, управляван от водач в нетрезво състояние, съобщи БНР.Близки и приятели на момчето протестираха и вчера пред сградата на съда срещу решението на магистратите да освободят под парична гаранция от 10 хиляди лева водачът на автомобила, предизвикал инцидента.Протести са насрочени и за събота.", "date": "2018.09.06", "title": "Съдебната палата в Пазарджик осъмна с плакати с надписи „Искаме справедливост“"}
{"url": "http://www.cross.bg/skripal-okazaha-siriiiskata-1583191.html", "text": "/КРОСС/ Двамата заподозрени  за отравянето на бившия офицер на ГРУ Сергей Скрипал   и дъщеря му Джулия в Солсбъри  - Александър Петров и Руслан Боширов се оказаха британски актьори,  Пол Колинсън и Джефри Фийлдс,  а видеото от камерите за видеонаблюдение на които са заснети, се оказаха снимки от поредицата на сериала \"KGB Spy\", който беше показан по  британската телевизия в началото на 2000-те.Това съобщи на страницата си във Facebook продуцентът на сериала  Майкъл Кълиган, пиши сайт \"Приятели, това е нещо невероятно . Това е по-забавно от мистър Бийн. Майка Тереза (очевидно авторът е имал предвид британския премиер Тереза Мей) показва снимки на двама руснаци, които са били снимани в моя сериал от преди 20 години, дори взеха и кадъра от там. Между другото, момчета - са  британци, обаче, в други филми, не съм ги виждал да се снимат. Може би наистина отидоха да работят за КГБ \", пише Кълиган с усмивка.Постът във фейсбука на продуцента  в социалната мрежа събра повече от 100 коментара и лайкове за 45 минути, но по-късно бе премахнат, вероятно от администрацията на Facebook.                       Скотланд Ярд  трябваше изгледа  всички филми, започвайки от 1988 г.! И сега погледнете снимките  по-надолу.Как може двамата да минат през един и същ коридор, в едно и същото време, секунда в секунда ? Между другото, защо тази информация се появи точно сега?През март 2018 г. се случи \"отравянето на  Скрипал\" при подготовката и изпълнението на операцията на сирийската армия за освобождаване на Източната част на Сирия.През септември 2018 г. сирийската армия подготвя операция за елиминиране на екстремистите в Идлиб (северозападна часта на Сирия) За пореден път  Русия е обвинена, че \"се опитва да убие Скрипал \" и отново има провокация  за използване на \"химическо оръжие\", този път в  Идлиб. ", "date": "2018.09.06", "title": "Руснаци, заподозрени в отравяне на Скрипал, се оказаха британски актьори"}
{"url": "http://www.cross.bg/karayancheva-suedinenieto-plovdiv-1583192.html", "text": "/КРОСС/ Председателят на Народното събрание Цвета Караянчева присъства на тържествената света литургия в църквата „Св. Богородица“ в Пловдив по случай 133-ата годишнинаот Съединението на Княжество България и Източна Румелия и празника на града. ", "date": "2018.09.06", "title": "Цвета Караянчева присъства на тържествената света литургия в църквата „Св. Богородица“ по случай Съединението "}
{"url": "http://www.cross.bg/plovdiv-godini-kraii-1583189.html", "text": "/КРОСС/ Жители на села от Родопската яка край Пловдив протестират срещу намеренията за разширяване на мраморната кариера край Белащица. Според местните тя и в момента създава опасност за околната среда и за здравето на хората.Колоната протестиращи се насочи към кръговото на Околовръстното шосе край Пловдив, предаде bTV. Д-р Костадин Сотиров практикува в Белащица от 32 години. Статистиката му е стряскаща. „Преди да започне интензивният добив на материали – това е преди 20-25 години, сравнено със сега, около 10 пъти се е увеличила заболеваемостта от хронични белодробни заболявания при децата, и около  4 пъти при възрастните”, поясни лекарят.През юни РИОСВ измерва чистотата на въздуха в центъра на Белащица. Времето обаче е дъждовно.„Не сме установили отклонение в нормите, определени в нормативните документи”, каза Марияна Кондаклиева  от РИОСВ – Пловдив. При друга проверка обаче се оказва, че вятърът е вдигнал бял прашен облак чак до  покрайнините на Пловдив.„Имаше разпространение на прах извън площадката на концесионера и затова сме наложили имуществена санкция”, допълни Кондаклиева.  Единият от двамата концесионери на кариерата възнамерява да увеличи площта за добив с още  50 декара за нови 25 години, което взривява търпението на местните. Те са събрали и подписи. От фирмата-концесионер изпратиха писмено становище, в което обясняват, че рекултивацията на издълбаните вече склонове е невъзможна, без изкопаването на нови 50 декара от находището. ", "date": "2018.09.06", "title": "Жители на пловдивски села с протест срещу разширяването на мраморна кариера"}
{"url": "http://www.cross.bg/iiork-polet-bolnitza-1583193.html", "text": "/КРОСС/ Пътници на презокеански полет са приети спешно в болница със симптоми на грип.Самолетът е бил по дестинация Дубай – Ню Йорк. По време на 14-часовия полет здравословното състояние на около стотина пътници се е влошило, съобщава телевизия SkyNews. Пътниците са свалени от машината след медицински преглед.Установено е, че 19 души са болни. При всички се наблюдава висока температура, кашлица и повръщане.Някои от пътниците са участвали в поклонението в свещения мюсюлмански град Мека, където е регистриран грипен вирус, съобщиха здравните власти в Ню Йорк.  На борда е бил и рап изпълнителят Ванила Айс, който не е сред заразените. ", "date": "2018.09.06", "title": "19 пътници на самолет влязоха в болница заради грип"}
{"url": "http://www.cross.bg/korneliya-ninova-dneshnoto-1583194.html", "text": "/КРОСС/ \"Честит празник, българи! Съединението на Княжество България с Източна Румелия е велико дело на големи родолюбци. Даваме им своята почит и признание. Гордеем се, че сме техни наследници, но сме и техни длъжници\", пише във Фейсбук лидерът на БСП Корнелия Нинова по повод Деня на Съединението. По думите й днес е била поставена граница помежду ни и сме разделени от противоборства. Корнелия Нинова смята, че вина за това имат и политиците. \"Но е ударил часът за днешното Съединение. Знам, че всеки има своите мечти, тревоги, успехи или болки. Всеки избира и своите политически възгледи. Нормално е да сме различни. Но над нашите различия стоят общочовешки и общобългарски ценности. В тяхно име и със силата на националната енергия, можем да потърсим днешното обединение за утрешна България\", пише още Корнелия Нинова.", "date": "2018.09.06", "title": "Корнелия Нинова: Удари часът за днешното Съединение"}
{"url": "http://www.cross.bg/sinut-danuchni-banderol-1583222.html", "text": "/КРОСС/ Осем са обвинените след акцията на специализираната прокуратура във „Винпром Карнобат”. Сред тях са собственикът Миню Стайков, синът му Стайко и синът на кмета на Карнобат Иван Димитров.Според обвинението, всички осем са участвали в организирана престъпна група за продажба на акцизни стоки без бандерол, извършване на данъчни престъпления и пране на пари.", "date": "2018.09.06", "title": "Осем с обвинения след акцията на прокуратура във \"Винпром Карнобат\""}
{"url": "http://www.cross.bg/tyrtziya-predstaven-t-1583221.html", "text": "/КРОСС/ Турция показа полета на първия произведен в страната вертолет, написа местният в. Хюриет.На тържествена церемония в Анкара днес бе представен хеликоптерът Т625. Разработката на авиационен концерн може да бъде използвана и за цивилни, и за военни цели. Машината също може да лети при всякакви метеорологични условия. От правителството на Турция поздравиха работниците и служителите в предприятието с успешното завършване на проекта.Двуместният хеликоптер се разработваше от 2013 г. Негов прототип бе представен миналата година на авиационното изложение във френския град Бурже, а изпитанията на машината завършиха преди четири дни. Очаква се масовото производство на Т625 да започне през 2021 г.\n\t\t\t\t\t", "date": "2018.09.06", "title": "Турция впоказа първия си вертолет (видео)"}
{"url": "http://www.cross.bg/gurtziya-bulgari-tazi-1583178.html", "text": "/КРОСС/ Хиляди български туристи и тази година избраха Гърция за почивните дни за националния ни празник. С топло за сезона време и намалени цени на туристическите услуги, българите се насочиха за почивка предимно към Северна Гърция.Халкидики отново е предпочитано място. „Близо е и плажовете са прекрасни“, споделят българи, които още от вчера след обяд се настаниха в хотелите при много по-ниски цени.От Солун до Александруполис повечето туристи тези дни са българи. На островите Тасос и Самотраки хотелите са заети предимно от българи до края на седмицата, съобщават гръцките туристически агенции.От рано тази сутрин е засилено движението към Гърция от всички гранични пунктове с България. За да избегнат силния трафик днес, много българи пътуваха през нощта.По пътищата в Северна Гърция трафикът е без проблеми. Синоптиците обещават слънчево и топло време до края на седмицата.", "date": "2018.09.06", "title": "Хиляди българи и тази година избраха Гърция за почивните дни"}
{"url": "http://www.cross.bg/vlasti-prevozvachite-hurvatskite-1583176.html", "text": "/КРОСС/ Бежанци използват граничните пунктове на Европа и се качват тайно в български камиони. Властите често ги хващат, но и наказват шофьорите.  Български превозвачи се обърнаха към „Здравей, България”, за да разкажат как се случва това и какви са последствията за тях. Само през последните дни на границата между Сърбия и Хърватия са задържани 15 мигранти и са глобени петима шофьори.Повечето мигранти избират за крайна дестинация Англия и Германия, твърдят българските превозвачи. Вмъкват се в каросериите на камионите по време на почивките на шофьорите или преди граничните пунктове.„Този проблем е от няколко години и е най-сериозно изразен на Кале, Франция, където масово има набези на мигранти. Отскоро проблемът се появи на сръбско-хърватската граница”, разказа Йордан Арабаджиев, председател на Съюза на превозвачите в България.Димитър е международен шофьор повече от 20 години. В събота, 2 септември, е заловен от хърватските власти на границата със Сърбия. Той изпълнява курс от България към Италия, превозва желязо. При проверка хърватските власти намират в каросерията четирима мъже от Афганистан. По думите на шофьора мигрантите се озовават в камиона му без негово знание и със съдействието на сръбските митничари.„Тази година на сръбско-хърватската граница имаме над 20 случая, обжалвали сме 15 от тях , но все още нямаме решение по този казус”, поясни Арабаджиев.Преди няколко месеца представители на Съюза на превозвачите се срещат със сръбските и хърватските власти, за да потърсят съдействие за решаване на проблема.„Поставихме много остро проблема, но за съжаление според нас това е по-скоро схема на сръбските митнически власти, които пропускат безпроблемно камиони, където има бежанци”, каза Йордан Арабаджиев.Глобата, която плаща всеки шофьори, в чийто камион е заловен мигрант, е около 4500 евро. За 2017 година сигналите са 220, 123 от които са обжалвани. В 87 от случаите глобите са отменени. Повечето от тях са в района на Кале.Схемата работи по-лесно в държавите от Европейския съюз, тъй като там камионите не се пломбират. Мигрантите успяват и по други начини – режат брезента или се качват върху камиона. Загубите за превозвачите са в размер на хиляди левове. Проведени са срещи както с френските власти, така и с българското Министерство на външните работи. Шофьорите са инструктирани как да процедират на френската граница.По думите на превозвачите през 2018 година набезите на мигрантите на френската граница са ограничени, но на сръбско-хърватска територия \"ужилените\" шофьори са десетки.", "date": "2018.09.06", "title": "Мигранти се качват тайно в български камиони по границите"}
{"url": "http://www.cross.bg/promenliva-severozapaden-ymeren-1583179.html", "text": "/КРОСС/ Днес облачността над страната ще е променлива и на отделни места, главно в източните райони ще има превалявания. Ще духа до умерен северозападен вятър. Максимални температури между 25° и 30°, в София около 25°. Атмосферното налягане ще се задържи почти без промяна - по-ниско от средното за месеца. Такава е прогнозата за времето на Националния институт по метеорология и хидрология (НИМХ), съобщи за Агенция \"Фокус\" дежурният синоптик Георги Цеков.По Черноморието ще бъде ветровито – ще духа умерен северозападен вятър. Облачността ще е променлива и на отделни места ще превали слабо. Максималните температурище са между 26° и 28°. Температурата на морската вода е 25-26°. Вълнението на морето ще бъде 2-3 бала.Над планините ще има променлива облачност и на отделни места ще превали краткотраен дъжд. Ще духа умерен северозападен вятър. Максимална температура на височина 1200 метра около 19°, на 2000 метра – около 12°.", "date": "2018.09.06", "title": "НИМХ: Днес облачността над страната ще е променлива, в източните райони ще има превалявания"}
{"url": "http://www.cross.bg/bulgariya-boiiko-borisov-1583180.html", "text": "/КРОСС/ Честваме 133-тата годишнина от Съединението на България с Източна Румелия. Победа, която сами сме извоювали. Вярвам, че и днес носим този несломим дух. Това е написал премиерът Бойко Борисов в профила си в социалната мрежа по повод 133-тата годишнина от Съединението на България, съобщава Фокус.„Единството е това, което ни държи в моментите на изпитания и трудности. И днес единни трябва да работим за просперираща държава, без да чакаме друг. Ако се поучим от миналото си и вложим усилията си в настоящето, България ще бъде по-добро място за достоен живот на всички българи.Честит празник“, е написал още Бойко Борисов.                        ", "date": "2018.09.06", "title": "Бойко Борисов: Ако се поучим от миналото си и вложим усилията си в настоящето, България ще бъде по-добро място"}
{"url": "http://www.cross.bg/phenyan-chen-yn-kraya-1583181.html", "text": "/КРОСС/ Лидерът на Северна Корея Ким Чен-ун е помолил специалния посланик на Южна Корея в Пхенян да предаде послание към американските власти, предава , като се позовава на „Yonhap“, съобщава Фокус.Те са се срещнали в Пхенян и специалният посланик е предал писмо от южнокорейския президент Мун Дже-ин.След срещата посланикът заяви, че Ким Чен-ун не е съгласен с мнението на Вашингтон, че не е постигнат прогрес по въпроса за ядреното разоръжаване на Корейския полуостров. Севернокорейският лидер също е отбелязал, че демонтирането на полигона Пхунгери практически е лишил страната от възможността за провеждане на нови ядрени опити. По думите му, международната общност не е оценила в пълен размер акта на Пхенян.В същото време Ким е заявил, че продължава да се надява на завършек на процеса на урегулиране на ситуацията на полуострова и нормализация в отношенията със САЩ до края на президентския мандат на Доналд Тръмп през януари 2021 година.Той е добавил и че не свързва формалното споразумение за края на войната на Корейския полуостров с присъствието на американски войски в региона.", "date": "2018.09.06", "title": "Ким Чен-ун предаде послание до властите на САЩ"}
{"url": "http://www.cross.bg/taka-britanskiya-istoriyata-1583182.html", "text": "/КРОСС/ Москва в най-близко време ще запознае света с историята на „Делото Скрипал“, заявиха от руското Министерство на външните работи, цитирано от TACC, съобщава Фокус.\"В близко бъдеще отново ще запознаем международната общност с историята на въпроса. Ще направим това в Хага и Ню Йорк . Бъдете сигурни, че на британските опити да се търси повод нови и нови атаки срещу нас рано или късно ще бъде сложен карай ..\", - отбелязват от Министерството.Руското външно министерство също така отбеляза, че считат за неприемливи тона на речта на британския премиер Тереза Май за инцидента в Солсбъри и отхвърлят инсинуациите на Лондон.\"Речта на британския премиер Тереза Мей в британския парламент на 5 септември по така наречения „Случай Скрипал и инцидента с отравянето на двама британски граждани в Еймсбъри е формулирано в абсолютно неприемлив тон. Тя съдържа редица категорични обвинения по адрес на Руската федерация, и двамата, както се твърди, наши граждани.Ние решително отхвърляме тези инсинуации\", подчертават от Министерството.Също така се посочва невъзможността на Организацията за забрана на химическите оръжия (ОЗХО) и британската лаборатория в Портън-Даун да установят страната на произход на веществото в инцидентите в Солсбъри и Еймсбъри.Министерството посочи, че работата по тези химикали в продължение на десетилетия, се провежда в редица страни, сред които са САЩ, Великобритания, Германия, Швеция, Чехия и Холандия.", "date": "2018.09.06", "title": "Москва в най-близко време ще запознае света с историята на „Делото Скрипал“"}
{"url": "http://www.cross.bg/severen-potok-shvetziya-1583183.html", "text": "/КРОСС/ Шведските политици смятат  за необходимото да блокират  изпълнението на проекта \"Северен поток-2\".  Представители на различни партии в страната се изказаха в подкрепа на такова решение.Проучване сред представители на политическите сили в Швеция, бе проведено от радиостанцията Sveriges Radio.На практика всички участници в анкетата се обявиха в подкрепата за спирането на изграждането на газопровода \"Северен поток-2\".\"Много лошо предложение\" по отношение на енергийната политика и екологията  - категорична в думите си  Карин Енстром  от Партията на умерената коалиция по въпросите на ЕС.Не се и съмнява в спирането на проекта и Йенс Холм  - член на Съвета по европейските въпроси и депутат от лявата партия. Политикът дори обясни на журналистите как това ще се стане.\"Ако искаме да спрем вноса на природен газ за Европа, ние ще можем да го направим, необходимо само  да се намери правно решение  за това или да се гласуват новите  закони. Нищо по-сложно  от това не се изисква \" - допълни Йенс Холм.По рано през седмицата компания Nord Stream 2 AG разпространи съобщение  , че строителството на  Северен поток-2\" започна  във Финландия.  Работите ще се извършват денонощно и без почивни дни, съобщиха още  от компанията. ", "date": "2018.09.06", "title": "Швеция възнамерява да блокира \"Северен поток\" - 2"}
{"url": "http://www.cross.bg/mlechniyat-vreme-mlechni-1583174.html", "text": "/КРОСС/ По време на Третият национален събор „Млечният път на България през вековете\", който ще продължи до 8 септември, млекопреработватели, млекопроизводители, производители на закваски, на машини, на хляб, вино и земеделски производители на различни видове храни ще покажат своите продукти, които посетителите ще могат да опитат и да им се насладят.В специална демонстрационна зона фирми от млекопреработвателния бранш ще демонстрират как се прави кисело мляко в йогортиера и в домашни услови, как се събира сено и се доят овце.За най-малките посетители на събора е направена кулинарна школа „Детски млечни вкусотии\".В конкурса „Млечният вкус\" ще бъдат представени ястия с мляко и млечни продукти от региона на Луковит. По време на конференция ще бъде обсъдено бъдещето на млечния сектор и неговите проблеми. ", "date": "2018.09.06", "title": "Открива Третият национален събор „Млечният път на България през вековете“ в Луковит"}
{"url": "http://www.cross.bg/chorbadzhiiiski-deiistva-hybchev-1583175.html", "text": "/КРОСС/ България стартира участието си в новосъздадения от УЕФА турнир Лига на нациите. Макар и даваща изключителна възможност за участие на Евро 2020, въпросната надпревара сякаш не се приема с особен интерес у нас. За пореден път \"лъвовете\" на Петър Хубчев останаха в миманса, бидейки изместени от новини около грандовете Лудогоец, ЦСКА и Левски.Задаващото се гостуване на Словения обаче може да бъде отправна точка за едно ново, по-добро \"лъвско\" начало. Стъпка напред към реанимирането на държавния тим и възвръщането на неговото приоритетно място в сърцата на българския запалянко.Довечера съставът ни няма да има много общо с този от последните мачове срещу Босна и Херцеговина и Казахстан през март. Някои от играчите са контузени, други са без отбори, а трети са в слаба форма и не получиха повиквателни. Това пък ще даде шанс на тези, които хванаха окото на Хубчев от началото на сезона, да се докажат.На вратата със сигурност ще е Пламен Илиев, а в отсъствието на Антон Недялков най-вероятно четиримата в защита ще са Страхил Попов, Николай Бодуров, Божидар Чорбаджийски и Васил Божиков. Не е изключено и Божиков да действа в центъра на отбраната вместо Чорбаджийски, а ляв бек да е Иван Горанов. Двойка вътрешни халфове ще са Георги Костадинов и Симеон Славчев, а малко пред тях ще играе Галин Иванов. Ивелин Попов ще води атаката, подкрепян по фланговете от Кирил Десподов и Тодор Неделев.Словенците имат немалко кадрови проблеми. Големият липсващ в техния състав ще е Ян Облак. Вратарят на Атлетико Мадрид отказа повиквателната с мотива, че го мъчат болки в рамото, но това не му попречи да играе за \"дюшекчиите\" през уикенда. Травма остави извън сметките на селекционера Томаж Кавчич и основния халф Йосип Иличич. Домакините ще разчитат най-вече на Кевин Кампъл и Ясмин Куртич в средата на терена, както и на лявото крило Бенямин Вербич, който прави силни мачове за Динамо (Киев). Титуляр за Словения се очаква да е и бившият нападател на Лудогорец Роман Безяк. Той ще действа по десния фланг на атаката, а изнесен напред ще е Тим Матавж.Статистиката сочи, че словенците никога не са вкарвали гол на \"трикольорите\". Двата тима бяха в една група в квалификациите за Евро 2008, когато нашите спечелиха с 3:0 в София и с 2:0 в Целье.Главен съдия на срещата е италианецът Давиде Маса, с помощници Филипо Мели и Алберто Тегони. Допълнителни асистент арбитри са Паоло Валери и Микеле Фабри. Четвърти рефер е Алесандро Констанцо.", "date": "2018.09.06", "title": "България стартира участието си в новия турнир на УЕФА Лига на нациите"}
{"url": "http://www.cross.bg/turnovo-veliko-pozhara-1583209.html", "text": "/КРОСС/Мълния е предизвикала пожар в апартамент в Горна Оряховица по време на разразилата се силна гръмотевична буря с пороен дъжд в сряда вечерта, съобщиха от пожарната във Велико Търново.Сигналът за пожара в жилище на ул.\"Родопи\" е получен в 18.27 ч. в Оперативен център Велико Търново  от тел.112 . Веднага на мястото пристигнал специализиран автомобил с трима огнеборци, които овладели стихията.Огънят обаче е унищожил обзавеждане, техника, има опушени 100 кв.м стени.Според данни на живущи в блока, непосредствено преди пожара сградата е била поразена от мълния.", "date": "2018.09.06", "title": "Мълния подпали дом в Горна Оряховица"}
{"url": "http://www.cross.bg/rodeni-na-septemvri-1583164.html", "text": "/КРОСС/Проф. Анатоли Кръстев, музикантБисер Петков, министър на труда и социалната политикаДжина Стоева, поп-фолк певицаЧл.-кор. проф. Иван Ангелов, икономистКрум Дончев, автомобилен състезател, рали пилотЛорита Радева, общинска съветничка Малина Николова, областен управител на ВрацаРумен Боев, юрист, член на ВССРумяна Кючукова, заместник-председател на Международната инвестиционнна банкаСтефан Радев, кмет на СливенСтоян Тонев, зам.-председател на Специализирания наказателен съд  ", "date": "2018.09.06", "title": "Родени на 6 септември"}
{"url": "http://www.cross.bg/chasa-suedinenieto-bulgariya-1583163.html", "text": "/КРОСС/ От 20.30 часа на площад „Съединение“ държавният глава Румен Радев ще участва в честванията по повод 133 години от Съединението на Княжество България и Източна Румелия. В 21.00 часа президентът ще произнесе слово. ***От 11.30 часа пред Мавзолея-костница на княз Александър І Батенберг на бул. „Васил Левски” №81 ще се проведе тържествено честване на 133-тата годишнина от Съединението на Източна Румелия с Княжество България.***От 9.00 часа на Площада пред Националния стадион „Васил Левски“ японският посланик н. пр. Масато Ватанбе ще даде старт на Екиден Маратон. ***В 11.30 часа на пл. „Акад. Николай Хайтов“ ще започне празничен концерт на Танцова формация „Етноритъм“ .***От 10.00 часа на площад „Мите Марков“ пред паметника на Македоно-Одринското опълчение ще се проведе тържественият ритуал по полагане на цветя в знак на признателност към делото на героите, довели до акта на обединение на нацията.***От 10.00 часа ще се проведе военен ритуал по тържествено издигане на националното знаме на площад „Атанас Сиреков”. Ще бъде отслужена заупокойна молитва и ще се състои военен ритуал по полагане на венци и цветя на паметника на 24-и Черноморски полк пред сградата на Военен клуб Бургас с участието на представителна част на ВМС от гарнизон Бургас. ***В 10.30 часа пред Паметника на 24-ти Черноморски пехотен полк (до Военен клуб-Бургас) ще бъде отслужена заупокойна молитва в памет на всички герои, дали живота си в борбата за Съединението на Княжество България с Източна Румелия. Ще бъдат положени венци и цветя на признателност към всички, паднали в Сръбско-българската война от 1885 г., довела до Съединението на България. ***От 11.00 часа на пл. \"Атанас Сиреков\" жителите и гостите на града ще могат да се включат в Празнично надиграване с участието на Клуб за български народни танци \"Чанове\" - Бургас. ***От 09.30 часа ще се състои ритуал по полагане на венци и цветя на паметната плоча на Княз Александър І Батенберг, с участието на командири на военни формирования от гарнизон Варна, Представителния духов оркестър на ВМС и почетен караул от ВВМУ „Н. Й. Вапцаров”. Следва шествие до паметника на приморци, загинали в Сръбско-българската война през 1885 г., където ще се състои ритуал за отдаване почит към загиналите във войните за Съединението на България и полагане на венци и цветя.***От 9.50 часа от Паметната плоча на княз Александър Батенберг ще тръгне шествие по бул. „Мария Луиза“ до Паметника на загиналите в Сръбско-българската война.***От 10.00 часа пред Паметника на загиналите в Сръбско-българската война  ще се състои заупокойна молитва и полагане на венци с военен ритуал.***От 18.00 часа на входа на Морската градина е организиран Концерт на Представителния духов оркестър на Военноморските сили.*** От 10.30 часа пред сградата на Община Велико Търново ще започне честване на Деня на Съединението на Княжество България и Източна Румелия. Програмата включва военен ритуал за издигане на националното знаме на Република България, празнично слово на кмета инж. Даниел Панов, литературна композиция за Съединението. *** От 10.50 часа пред паметник „Майка България“ ще бъде отслужен Празничен благослов, последван от  полагане на венци и цветя в знак на признателност. *** От 11.15 часа по улица „Васил Левски“ ще премине почетния караул от НВУ „Васил Левски“ в тържествен марш.  *** От 21.30 часа от площад „Цар Асен I“ може да бъде наблюдаван Аудио-визуален спектакъл „Царевград Търнов – звук и светлина“. *** От 12.00 часа в Клуб „Българско войнство“ ще бъде открита изложба „Български знаци, ордени и медали“, посветена на 140 г. от Освобождението на България и  100 г. от създаването на Химически войски в България.***В 11.00 часа пред паметника на Скърбящия воин ще започне тържествената церемония по случай 133 години от Съединението на България. ***От 11.00 часа Историческият музей ще отбележи 330 години от избухването на Чипровското въстание от 1688 г. с благодарствен молебен и празник на Гушовския манастир. По-късно вечерта пред останките от католическата катедрала в града ще бъде отслужена и литургия от католически свещеници за загиналите във въстанието. Ще бъде представена и възстановка на сцени от Чипровското въстание.***От 10.00 часа пред паметника на загиналите във войните за национално обединение с военен ритуал и тържествена церемония, Община Враца ще отбележи 133 години от Съединението на Княжество България с Източна Румелия. Честването ще продължи с концерт на духов оркестър при НЧ „Развитие 1869”  от 11.30 ч. в градинката пред пощенската палата. Част от празника е и концерт на Симфониета Враца, който ще се състои на 7 септември от 19.00 ч. в Градската концертна зала.***От 11.00 часа в с почетен караул и поднасяне на венци и цветя представителен блок от военното формирование 22 790 ще чества празника пред „Паметния знак на загиналите във войните“.***От 18.00 часа на площад „Македония“ ще се проведе концерт на Ансамбъл „Пирин“ по повод 133 години от Съединението. ***През целия ден ще се полагат цвета на паметника на Захари Стоянов по повод 133 години от Съединението на Княжество България и Източна Румелия. ***От 11.00 часа на пл. „Свобода“ ще се състои празничен концерт на Духов оркестър-Добрич с диригент Стоян Монов. ***От 10.15 часа на площад „Свобода“ ще бъдат отбелязани 133 години от Съединението на България. В 10.30 часа ще бъдат поднесени венци и светя на паметната плоча на Опълченците. От 11.00 часа се организира голямо българско хоро. ***От 10.30 часа пред паметната плоча на Опълченците ще бъде отбелязана 133-годишнина от Съединението на Княжество България с Източна Румелия.  ***От 10.00 часа ще бъде отслужен водосвет за здраве и благоденствие в храм „Св. Йоан Предтеча“ще бъде отбелязана 133-тата годишнина от Съединението на България. ***От 11.00 часа на площад \"Велбъжд\" ще се състои тържествено честване на 133-годишнина от Съединението на Княжество България с Източна Румелия.  ***От 11.00 часа на площад „Трети март“ евродепутатът Момчил Неков ще бъде специален гост на откриването на трети национален събор „Млечният път на България през вековете“.*** В 11.00 часа на централния площад „Константин Величков“ ще бъде издигнат националния флаг по повод  133 години от Съединението, след което започва празнична програма.***От 11.00 часа пред Двореца на културата С тържествен концерт на Духовия оркестър с диригент Трифон Трифонов ще бъде отбелязана 133-годишнина от Съединението на България.***От 11.00 часа с участието на представителни подразделения от гарнизон Плевен ще се проведе тържествена церемония пред паметника на загиналите от 4-и пехотен Плевенски полк в Сръбско-българската война в градската градина.***В 10.00 часа в Катедрален храм „Света Богородица“ Негово Високопреосвещенство Пловдивският митрополит Николай ще отслужи тържествен молебен по случай 133 години от Съединението на България и Празника на града.***В 11.00 часа ще бъдат поднесени венци и цветя пред паметника на Захари Стоянов в Дондуковата градина. ***В 11.30 часа ще бъдат поднесени венци и цветя пред паметната плоча на майор Райчо Николов.***От 12.00 часа в зала „Съединение“ на Историческия музей ПФК „Ботев“ ще сключи рамков договор за сътрудничество с културните институции в Пловдив. ***В 18.30 часа на  площад „Централен“, пред Военния клуб ще се състои възстановка на събитията от 6 септември 1885 година от комитет „Родолюбие“.***В 19.00 часа на площад „Стефан Стамболов“ ще започне празничен концерт на Студентска музикална формация „Жарава“ към ПУ „Паисий Хилендарски“.***От 19.45 часа в зала „Съединение” на Регионален исторически музей - Пловдив ще бъде открита изложбата „Пловдив в културната история на България”.***От 20.30 часа на площад „Съединение“ ще се състои тържествената проверка (заря). В нея ще участват представителни блокове от 68-ма бригада „Специални сили“, Сухопътните войски, авиобазите Граф Игнатиево и Крумово, Представителният духов оркестър на ВВС. Ще присъства началникът на отбраната генерал Андрей Боцев. ***От 10.00 часа пред паметните плочи на участниците в борбата за Национално освобождение Поморие ще почете годишнината от Съединението. Честването ще започне с благодарствен молебен и ще продължи с тържествено слово за празника. Церемонията ще приключи с поднасяне на венци и цветя. Програмата ще продължи от 20.00 часа на пл. „Св. св. Кирил и Методий“, където ще се състои концерт на уникалната група Булгара. ***От 11.00 часа на пл. „Възраждане“ ще се състои общоградско честване на Съединението и  ритуал по поднасяне на венци и цветя. *** От 11.00 часа пред паметника на Свободата в града Община Свищов организира поклонение по повод 133 години от Съединението на Източна Румелия с Княжество България. ***От 11.00 часа пред паметника на Цар Борис III в Дунавския парк ще се състои тържествена церемония по случай 133 години от Съединението и отбелязване на 78 годишнината от подписването на Крайовската спогодба за възвръщане на Южна Добруджа към България.*** От 11.00  часа на площад „Хаджи Димитър“  с тържествена церемония, водосвет  и концерт Сливен ще отбележи 133 години от Съединението на Княжество България и Източна Румелия.Проявите на площада ще продължат с изпълнения на Младежки танцов ансамбъл „Браво“ при Народно читалище „Хаджи Димитър – 1937“, които ще започнат в 11.45 часа.  ***От 10.30 часа ще се проведе тържествен военен ритуал и поднасяне на венци и цветя пред паметника на защитниците на Стара Загора в парк „Пети октомври“. ***От 11.00 часа на сцена „Бирхале“ ще бъдат отбелязани 45 години от създаването на Туристически хор „Средногорски звуци“.***От 11.00 часа в Крън ще се проведе откриването на обновената сграда на Основно училище „Св. Климент Охридски“.***От 12.30 часа в с. Пряпорец ще бъде отбелязан празникът на селото. ***От 16.00 часа в село Михайлово ще бъде отбелязан Празникът на сливата. ***От 16.00 часа в с. Остра могила ще бъде отбелязан празникът на селото. ***От 17.00 часа в парк „Пети октомври“ ще се проведе празничен концерт на Общинския духов оркестър. ***От 18.00 часа в с. Малко Кадиево ще бъде отбелязан празникът на селото.***От 18.00 часа в Овощник ще бъде открита обновената сграда на Основно училище „Д-р Петър Берон“. ***В Съединение ще бъдат отбелязани празникът на общината и 133 години от Съединението на България. От 09.30 часа ще бъдат поставени цветя в началото на 43-и международен мемориален маратон „Съединение“. В 18.30 часа на площада ще се състои вечер на народното творчество с участието на народни танцови състави от Пловдивска област и певчески групи от град Съединение. В 21.30 часа ще започне концерт на оркестър „Тракийско настроение“, с който празничната програма ще завърши.***От 17.00 часа, на площад „Свобода“, ще се състои концерт на Професионален фолклорен ансамбъл „Мизия“. От 18.30 часа на градската видеостена ще бъде прожектиран филмът „Чия е тази песен?“ на изтъкнатата авторка на документално кино Адела Пеева.***От 09.00 часа в Хасково на площад „Общински“ ще се състои ритуал по издигане на националния флаг, а от 11,00 ч. на площад „Свобода” пред паметника на Незнайния воин - ритуал по полагане на венци и цветя с участието на военнослужещи от военното формирование 52 740 от състава на 2-ра механизирана бригада.***От 9.00 часа на стадион „Хасково“ ще се проведе футболен турнир в памет на Богомил Попов.***От 9.30 часа на тенис кортове „Хасково“ ще се проведе турнир по тенис на корт.***От 10.30 часа в зала „Родолюбие“ в РИМ-Хасково ще бъде открита фотоизложба „Хасковци, завършили образованието си в европейски университети в края на XIX век и началото  XX Век“. ***От 10.00 часа на ул. „Отец Паисий“ ще бъде открита изложба „Властелините на Родопите“. ***От 17.30 часа в Художествената галерия „Ат. Шаренков“ ще бъде открита изложба на Димитър Рашков. ***От 18.00 часа на пл. „Свобода“ ще се състои концерт на Групи за стари градски песни  „Нежни думи“, „Лотос бял“ и „Детелини“.***От 19.00 на  пл. „Свобода“ ще се проведе концерт на Представителен ансамбъл за народни песни и танци „Китна Тракия“.***От 20.00  ОНЧ „Заря“ ще се проведе Концерт на Камерен оркестър Хасково и Рок група „Hangar 42“.***В град Чирпан пред паметника на Съединението ще има тържествен ритуал по издигане на националния флаг и поднасяне на венци и цветя, в който ще участват военнослужещи от военното формирование 24 620 – Свобода.***От 10.00 часа пред паметника на загиналите във войните шуменци ще бъдат поднесени венци и цветя по повод Деня на Съединението на Княжество България и Източна Румелия. *** От 10.00 часа пред паметника на загиналите във войните шуменци на пл. „Кристал“ ще се състои тържествено честване на Съединението.***От 11.00 часа военнослужещите от гарнизон Шумен ще поднесат венци и цветя пред паметника на загиналите във войните шуменци.***От 11.00 часа пред паметната плоча в местността Марашката кория в селото също ще бъдат поднесени венци и цветя по повод Деня на Съединението на Княжество България и Източна Румелия.***От 10.10 часа с изпълнения на Ямболския духов оркестър на площада пред общината ще се проведе тържествено честване на 6 септември – Деня на Съединението. В 10.30 часа е началото на тържествената церемония с ритуал по издигане на националния флаг, празнично слово на кмета и благодарствен молебен. Честването на Съединението ще продължи с шествие по ул. „Г. С. Раковски” – пл. „Освобождение” – ул. „Цар Освободител” до паметника на загиналите за националното ни освобождение, където в 11.00 часа ще бъдат поднесени венци и цветя.", "date": "2018.09.06", "title": "Предстоящи събития в страната за 6 септември "}
{"url": "http://www.cross.bg/staiikov-dimitrov-georgi-1583171.html", "text": "/КРОСС/ Кмет съм на Карнобат, а Миню Стайков е работодател, не сме приятели, но се познаваме добре. Това каза в предаването „Тази сутрин” по bTV кметът на града Георги Димитров, след като вчера прокуратурата влезе във „Винпром Карнобат” по разследване на престъпна група за пране на пари и укриване на данъци в големи размери. Бяха арестувани над 10 души, сред които и бизнесменът Миню Стайков.В основата на арестите и претърсванията е разкритата нелегална фабрика за производство на цигари преди 2 месеца. Собственик на помещението е синът на кмета на Карнобат – 37-годишният Иван.", "date": "2018.09.06", "title": "Кметът на Карнобат: С Миню Стайков не сме приятели"}
{"url": "http://www.cross.bg/gurtziya-magistralite-ochakva-1583170.html", "text": "/КРОСС/ Хиляди хора тръгват на път, сливайки почивните дни около Деня на Съединението. Очаква се натоварен трафик по магистралите и основните пътни артерии в страната.Натоварване се очаква и по граничните пунктове, особено тези с Гърция и Сърбия.Според полицията засилено движение се очаква по магистралите и главните пътища към Черноморието и Гърция.Трафикът е допълнително усложнен заради гастарбайтерите, които преминават транзитно през страната към Турция.Проверките на полицията продължават и ще бъдат засилени и в следващите дни. Само през вчерашния ден са установени близо 5000 нарушения. Близо една трета от тях са за шофиране с превишена скорост. ", "date": "2018.09.06", "title": "Натоварен трафик по магистралите и по границата с Гърция и Сърбия днес"}
{"url": "http://www.cross.bg/suedinenieto-bulgariya-godishninata-1583166.html", "text": "/КРОСС/ Днес честваме 133-та годишнина от Съединението на България и за 26-ти път празника на Пловдив.Честванията по повод годишнината от обединението на Княжество България и Източна Румелия в града под тепетата по традиция започват в 9:30 ч., когато ще бъде даден старта на 43-тия Международен мемориален маратон „Съединение”, който тръгва от площада на град Съединение.Награждаването на победителите е в 12:00 ч., на мястото на финала.В 10 ч. в Катедрален храм „Света Богородица” ще бъде отслужен тържествен молебен от Негово Високопреосвещенство Пловдивският Митрополит Николай. Държавният глава Румен Радев ще присъства днес в Пловдив на честванията на годишнината от Съединението. От 20:30 ч. президентът ще участва в тържествената церемония на площад „Съединение”, а в 21:00 ч. ще произнесе слово.Празненства ще има и в София. От 11:30 ч. пред Мавзолея-костница на княз Александър І Батенберг на бул. „Васил Левски” 81 ще се проведе тържествено честване на 133-та годишнина от Съединението.Организатор на събитието е Столична община. В програмата ще участват Националната гвардейска част, вокален ансамбъл „България” с диригент акад. Валентин Бобевски и актрисата Силвия Лулчева. Слово ще произнесе доц. д-р Тодор Чобанов, заместник-кмет на Столична община.", "date": "2018.09.06", "title": "133 години от Съединението на България"}
{"url": "http://www.cross.bg/tema-suedinenieto-plovdiv-1583167.html", "text": "/КРОСС/БНТ, „Сутрешен блок\"Културният блок на БНТ в Деня на Съединението: проследява етапите на Съединението - международната обстановка преди акта на Съединението, първите опити за Съединението, след това акта на Съединението и, разбира се, международния отзвук в този звезден миг в българската история. Ще се говори и за поуките след съединението и за това доколко сме си научили уроците.БТВ, \"Тази сутрин\"Тема:   В Деня на Съединението на живо от Пловдив:Специални гости в предаването ще бъдат председателят на Народното събрание Цвета Караянчева и кметът на Пловдив Иван Тотев.Тема:   Историци разказват любопитни факти за Съединението;Тема:   Празнуваме заедно с ансамбъл \"Тракия\" и Представителния духов оркестър на Военновъздушните сили;Тема:   Очаквайте на живо и старта на маратоните в Съединение и София.Нова телевизия,  „Здравей  България\"Тема:  Деня на Съединението: на живо от София, Пловдив и град СъединениеТема:  Mигранти се качват тайно в български камиони по границите. Схемата разкриват ужилени шофьори.Тема: Има ли напрежение в Самоков след убийството на две деца и жена?  - на живо;Тема:  Белезници за алкохолен бос. Имало ли е чадър над схемите за пране на пари? Разговор с Емил Димитров - Ревизоро.Тема:  На море през септември. Колко ще ни струва почивката в края на сезона? И къде ваканцията ще ни излезе по-евтино - в България или в Гърция? Сметката в \"На твоя страна\" с Георги Георгиев.Тема:  Ще имаме ли късмет с времето в почивните дни? Прогнозата на синоптиците.Тема:  Любимите лица на NOVA се завръщат на екран. Алекс Сърчаджиева, Албена Михова и сценаристът Иван Спасов за изненадите в новия телевизионен сезон. ", "date": "2018.09.06", "title": "Теми и гости в ефира "}
{"url": "http://www.cross.bg/danuka-novata-godina-1583168.html", "text": "/КРОСС/ \"Вълчев нареди на директорите: Никакви пари от родителите\", пише вестник . Изданието обяснява, че просветният министър Красимир Вълчев е забранил събирането на каквито и да е средства от родителите за началото на учебната година. По думите му обае не може да се забрани на никой родител даряването на пари, ако той пожелае това. Министър Вълчев уточни, че учителските места ще бъдат запълнени през тази учебна година. Той обаче прогнозира, че силният недостиг на преподаватели ще се усети след 10 години, допълва .\"Очакват хаос с изчислението на данъка за колите\", информира вестник . \"Новата формула за изчисляване на годишния данък върху превозните средства под 3,5 тона, която предвижда той да се изчислява от два компонента - имуществен и екологичен, ще увеличи таксите за голяма част от гражданите\". Това е коментирал бившият зам.-министър на финансите Людмила Елкова във връзка с предложените промени в данъчните закони, публикувани за обществено обсъждане. \"Има множество неясноти как ще се определя размерът на данъка, както и какъв ще бъде редът за деклариране. Новата формула е прекалено сложна и хаосът след въвеждането й е гарантиран\", прогнозира Людмила Елкова. \"Втора акция за милиони на спецпрокуратурата за 5 дни. Алкохолен бос ударен за цигарите в Карнобат\" - пише в заглавие на първата си страница вестник . Всекидневникът обяснява, че Миню Стайков и още 9 души бяха задържани по подозрение за участие в нелегална цигарена фабрика, разкрита на 18 юли в Карнобат.\"Едрият бизнес се сниши след невижданата прокурорска жега. Има ли VIP списък за задържане и кой е в него?\", пита от първата си страница вестник . Всекидневникът посочва, че \"собственици на големи компании търсят настойчиво информация от медии, служби и политици. Част от тях вече не бързат да се прибират от летните дестинации. Заради напрежението партньори на един от големите в алкохолния бранш - Миню Стайков, се усъмниха, че е арестуван. От прокуратурата потвърдиха, но уточниха, че акцията не е свързана с бившия му вече сват Ветко Арабаджиев, нито с алкохола, а с нелегално производство на цигари\", уточнява .Вестник  коментира, че \"трусовете в правителството, случайно или не, са съвпаднали с разместване и на други пластове\". Изданието посочва, че прокуратурата се е втурнала да разследва престъпления с 10-годишна давност и да арестува едри бизнесмени от Южна България, устояли досега на всякакви проверки и със стабилни връзки с властта\".", "date": "2018.09.06", "title": "Преглед на печата"}
{"url": "http://www.cross.bg/ybietzut-samokov-sofiya-1583172.html", "text": "/КРОСС/ Жандармерия и полиция останаха цяла нощ в ромската махала в Самоков след вчерашното До напрежението се стигна, след като бивш пожарникар застреля трима души вчера по обед. Полицията разследва версията за битов семеен скандал. Тепърва ще се изсяснява механизмът на престъплението и дали пистолетът е бил законен.Вече стана ясно, че убиецът  е живеел на семейни начала с жертвата в София. Двамата обаче се скарали, твърдят близки на жената. Мъжът нахлул в махалата с пистолет \"Макаров\" и застрелял в главите приятелката си, синът и племенника й.Малко по-късно убиецът сложил край на живота си в местност близо до пътя за София.  ", "date": "2018.09.06", "title": "Жандармерия и полиция охраняват ромската махала в Самоков"}
{"url": "http://www.cross.bg/makron-emanyuel-natzionalisti-1583173.html", "text": "/КРОСС/ Сформиране на коалиция от прогресивни сили за следващите европейски парламентарни избори през май догодина, която да възпре антиимигрантските националисти, обмисля президентът на Франция - Еманюел Макрон, съобщава БНР.Според него сега европейците се намират във важен момент, който трябва да се използва, казва източник от кабинета на Еманюел Макрон.Изборите за Европейски парламент ще се проведат от 23 до 26 май 2019 година, а кампанията се очаква да започне още в началото на следващата година. ", "date": "2018.09.06", "title": "Макрон обмисля сформиране на коалиция, възпираща антиимигрантските националисти"}
{"url": "http://www.cross.bg/purviyat-bulgariya-purvi-1583162.html", "text": "/КРОСС/ На днешната дата през 3761 г. пр.н.е. е поставен първият ден на Еврейския календар. През 775 г. пр.н.е. в Китай е регистрирано за първи път слънчево затъмнение. През 1492 г. флотилията на мореплавателя Христофор Колумб напуска остров Ла Гомера (Канарски острови) и се отправя на запад; по-късно синът му Ернандо Колон приема, че това е началната дата на прехода през океана, довел до откриването на Америка. През 1522 г. „Витория\", един от оцелелите кораби от експедицията на Фернандо Магелан, се завръща в Сан Лукар де Барамеда (Испания) и става първият кораб, обиколил света. През 1883 г. княз Александър Батенберг възстановява Търновската конституция, отнета от него 2 години по-рано. През 1885 г. Съединението на България - през нощта срещу 6 септември военни части, командвани от Данаил Николаев, установяват контрол над Пловдив и отстраняват правителството и главния управител на Източна Румелия Гаврил Кръстевич (стар стил). През 1901 г.  в Бъфало (Ню Йорк) е извършен атентат срещу президента на САЩ Уилям Маккинли, в резултат на което той умира 8 дни по-късно. През 1915 г. е изпробван първият прототип на танк, предназначен за британската армия. През 1940 г. румънският крал Карол II абдикира в полза на сина си Михай I. През 1941 г. Сталин издава заповед за разстрел на 170 политически затворници, сред които е и Кръстьо Раковски. През 1944 г. по време на Втората световна война настъпва поврат в участието на Царство България във войната - правителството взема решение за скъсване на дипломатическите отношения с Германия, Италия, Хърватия и Словакия, освобождава политическите затворници и премахва ограниченията върху българските евреи. През 1959 г. в Народна република България се провежда автомобилно рали за първи път. През 1968 г. Суазиленд получава национална независимост от Великобритания. През 1974 г. е открита новата Централна гара „София\". През 1991 г. Ленинград е преименуван на Санкт Петербург. През 1997 г. екип от астрономи открива Калибан - естествен спътник на Уран. През 1997 г. се състои погребението на трагично загиналата принцеса Даяна. През 2000 г. в централата на ООН в Ню Йорк с участието на 150 държавни глави и други високопоставени политици започва най-голямата световна среща на върха, наречена Среща на хилядолетието. През 2005 г. Калифорния става първият щат на САЩ, който легализира еднополовия брак.", "date": "2018.09.06", "title": "6 септември в историята "}
{"url": "http://www.cross.bg/evdoksiii-nego-sveti-1583161.html", "text": "/КРОСС/ Свети Евдоксий живял през царуването на Диоклетиан, жестокия гонител на Църквата Божия. Този император издал нечестива заповед, която забранявала в неговата империя да се отдава поклонение на Единия истинен Бог и изисквала честта, подобаваща на Бога, да се въздава на немите бездушни идоли. След огласяването на тази заповед мнозина от вярващите избягали в пустините и планините, като предпочитали да живеят там със зверовете, отколкото - в градовете, заедно с беззаконните човеци. Също така и много видни и знатни хора оставяли своите длъжности и жилища и се криели в пустинни места. Един от тях бил и военачалникът Евдоксий, който бил верен раб на Иисуса Христа. Той оставил своята длъжност и се скрил от нечестивите заедно със жена си и децата си, за да избегне царския гняв. Междувременно навсякъде го издирвали войници, които били изпратени от управителя на Мелитина, пред когото свети Евдоксий бил оклеветен. Войниците дошли до пустинното място и срещнали свети Евдоксий, който бил облечен в бедна дреха. Запитали го дали знае къде се крие военачалникът Евдоксий. Светият като разбрал, че го търсят, за да го предадат на мъчения, им казал: - Елате с мен в дома ми, вкусете от моя хляб и си починете от пътя; а после ще ви покажа Евдоксий, защото зная къде се крие той, заедно с домашните си. Войниците се съгласили и тръгнали към жилището на светия мъченик. Светият ги приел и добре ги нагостил, а после им открил, че той самият е човекът, когото търсят. Войниците, удивени от тази постъпка на светията отговорили: - Заради твоето благодеяние, няма да те заловим; а на този, който ни изпрати, ще кажем, че дълго сме те търсили, но не сме те открили. А пък ти се скрий, за да не те познае някой друг и да не те издаде. Войниците се готвели вече да си тръгват, но свети Евдоксий ги задържал, като им казал: - Почакайте ме, братя, и аз ще дойда с вас. Не ми подобава на мен да се крия повече, защото Сам Бог ме зове на мъченически подвиг, та да стана изповедник и да свидетелствам за Неговото свято име. А ако Бог искаше да не бъда открит, то вие не само нямаше да ме срещнете на пътя, но даже и не биха ви изпратили да ме търсите и аз не бих попаднал на вас. Всичко, което се случи е знак на Божията блага воля аз да пострадам за Него, дори - до проливане на кръвта си. След това извикал при себе си съпругата си Василиса, децата си и близките и приятелите си и им казал: - Имаше време, когато се криех, а сега е време да се открия и доброволно да се предам в ръцете на мъчителите, заради Иисуса Христа, Който Сам предаде Себе Си на страдания заради нас. И ето - аз отивам; и както пожелае моят Господ, така и ще устрои за мене и ще ми помогне, а вас оставям под Неговата закрила! После светият дал различни разпореждания на домашните си, наставил децата и слугите си, като ги поучил как да живеят добродетелно без него - в страх и любов към Бога, а на съпругата си завещал да не плаче и да не страда, когато чуе за неговата смърт, а да прекара тоя ден в голяма радост и веселие, благодарейки на Бога, задето е сподобил Своя раб с мъченически венец. След като се простил с домашните си и се облякъл в подобаваща на неговия сан дреха, и взел оръжието си и воинския си пояс, както подобавало на един военачалник, светият напуснал своя дом, жена си и децата си, слугите, приятелите си и цялото си богатство, изоставяйки всичко заради любовта към своя Господ. Трогателна била тази раздяла, при която жената се лишавала от мъжа си, децата - от своя баща, приятелите - от своя любим другар! Всички плачели горчиво, докато се прощавали с него, защото знаели, че той вече няма да се върне при тях. Само едно ги утешавало в тяхната печал - това, че Евдоксий отивал, за да пострада за Христа, да стане победоносен мъченик и с мъченически венец да предстане пред Христа, своя Господ. След това блаженият Евдоксий тръгнал на път заедно с войниците, а съпругата му Василиса ги следвала отдалече, защото желаела да види неговите страдания. Придружавали я и двама любими приятели на Евдоксий - Зинон и Макарий, за които също бил приготвен мъченически венец от Господа. Когато довели блажения Евдоксий при управителя, последният благосклонно го приветствал и му казал: - Ние те извикахме, за да изпълниш царската заповед и да принесеш жертви на боговете, на които подобава поклонение; а повече от всичко - на бащата на всички богове, великия Зевс, и на слънцеподобния Аполон и на славната богиня Артемида. Свети Евдоксий отговорил: - Аз знам, че трябва да се принася жертва на Единия, в Три Лица прославян, Бог, Който сътвори света и му дарява живот и спасение! На Него и ще принеса хвалебна жертва, а не на тия, които ти наричаш богове, когато те са дърво и камък и по нищо не се отличават от която и да е бездушна вещ. Управителят отново се обърнал към светия: - Аз ти заповядвам да въздадеш подобаваща чест на боговете! А ти, както виждам, не само боговете презираш, но и самия цар считаш за нищо. Чух, че ти въвеждаш някаква си нова вяра и че мнозина прелъстяваш с нея. Като казал това, управителят погледнал към множеството стоящи наоколо войници и с гняв извикал: - Всеки, който не изпълни царската заповед, ще бъде лишен от воинската си одежда, като недостоен да я носи. И нека той да знае, че от него ще бъде отнета и честта на воинското звание. Така говорел беззаконният управител, желаейки да посрами свети Евдоксий, защото се надявал, че не ще се намери още някой, който да се възпротиви на царската заповед и че Евдоксий ще остане сам в непокорството си. Управителят мислел, че тогава той поради срам ще се подчини на царската повеля, за да не се лиши от честта на своето звание. Но вместо да стане това, мъчителят сам бил посрамен. Още докато той говорел, свети Евдоксий снел от себе си пояса - отличителен знак на началническия му сан - и го хвърлил в лицето на управителя. Като видели това, много войници, хиляда сто и четири на брой, които били тайни християни, се разгорели от ревност по Бога и направили същото като своя началник Евдоксий. Те снели от себе си знаците на военното звание и ги хвърлили пред управителя, бидейки готови да се лишат и от самото си тяло и да положат душите си за името на Мисуса Христа. Мъчителят изпаднал в смущение от неочакваното разкриване на такова множество изповедници на Христа и като прекратил разпитването им, веднага изпратил известие за случилото се на император Диоклетиан, с което го молел също така да му даде разпореждания как да постъпи. Царят бързо му изпратил в отговор следната заповед: да подложи началниците на жестоки изтезания, а обикновените войници да остави ненаказани. След като получил царското нареждане, управителят седнал на съдийското място и заповядал да доведат свети Евдоксий при него, в качеството му на главен военачалник. Той отново започнал да го убеждава: - Съветвам те, Евдоксий, остави злото си упорство и безумно противене и доброволно принеси жертва на боговете! А ако не се съгласиш, ще трябва да го направиш против волята си, след като бъдеш принуден чрез безпощадни мъчения! При това, управителят започнал да изброява мъченията, които го очаквали: заточение, тъмница, рани; заплашвал го, че тялото му ще бъде стъргано със железа и опалвано с огън и изредил още много различни жестоки изтезания, само споменаването на които вече било способно да предизвика ужас. Но мъченикът отвърнал: - Ти се шегуваш, управителю, като ми говориш всичко това. За мен твоите мъчения са като страшилище, с което плашат децата. Защото аз се надявам на бъдещото въздаяние, което ще получа от щедрия подвигоположник Христа. Боя се не от тоя огън, за който ти говориш, а от оня, който никога няма да угасне и от червея, който не заспива и от другите люти мъки, приготвени за тези, които се противят на истинския Бог и Го отхвърлят. А твоите мъчения в сравнение с тях са като детски играчки; и огънят, с който ме заплашваш, в сравнение с геенския огън, е като хладна вода. - Мечът ти - продължавал светият - ще стане за мен ключ за дверите на желания край, където вместо това видимо и бързо захождащо слънце ще видя незалязващата и неугасваща светлина и вместо временните блага ще наследя вечните. Знай, че аз не ще се поклоня на вашите богове, понеже велико безумие е да се почитат като богове дърветата, камъните, златото и среброто, обработени от ръката на художника. Като чул този отговор на светия мъченик, управителят му казал: - За този твой безумен отговор е виновна моята снизходителност, поради която те оставих така дръзко да безчестиш боговете, царя и мен самия. И макар да мога да понеса собственото си безчестене, но не мога повече да търпя да бъдат хулени боговете и царят. След това управителят заповядал да вържат ръцете и краката на светеца и безмилостно да го бият с жилави ремъци, а после - да го повесят и да стържат тялото му с остри железни оръдия. След като го изтезавали така, хвърлили светия мъченик в тъмницата. След няколко дена отново го извели на разпит, на който светият се показал също толкова непоколебим във вярата си, както бил и преди това. Той стоял като несъкрушим стълб и непристъпен град пред мъчителя. Затова последният заповядал да бият мъченика с железни пръти по шията и да извадят от ставите всичките му членове. Това мъчение било по-жестоко и от смъртно наказание. Накрая мъчителят осъдил свети Евдоксий на посичане с меч. Докато го водели към мястото за изпълнението на присъдата, светият мъченик се молел така: - Боже! Ти, Който благосклонно погледна към жертвите на Авел и Авраам и милостиво прие дълготърпението на множеството мъченици! Погледни сега с Твоето милостиво око и към моята жертва и не отхвърляй моята кръв, която аз с душевна топлота и с любещо сърце Ти принасям! Молейки се така, светият забелязал в тълпата своята съпруга, която с плач вървяла след него. Той я попитал дали всичко е направено така, както той преди бил заповядал и й наредил да вземе тялото му след смъртта му и да го погребе в мястото, наричано „Амимна\". После отново й дал наставление да не плаче за неговата смърт, но да почете тоя ден, като се облече в светла дреха и се украси със скъпоценности. След това свети Евдоксий видял своя приятел Зинон, който също плачел за него, и му казал: - Възлюбени Зиноне, не плачи! Бог, Комуто служим, няма да ни раздели! Ние като в една лодка ще отплаваме заедно във вечния живот! Тези думи така силно подействали на Зинон, че той високо възкликнал: - И аз съм християнин! И аз изповядвам Христа и искам да умра за Него! Незабавно той бил хванат от нечестивите слуги и за него било доложено на управителя. Последният заповядал и него да посекат с меч, заедно с Евдоксий. Когато ги довели на мястото на наказанието, най-напред посекли Зинон, докато в това време свети Евдоксий се молел за него. Така, след като изпратил преди себе си своя приятел на небето, светият преклонил главата си под меча и приел блажена мъченическа кончина. Заедно с тях били посечени и други мъченици, които с дръзновение изповядали Христа. Телата им били захвърлени, без да бъдат погребани. Но Василиса, съпругата на свети Евдоксий, взела неговото тяло, без да се бои, и с чест го погребала на посоченото от него място. За тази своя постъпка тя била заловена и доведена при управителя. Пред него тя ясно изповядала Бога и се надсмяла над идолите и техните почитатели, като желаела по пътя на мъченията по-скоро да последва мъжа си при Господа. Но мъчителят й казал: - Зная, че ти желаеш да последваш мъжа си, за да имаш похвала от галилеяните (тоест християните). Но дори ти и да заслужаваш смърт, аз няма да те умъртвя! Василиса отговорила на това: - Моят Господ Иисус Христос вижда желанието ми и ще го приеме като вече извършено дело. Дори и да не ме подложиш на мъки, аз пак не ще се лиша от блаженството, което ще получа заедно с моя мъж у Господа Бога. Щом чул думите й, управителят я прогонил. А след седем дена й се явил на сън свети Евдоксий и й казал: - Кажи на нашия приятел и домоуправител Макарий да се яви пред съдилището и да последва нашия пример. Ние го очакваме! Веднага щом Василиса разказала на Макарий видението си, той начаса отишъл при управителя и се обявил за християнин и ученик на Евдоксий. Като го видял и като чул смелото му изповедание, управителят заповядал да му отсекат главата. Така и Макарий, следвайки Евдоксий и Зинон, отишъл при добрия подвигоположник Христа, нашия Господ. Угодила Му и Василиса, която докрай останала в истинната вяра и която предстанала в сонма на светиите пред престола на Божията слава, прославяйки Отца и Сина и Светия Дух, во веки. Амин. Жития на светиите, преведени на български език от църковно-славянския текст на Чети-минеите на св. Димитрий Ростовски", "date": "2018.09.06", "title": "Св. мчк Евдоксий. Преп. Архип"}
{"url": "http://www.cross.bg/florentziya-globi-ylitzite-1583177.html", "text": "/КРОСС/ Италианският град Флоренция, който е магнит за туристите, ще налага глоби на посетителите, които похапват в определени часове по тротоарите, по улиците и на праговете на кооперациите, съобщава телевизия RAI3.За нарушителите ще има глоби до 500 евро,съобщавата за телевизията от общината в Флоренция. Забраната важи за часовите пояси от обед до 15 ч. и от 18 ч. до 22 ч. Тя влиза в сила още тази седмица и ще се прилага за основни исторически улици в ренесансовия град.Забраната ще е бъде в сила до 6 януари 2019 г., когато официално ще приключи туристическият сезон в Италия.Туристите много често се хранят по улиците на Флоренция, за де не плащат за скъпо по заведенията.", "date": "2018.09.06", "title": "Флоренция забранява на туристите да ядат навън  "}
{"url": "http://www.cross.bg/yaponiya-drygi-izdirvat-1583169.html", "text": "/КРОСС/ След урагана „Джеби”, силно земетресение в Япония – един човек е загинал, а други 32 се издирват. Над 120 са ранените.Трусът е бил с магнидут 6,7 по скалата на Рихтер. Епицентърът е близо до северния остров Хокайдо.Сред най-пострадалите е град Ацума. Има разрушения, активирали са се и свлачища. При началото на земетресението прекъсва електрическата мрежа и над 5 млн. домакинства останаха без ток.Токът спря и в атомната централа Томари. Наложило се е трите реактора да бъдат охлаждани с помощта на система за аварийно захранване.Заради труса са отменени и над 200 полета.", "date": "2018.09.06", "title": "Двама загинаха, а най-малко 32 други се издирват след силно земетресение в Япония"}
