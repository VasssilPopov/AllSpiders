{"url": "http://www.cross.bg/eksploziyata-bila-zvezda-1586437.html", "text": "/КРОСС/ Международна група астрономи за пръв път откри необичайна свръхнова, възникнала при експлозията на звезда, която била лишена от външната си обвивка още преди катастрофата, съобщи Лента като цитира сп. \"Сайънс\". Причината за този феномен вероятно е свързана с намираща наблизо неутронна звезда, която погълнала материя от своя компаньон.По думите на учените, откритието може да допринесе да се опознаят механизми, свързани с формиране на системи от две неутронни звезди.Свръхновата iPTF 14gqr, която се намира на разстояние 930 милиона светлинни години от Земята, била открита през октомври 2014 г. с помощта на автоматичната широкоъгълна система Palomar Transient Factory на обсерваторията \"Паломар\" в Калифорния, предава БТА. Отличавала се от другите свръхнови по това, че светлината от експлозията изчезнала след 7-дневни наблюдения, докато обикновено подобни обекти остават ярки в разстояние на 17-20 дни. Произвежда се голямо количество енергия, когато външните слоеве се отблъскват от ядрото при колабирането и се изхвърлят в междузвездното пространство.В случая с iPTF 14gqr се отделила съвсем малко енергия. Макар звездата да била около 10 пъти по-масивна от Слънцето, изхвърлената при експлозията й маса се равнявала на една пета от тази на Слънцето. Обяснението е, че още преди експлозията звездата е загубила значителна част от веществото си. Това може да се случи, ако наблизо има компактен обект, например неутронна звезда или черна дупка, която притегля към себе си материя в процеса на акреция.", "date": "2018.10.16", "title": "Открит е уникален космически обект"}
{"url": "http://www.cross.bg/aksesoari-chanti-chanta-1586444.html", "text": "/КРОСС/  Знаете ли кои са най-важните аксесоари за жените и мъжете?  Тези, които правят впечатление на околните и ясно говорят за стила и характера на хората, които ги носят. Разбира се, всеки знае отговора!Това са дамската чанта и мъжкият портфейл. Естествено, жените са тези,  които обръщат внимание на детайлите. Много рядко се случва мъж да направи комплимент на жена за страхотната ѝ чанта, а още по-рядко да похвали друг мъж за избора му на портфейл.  За сметка на това, тези аксесоари биват дискутирани от женската половина доста често.Какво представлява дамската чанта за жената? „Средство, с което тя пренася вещите си\", със сигурност заема едно от последните места в класацията. На първо място тя е стил. Необходимо е да се съчетава добре с облеклото и цялостната визия на дамата, която я носи.За нас е важно да изглеждаме добре, а  е един перфектен завършек на цялостното ни излъчване. Затова обичаме да имаме не една, а няколко чанти, защото всеки ден, според настроението ни, изглеждаме различно.В NovaChanta.com са събрани десетки модели дамски чанти, подходящи за всеки вкус и стил. Всеки сезон се подбират най-търсените и модерни видове и цветове, за да бъдем винаги в крак с новите тенденции.Най-хубавото е, че артикулите са качествени, а цената ниска, което ги прави достъпни за всички жени. Имайки предвид страстта ни да колекционираме чанти, този онлайн магазин е истинска находка.За мъжете и техните аксесоари нещата стоят по съвсем различен начин. За тях преди всичко е удобството. Не разчитат толкова на външния вид, колкото на това да им върши работа и то за дълго време. Ако жените сменят чантите си всеки ден, за един мъж това би било непоносимо.Затова когато правят избора си, мислят в дългосрочен план. Колкото по-дълго издържи, толкова по-добре. От тази гледна точка те разчитат най-много на качествената изработка и материали.Това какъв е портфейлът на външен вид не е от толкова голямо значение, стига да е едноцветен (в повечето случаи черен или кафяв) и семпъл. Рядко се срещат мъже, които са по-дръзки и си позволяват да носят по-разчупени модели.Екипът на NovaChanta.com е помислил и за представителите на силния пол. За тях са подбрани модели, които отговарят на всички изброени по-горе критерии. Освен всичко, те са стилни и вдъхващи мъжественост. За разлика от дамските чанти, портфейлите се съчетават перфектно с всяка мъжка визия.За да добие клиентът по-ясна представа за големината на продуктите, които поръчва, екипът на онлайн магазина е измерил ръчно всеки един артикул. Като допълнение към това и има най-подробно описание на това, което поръчваме.Стилът определено не може да се купи. Но е много по-лесно, когато можеш да избираш сред десетки качествени и модерни аксесоари.  В NovaChanta.com всеки може да открие нещо, което отговаря напълно на изискванията му. Артикул, който е създаден точно за него! ", "date": "2018.10.16", "title": "Чанти и аксесоари, създадени точно за теб "}
{"url": "http://www.cross.bg/hora-imat-patzientite-1586445.html", "text": "/КРОСС/ Наскоро на книжния пазар се появи ново илюстровано издание - „Универсалното лекарство\", посветено на пациентите с Множествена склероза. Негов автор е д-р Мая Стоянова, с дългогодишни наблюдения върху проблемите и трудностите, пред които са изправени пациентите, страдащи от МС и техните медицински и немедицински потребности, на които здравната система у нас не осигурява решения.Тя написва тази детска книжка, след като е дълбоко разтърсена от съдбата на хората,, засегнати от това заболяване. Намерението й е да дари безвъзмездно средствата, набрани от разпространението на книжката за осигуряване на безплатна индивидуална и групова психотерапия на нуждаещите се болни. Книжката е подходяща както за малки, така и за пораснали деца.„Героинята е събирателен образ на милионите млади хора, ограбени от това коварно заболяване. Съдържанието е силно докосващо.  Най-важното е, че от тази книжка всеки болен, както и неговите близки, научават и придобиват увереност, че има изход... Това го осигурява вярата и любовта - този непреходен Божи дар, който може да спаси и света\", споделя авторката. Идеята за създаването на фондация \"Множествена склероза -не си сам\" идва след написването на книжката и отчаяните й опити да прокара проекта за психологическа подкрепа за пациентите с МС в сътрудничество с вече съществуващата пациентска организация.\"Аз исках историята да достигне до всеки един човек на нашето общество, за да разбере какво изпитват тези, предимно млади хора. Защото тяхната съдба е безрадостна. Те се депресират, страдат и живеят в постоянно тревожно очакване на всеки нов пристъп. След пристъпа почти никога не идва пълно възстановяване. Не познавайки естеството на заболяването, повечето хора ги мислят за дрогирани, защото залитат, а те не са такива. Ежедневно са застигани от пристъпи на смазваща умора, а трябва да работят, защото имат деца и семейства...Те са хора, които имат нужда от разбиране, а не от отхвърляне, от подкрепа и съпричастност, от универсалното лекарство, наречено любов. Нека да бъдем хора и да им помогнем да живеят достойно в душевен и физически комфорт\", призовава Мая Стоянова, автор на книгата и основател на фондацията.В историята, която авторката пресъздава, семейството на героинята и дъщеричката й Марина, са олицетворение на всичко, което Бог е дал на всеки от нас - посвещение, милосърдие, състрадание и любов. Книжката е и наръчник за поведение за членовете на всяко семейство, в което има болен с хронично заболяване. В четивото се разказва за това как любовта на близките и приятелите може да върне надеждата за изцеление и пълноценен живот на тези пациенти.Читателите ще имат възможност не само да разберат през какво минават хората с МС, но и да го почувстват със сърцето си. Авторката разкрива, че от това заболяване страдат над 2.3 млн. хора по света, като над 5000 са в България. Около 2000 от тях се лекуват с болест-модифицирани терапии, които забавят хода на болестта, но не могат да излекуват болните от МС.90% от пациентите имат пристъпи на тежка умора, както и придружаваща депресия и тревожни разстройства и емоционален дисбаланс. Д-р Стоянова споделя със съжаление, че едно от нещата, което я е накарало да напише книгата са и многото случаи на самоубийства сред хората, които страдат от МС, и с тази кауза цели да осигури жизнено важната психотерапевтична помощ на тези пациенти.                          ", "date": "2018.10.16", "title": "„Универсалното лекарство“ - в помощ на пациенти с МС"}
{"url": "http://www.cross.bg/pepur-robot-intelekt-1586434.html", "text": "/КРОСС/ Появата на ходещ и говорещ робот в британския парламент за първи път днес предизвика потребители в Туитър да се възползват от шанса, като отправят още подигравки към Тереза Мей, предаде Би Би си.Поредния кръг от забавления на гърба на британския премиер стана след изслушване в парламентарна комисия за изкуствения интелект и „четвъртата индустриална революция“.Депутати в комисията по образование поканиха робота Пепър – бяло женско създание с тънка талия  и таблет на гръдния кош, да отговаря на някои основни въпроси.Запитана дали за хората ще има място в новия свят, управляван от изкуствен интелект, Пепър отговори с уверен глас: „Роботите ще играят важна роля, но винаги ще се нуждаят от изтънчени умения, уникални за хората: да чувстват, да създават и получават полза от технологията“.Пепър бе попитана и за още няколко неща, изцяло извън сценария, преди депутатите да започнат да обсъждат етичната и социална несправедливост.Пепър слушаше и няколко пъти завъртя глава.Бързо в Туитър се появиха сравнения между нея и премиера Мей, чиято склонност да танцува като робот и да говори с методична прецизност и спечелиха прякора Мейбот.„Това е фантастично…, но може ли да го прави Мейбот“, попита един потребител.„Тереза Мей изглежда почти като човек напоследък“, добави друг.Дори популярният сайт Politics Home се включи с „НОВО: Свидетел изнесе представление като робот в парламентарна комисия…, но не беше Тереза Мей“.Британският премиер става обект на периодични шеги в социалните медии в момент, когато се опитва да изведе страната си от Европейския съюз с възможно най-малко щети.Тя показа два пъти склонност към танци – първо през август по време на пътуване в Африка , а след това на конгреса на торите този месец.", "date": "2018.10.16", "title": "Робот в парламента предизвика шеги по адрес на премиера „Мейбот“"}
{"url": "http://www.cross.bg/velikobritaniya-rymen-radev-1586413.html", "text": "/КРОСС/ Президентът Румен Радев ще бъде на работно посещение във Великобритания от 17 до 19 октомври по покана на Нейно Величество кралица Елизабет II. Държавният глава ще бъде придружаван от съпругата си Десислава Радева.На  президентът и върховен главнокомандващ на Въоръжените сили ще посети щаба на Съюзното военноморско командване на НАТО-MARCOM в Нортууд, в което се планират и контролират всички морски дейности на Алианса. Румен Радев ще проведе среща с командира на MARCOM вицеадмирал Клайв Джонстън. Очаква се двамата да обсъдят съвместните операции и учения, в които България участва, както и сътрудничеството на Военноморските сили на България в рамките на НАТО.По-късно същия ден президентът Румен Радев ще се срещнe с наши сънародници, живеещи във Великобритания.На  българският държавен глава ще има аудиенция при Нейно Величество Елизабет II – кралица на Обединеното кралство Великобритания и Северна Ирландия.По-късно през деня президентът Румен Радев ще изнесе лекция на тема „Предизвикателства за сигурността пред Европа“ в “Оксфорд Юниън“ – най-голямата общност за дебати на Университета в Оксфорд, основана през 1823 година. Държавният глава ще разговаря и с български студенти, които следват във Великобритания, и с членове на Комитета на „Оксфорд Юниън“.В рамките на визитата си във Великобритания  президентът и българската делегация ще посетят Уестминстърското абатство в Лондон.По време на посещението във Великобритания съпругата на държавния глава Десислава Радева ще се срещне с учители, преподаващи в българските училища във Великобритания.", "date": "2018.10.16", "title": "Румен Радев ще бъде на посещение във Великобритания по покана на Н.В. кралица Елизабет II"}
{"url": "http://www.cross.bg/finansova-pomosht-ednokratna-1586439.html", "text": "/КРОСС/ Право да получат еднократна финансова помощ имат младежите от инициативата „Подкрепи една мечта“, които продължават обучението си във висше училище или професионален колеж. Тази година за първи път право на финансова подкрепа ще получат и учениците от 12 клас, които са настанени в социални услуги, и които са завършили с отличен успех учебната 2017/2018 г.Условията и редът за получаване на еднократната финансова помощ са публикувани на интернет страницата на Президента. За да улесни кандидатите при оформянето на документите, президентската администрация е подготвила заявления по образец, които могат да се изтеглят от сайта. И тази година необходимите удостоверения от Агенцията за социално подпомагане и социалните услуги по места ще се събират по служебен път. ", "date": "2018.10.16", "title": "Администрацията на Президента започва кампанията за получаване на еднократна финансова помощ по инициативата „Подкрепи една мечта“"}
{"url": "http://www.cross.bg/plovdiv-lekari-meditzina-1586431.html", "text": "/КРОСС/ Министерството на вътрешните работи бави изплащането на възнагражденията за експертизи, извършени от съдебните лекари в страната. За това алармираха медици от Пловдив, които не са получили за 2018 г. общо над 100 000 лв. Ако проблемът скоро не бъде решен, от гилдията обмислят да преминат и към мирни протестни действия. Според медиците единствено МВР не превежда регулярно хонорарите. Няма забавяне на сумите от прокуратурата и съдебното следствие.Ситуацията със забавените хонорари в Пловдив е най-фрапираща, защото тук се намира втората по-големина структура на съдебната медицина в страната. Има лекари, на които не са изплатени суми в размер на 20 000 лева.: На мен лично за 2018 г. ми дължат горе-долу около 15 000 лв за неизплатени възнаграждения за досъдебните производства. И предприехме първа стъпка - спряхме да ходим на огледи извън работното време.Тези допълнителни средства са единствения стимул за младите лекари в специалността, защото заплатите им са близки до минималната - около 620 лв.: Да може да има целево субсидиране за вещи лица, което да е към МВР. Ние не можем да докараме от Здравната каса пари, за да се издържаме, както всички други специалности.Съдебната медицина е изчезваща специалност. В цялата страна са останали не повеч от 50-60 лекари, като има области - като Ямбол и Ловеч, в които няма нито един лекар. За да не спре работата, преди три години по спешност в отделението в Пловдив се връща пенсионираната след 35 години стаж Янка Добрева. След мен назначиха друга колежка, която стоя два месеца и като видя какви са условията напусна. Първо - ниско заплащане. Второ - никакви съвременни техники няма. Всичко е горе-долу алхимия.На 27 октомври съдебните лекари от цялата страна ще се съберат в Пловдив, за да решат какви действия ще предприемат, за да могат да си получат изработеното. От Пловдивската дирекция на полицията обещаха да излязат със становище по казуса.", "date": "2018.10.16", "title": "МВР бави възнаграждения на съдебните лекари в страната"}
{"url": "http://www.cross.bg/dronove-dolara-polzvat-1586436.html", "text": "/КРОСС/ Американският щат Пенсилвания прие закон, който предвижда строги санкции срещу операторите на дронове, нарушаващи правилата за употреба на безпилотните летателни апарати, предава technews.bg.Наказанията ще започват от 300 долара, в случай, че операторът използва дрона за влизане в чужда собственост или предизвиква страх от причиняване на физическа вреда.Нещо повече, по-сериозни престъпления - като например доставка на контрабандни стоки с дронове - ще се санкционират с лишаване от свобода. Лицата, които ползват дронове с подобна цел, могат да получат до 10 години затвор и глоба в размер на 25 000 долара.Законът допуска изключения за спасители, служители на правохранителните органи, чиновници и специалисти в комунални предприятия, които ползват дронове в рамките на служебните си задължения.Очаква се законът да влезе в сила след два месеца, съобщи DP Review. Според един от неговите автори, законът е изготвен с помощта на експерти от Федералната агенция за гражданска авиация (FAA).", "date": "2018.10.16", "title": "Щатски закон предвижда затвор за оператори на дронове"}
{"url": "http://www.cross.bg/mate-huawei-seriyata-1586446.html", "text": "/КРОСС/ Huawei Consumer Business Group представи на специално събитие в Лондон новСерията Mate 20 работи с най-развитата едночипова система до момента – Kirin 980. 7-нанометровата система, притежаваща ядра Cortex-A76 и графичен процесор Mali-G76, предлага по-високи ефективност и оперативна скорост. Животът на устройствата също ще бъде значително по-дълъг благодарение на мощната батерия, както и на технологиите SuperCharge и Wireless Charge. Подредените в квадратна матрица Leica камери включват широкоъгълен обектив. Потребителите ще могат да виждат не само в по-широка, но и в по-близка перспектива, възползвайки се от функцията за макро фотография. Камерите са подредени в 4-точкова система, която прави Mate 20 различен и разпознаваем дори от разстояние. Хипероптичната конструкция на стъкления капак се заиграва със светлината и сенките, създавайки запленяващи визуални ефекти. Huawei Mate 20 работи с базираната на Android P операционна система EMUI 9, която прави работата с устройството лесна и приятна дори за потребители, които нямат опит с подобни системи.  Смартфоните са налични в размер от 6,39, 6,53 и 7,2 инча, като серията ще включва Mate 20, Mate 20 Pro, Mate 20 X и Mate 20 RS. “Смартфоните са важен портал към дигиталния свят. Смартфоните от серията Huawei Mate 20 са проектирани да бъдат най-добрия приятел на потребителя и да му позволят да се наслаждава на невиждано мощна батерия и камера от най-висок клас“ сподели Ричард Ю, изпълнителен директор на Huawei Consumer Business Group. Макар да е с размерите на нокът, 7-нанометровият Kirin 980 притежава 6,9 милиарда транзистора, което е с 1,6 пъти повече в сравнение с 10-нанометровите конфигурации. В сравнение с Kirin 970 системата притежава 75% по-мощен CPU (централен процесор), 46% по-мощен GPU (графичен процесор) и цели 226% по-мощен NPU (невронен процесор). Ефикасността на отделните компоненти също бележи сериозен ръст – 58% при CPU, 178% при GPU и 182% при NPU. Kirin 980 има ядра Cortex-A76, които са част от трипластовата структира от ядра на процесора, включваща две ултра-мощни, две мощни и четири улра енергийно ефективни ядра. Това позволява на процесора да разпределя ресурсите и оперативното натоварване по възможно най-рационалния начин и така да осигури дълготрайното функциониране на смартфона дори при интензивна работа. Kirin 980 е и първата едночипова система с двоен невронен процесор, което разкрива още по-големи възможности пред мобилния изкуствен интелект.  Huawei Mate 20 Pro е първият смартфон с 4,5 G LTE стандарт от Cat 21, което позволява на потребителите да теглят файлове със скорост до 1,4 Gbps. Той може да се похвали и с най-бързата безжична връзка – снимки с размер от 2GB могат да бъдат изтеглени за около 10 секунди! Mate 20 Pro поддържа и технология за двойно позициониране GPS (L1+L5). Оsвен безупречно функциониране, смартфоните от серията Mate 20 предлагат и невиждана досега продължителност на живота на батерията.  Капацитетът на батерията на Mate 20 е 4000 mAh, този на Mate 20 Pro е 4200 mAh, докато капацитетът на батерията на Mate 20 X възлиза на забележителните 5000 mAh. Huawei SuperCharge технологията за зареждане работи на изключителните 40W. Като практически пример – когато Huawei Mate 20 Pro бъде включен към SuperCharge зарядно, батерията се зарежда до около 70% за 30 минути. Бързозареждащата технология на Huawei има специален сертификат от TÜV Rheinland за покриване на всички стандарти за безопасно зареждане. Освен с традиционното зарядно устройство, Mate 20 Pro може да бъде зареждан и безжично благодарение на Huawei Wireless SuperCharge. При използване на този метод батерията бива заредена до около 30% за 30 минути. Друго революционно нововъведение за серията е “Wireless Reverse Charging”, което позволява изумителният капацитет на батерията на Mate 20 Pro да бъде споделян безжично с други устройства, което означава, че може със своя Mate 20 Pro да заредите смартфоните на приятелите си, просто като го допрете до тях.Huawei Mate 20 X притежава уникална охлаждаща система, изградена от графен и притежаваща специално отделение за изпаренията. Това позволява на процесора да продължи да функционира безпроблемно дори по време на многочасова интензивна игра, без това по никакъв начин да пречи на геймърското изживяване. Това е и първият случай в историята, в който графенът е изпозлван за изграждането на охладителната система на смартфон.Надграждайки върху стандартите, постигнати от камерата на серията P20, Mate 20 прибавя към своята камера едно интересно нововъведение – 16-милиметровите широкоъгълни обективи на Leica, придаващи триизмерен ефект на снимките, като по този начин ги превръщат в истински шедьоври. Новата камера е способна да осъществява и макро фотография, т.е, да прави ясни и фокусирани снимки на обекти, разположени само на 2,5 см от нея. Това, заедно с широкоъгълния обектив, превръща тройната камера Leica на серията Mate 20 в истинско явление в света на мобилната фотография. Конфигурацията на Mate 20 Pro е съставена от 40МР главна камера, 20МР широкоъгълна камера и 8МР телефото камера. Трите заедно постигат ефекта на 16-270 мм обектив, като това им позволява да се доближат още повече по качество до професионалните камери. Изкуственият интелект на серията Mate 20 предлага специален „Кино“ режим на камерата. Благодарение на него потребителите могат да регулират оттенъците, наситеността и яркостта на цветовете и по този начин напълно да променят тона на изображението. Режимът има няколко различни типа настройки, сред които Fresh, Suspense, Vintage и Background Blur. С режима „Кино“ можете също така умишлено да намалявате наситеността на цветовете в изображението. Изкуственият интелект на Mate 20 предлага и “Portrait Color” видео режим, който може да изолира човешките фигури и да разфокусира цветовете на околните обекти, като по този начин акцентира върху хората на снимката. Функцията на изкуствения интелект „Spotlight Reel” автоматично идентифицира видеоклипове с обща тематика и генерира 10-секунден монтаж от техните най-силни моменти. Серията Huawei Mate 20 поддържа директно заснемане на снимки и видео в съотношение 21:9, което в сравнение със стандартното съотношение 16:9 предлага по-широка и въздействаща перспектива, която може да се използва за създаване на артистични кино ефекти.Вграденият в екрана сензор за пръстови отпечатъци на Huawei Mate 20 RS е с по-висока чувствителност, което позволява бързата и лесна работа със смартфона. На дисплея се появява известие всеки път, когато пръстът ви се задържи върху сензора. Щом процесът по автентификация бъде завършен, известието ще се минимизира на заден план. Huawei Mate 20 Pro и Porsche Design Huawei Mate 20 RS  притежават и функция за 3D лицево отключване, при която специални сензори сканират лицето на потребителя за части от секундата и му позволяват да отключва Mate 20 и по този. Усъвършенстваните сензори на подкрепяния от двойния NPU процесор изкуствен интелект извършват тази операция за около 600 ms, като могат да функционират качествено не само при слабо осветление, но и в пълен мрак. Грешните разпознавания от страна на системата са едно на милион.Създадена с идеята за непрекъсната висока производителност, серията Mate 20 идва с батерии с огромен капацитет, които издържат на цял ден наистина интензивно натоварване. Капацитетът на батерията на Mate 20 е 4000 mAh, този на Mate 20 Pro е 4200 mAh, докато капацитетът на батерията на Mate 20 X възлиза на забележителните 5000 mAh. Huawei SuperCharge технологията за зареждане работи на забележителните 40W. Като практически пример – когато Huawei Mate 20 Pro бъде включен към SuperCharge зарядно, батерията се зарежда до около 70% за 30 минути. Бързозареждащата технология на Huawei има специален сертификат от TÜV Rheinland за покриване на всички стандарти за безопасно зареждане. Освен с традиционното зарядно устройство, Mate 20 Pro може да бъде зареждан и безжично благодарение на Huawei Wireless SuperCharge. При използване на този метод батерията бива заредена до около 30% за 30 минути. Друго важно нововъведение за серията е “Wireless Reverse Charging”, което позволява изумителният капацитет на батерията на Mate 20 Pro да бъде споделян безжично с други устройства, което означава, че може със своя Mate 20 Pro да заредите смартфоните на приятелите си, просто като го допрете до тях. Смарфтоните от серията Mate 20 функционират с помощта на EMUI 9 – операционна система, базирана на Android P. Благодарение на самоусъвършенстващите се алгоритми на изкуствения интелект, интегрираната система за разпределение на ресурси и високо оптимизирания интерфейс на Android, EMUI 9 помага на Huawei да предостави усещане за “evergreen” – запазва усещането за лекота дори и след продължително ползване.  EMUI 9 е с ергономичен, изчистен дизайн и богат списък с възможни настройки. Новата навигационна система позволява на потребителите да вникнат дълбоко в технологичните тайни на своите устройства, използвайки само прости движения с палец. От своя страна изкуственият интелект предоставя много интересни функции като идентификация на обекти и изчисляване на хранителни калории. Благодарение на функцията 3D Live Object Modeling, потребителите могат да създадат забавен аватар, с когото да общуват или дори танцуват. Основният ключов елемент който свързва цялата Huawei екосистема е Huawei Share 3.0, който предоставя революционно подобрение във взаимовръзките в устройството, позволявайки на потребители да прехвърлят файлове от смарт телефоните директно към компютрите. Това иновативно решение от Huawei позволява взаимосвързаност на телефона. Huawei революционизира начина, по който хората прехвърлят изображения и клипове. Потребителите вече могат само с едно докосване да установят връзка между своя телефон и компютър и бързо и лесно да споделят своите файлове. Израз на основното ДНК, заложено в серията Huawei Mate, e перфектното съотношение межд FullView диплея, характерен за всички модели от серията, и лекотата, с която приляга в ръката на всеки човек. Всяко устройство е компактно проектирано – от 6,39-инчовия модел Huawei Mate 20 Pro до 7.2-инчовия Mate 20 Х, които могат спокойно да се използват и само с една ръка. Красотата и грацията на природните елементи е прекрасно отразена в дизайна на смартфоните от серията Huawei Mate 20. Корпусът на Huawei Mate 20 Pro е заоблен от всички осем страни, което прави смартфоните от серията истинско визуално чудо, както и много удобни за държане. Huawei и Porsche Design гениално комбинират в модела PORSCHE DESIGN HUAWEI Mate 20 RS елементи от състезателните писти с ексклузивни материали, които създават супер елегантно устройство със здрава и ергономичен дизайн. Аранжираната в квадратна матрица камера от задната страна придава на серията Mate 20 уникален и футуристичен вид. Четирите елемента на тройната камера, подредени по двойки в специална матрица, са оградени от полирани метални рамки, които придават авангарден, едновременно стилен и дързък външен вид на устройството. Новите флагмански модели идват в новия изумителното смарагдово зелено, който е толкова брилянтен, както и самия скъпоценен камък. Корпусът на серията Mate 20 има хипероптична структура, която му придава елегантност и издръжливост и го прави много удобен за хващане. Върху покритието не остават петна от отпечатъци, поради което смартфоните от тази серия остават чисти дори след дълго ползване. Премиерата на Huawei Mate 20 е на 16 октомври в Лондон, а на българския пазар Mate 20 и Mate 20 Pro ще се появи съвсем скоро след това – на 22 октомври, в три цвята – Black, Midnight Blue и Twilight.Обявените в Лондон препоръчителни цени за всички модели от серията са следните: МоделМодел Модел От 26-и октомври 2018, следните модели ще се предлагат на препоръчителни производителни цени на дребно:МоделОт 16-и ноември 2018, следните модели ще се предлагат на препоръчителни производителни цени на дребно:МоделНовата серия на Huawei Mate 20 съчетава изящен дизайн, изключително мощно представяне, с които грабва интелигентността на следващото поколение, което прави моделите от серията чудесен партньор и избор на професионалистите, които се стремят към качествен начин на живот. ", "date": "2018.10.16", "title": "Huawei представи серията Mate 20"}
{"url": "http://www.cross.bg/slavchev-lyubimtzi-myasto-1586426.html", "text": "/КРОСС/ Започнаха проверките на общинския съветник и съпредседател на \"Политическа група 5\" в общинския съвет инж.Симеон Славчев по сигнали на граждани към кампанията \"София: Моят град\".                      Сигналът за парк \"Възраждане\" е свързан с нуждата от отделяне на специално място за домашни любимци. Паркът е сравнително нов, добре поддържан, използва се от столичани за спорт, разходки и отдих.За да няма напрежение от страна на най-вече на родителите с малки деца, е нужно да бъде отделено със заграждение място, в което стопаните на кучета да могат свободно да пускат своите любимци.                      Предложението за парка ще бъде внесено за гледане на следващото заседание на Постоянната комисия по инженерна инфраструктура и енергийно планиране, заяви Симеон Славчев по време проверката и отбеляза, че има достатъчно пространство за заграждане на мястото.", "date": "2018.10.16", "title": "Симеон Славчев предлага общината да загради място за домашни любимци в парк “Възраждане”"}
{"url": "http://www.cross.bg/petrov-stzenarist-dimitur-1586433.html", "text": "/КРОСС/ На 93-годишна възраст почина големият български режисьор и сценарист Димитър Петров. Той остави на българската публика някои от най-любимите детски филми, като \"Васко да Гама от село Рупча\", \"Куче в чекмедже\", \"Таралежите се раждат без бодли\", \"С деца на море\".Поклон пред паметта му! ", "date": "2018.10.16", "title": "Почина големият режисьор и сценарист Димитър Петров"}
{"url": "http://www.cross.bg/godina-ppez-piza-1586424.html", "text": "/КРОСС/ Xopaтa имaт cĸлoннocт бъpзo дa зaбpaвят лoшoтo. И тoвa, c мaлĸи изĸлючeния, e дoбpe. A eднo oт тeзи изĸлючeния e ĸoгaтo cтaвa въпpoc зa финaнcoви ĸpизи - ĸaĸ ce пoявявaт и ĸaĸви ca пocлeдcтвиятa oт тяx. И тъй ĸaтo вeчe изминaxa 10 гoдини oт пocлeднaтa, щe пpипoмним няĸoи нeщa, cвъpзaни c нeя и ĸaĸ тя ce oтpaзи нa бългapитe и нaчинa им нa живoт, пише money.bgДeceт гoдини мoжe и дa нe ca чaĸ тoлĸoвa дълъг пepиoд oт иĸoнoмичecĸa глeднa тoчĸa, нo мoгaт дa ca знaчитeлнa чacт oт живoтa нa млaдитe бългapи и гoлямa чacт oт тяx дa ca били нeвpъcтни дeцa пpeз 2008 гoдинa и дa нe пoмнят cepиoзнocттa нa ĸpизaтa.Kpизaтa пpeди дeceт гoдини бe ĸpъcтeнa пъpвoнaчaлнo ипoтeчнa, a cлeд фaлитa нa чeтвъpтaтa нaй-гoлямa щaтcĸa инвecтициoннa бaнĸa - Lеhmаn Вrоthеrѕ, ce пpeвъpнa в cвeтoвнa дългoвa. Tя cтapтиpa oт лoшитe ипoтeчни ĸpeдити в CAЩ, cлeдcтвиe нa пpeгpявaнeтo нa пaзapa нa имoти в нaй-гoлямaтa cвeтoвнa иĸoнoмиĸa и в cpeдa нa peĸopдeн ливъpидж нa финaнcoвaтa cиcтeмa. Πocлeдвaxa cepия oт фaлити, ĸaтo цeли ceĸтopи бяxa нa \"pъбa нa зaĸpивaнeтo\".Haлoжи ce пpaвитeлcтвaтa пo cвeтa дa ce нaмecят и дa cпacявaт вoдeщи ĸoмпaнии и цeли oтpacли (paзбиpa ce, cъc cpeдcтвaтa нa дaнъĸoплaтцитe). Лиxвитe бяxa нaмaлeни дo peĸopднo ниcĸи нивa. Πocлeдвaxa няĸoлĸo pyндa нa cпacитeлни пpoгpaми зa oбpaтнo изĸyпyвaнe нa aĸтиви, ĸoитo пъpвoнaчaлнo cтapтиpaxa в CAЩ, a в пocлeдcтвиe ce пpexвъpлиxa и в Eвpoпa, Япoния и дpyги чacти нa cвeтa.Bcичĸo тoвa пoмoгнa, нo ĸaтo чe ли \"пocя ceмeнaтa\" зa cлeдвaщa финaнcoвa ĸpизa, зaщoтo дългът в cвeтoвeн мaщaб ce пoвиши дo нoви peĸopдни cтoйнocти: 247 тpилиoнa дoлapa, или 318% oт cвeтoвния БBΠ, пo дaнни ĸъм ĸpaя нa юли нa тaзи гoдинa.И дoĸaтo CAЩ изпpeвapиxa вcичĸи и зaпoчнaxa дa пoвишaвaт лиxвитe oтнoвo, зa дa мoгaт дa имaт инcтpyмeнти зa бopбa cъc cлeдвaщaтa дългoвa ĸpизa, Eвpoпa зaĸъcнявa cepиoзнo. И тoвa мoжe дa e cepиoзeн минyc зa Cтapия ĸoнтинeнт пpи пoявaтa нa cлeдвaщa дългoвa ĸpизa.Cлeдвaщaтa cтъпĸa e CAЩ дa cтapтиpa c нaмaлявaнe нa peĸopдния cи бaлaнc, cлeд пpoгpaмитe cи пo oбpaтнo изĸyпyвaнe нa aĸтиви, ĸoeтo дa дaдe възмoжнocт зa бъдeщo пpoтивoдeйcтвиe пpи тpyдни ycлoвия.Haлицe e cepиoзнa oпacнocт oбaчe cлeдвaщaтa дългoвa ĸpизa дa ce пoяви, a Eвpoпeйcĸaтa цeнтpaлнa бaнĸa дa нямa инcтpyмeнти дa ce бopи c нeя (мoнeтapни инcтpyмeнти, ĸaĸтo и pecypcи зa oбpaтнo изĸyпyвaнe нa aĸтиви).Kaĸви бяxa и ĸaĸви мoгaт дa ca oчaĸвaнитe пocлeдcтвия зa бългapитe oт cлeдвaщaтa дългoвa ĸpизa?Heзaвиcимo oтĸъдe и ĸaĸ щe cтapтиpa, или ĸoгa мoжe дa ce пoяви cлeдвaщaтa финaнcoвa ĸpизa, мнoгo вepoятнo e тя дa ce oтpaзи пo cъщия нaчин нa бългapитe (мaĸap и c paзличнa aмплитyдa в зaвиcимocт oт cилaтa й), ĸaĸтo пpeдxoднaтa ĸpизa oт 2008 гoдинa.Haй-видимo и яcнo бe oтpaжeниeтo нa ĸpизaтa въpxy фoндoвия пaзap. Индeĸcът нa cинитe чипoвe ЅОFІХ зaгyби нaд 80% oт cтoйнocттa cи oт въpxoвeтe cи пpeз 2007 гoдинa, ĸoгaтo бe дocтигнaл иcтopичecĸи peĸopди дo пpoлeттa нa 2009 гoдинa.Cъc cигypнocт cлeдвaщaтa ĸpизa нaй-вepoятнo щe oтнeмe oтнoвo cepиoзeн пpoцeнт oт индeĸcитe нa БФБ. Koлĸo тoчнo щe зaвиcи oт двa фaĸтopa - дoĸъдe ca ce пoвишили индeĸcитe и ĸoлĸo cepиoзнa и дългa щe e ĸpизaтa. Toвa e нaпълнo лoгичнo, тъй ĸaтo бopcaтa e мoжe би нaй-чyвcтвитeлния пaзap ĸъм ĸpизи и нecигypнocт.Иĸoнoмиĸaтa нa cтpaнaтa ни изпaднa в peцecия пpeз чeтвъpтoтo тpимeceчиe нa 20080 гoдинa въпpeĸи yвepeниятa нa иĸoнoмиcтитe, чe cтpaнaтa ни щe ocтaнe \"ocтpoв нa cпaceниe\" в бyшyвaщoтo ĸpизиcнo мope.Πocлeдвa пoвишeниe нa бeзpaбoтицaтa и мнoгo xopa ocтaнaxa бeз paбoтa. Haй-чyвcтвитeлни и cepиoзнo зaceгнaти бяxa ĸoмпaниитe oт финaнcoвия ceĸтop. Ocнoвният пpoблeм зa бългapитe бe, чe нивoтo нa бeзpaбoтицa пpoдължи дa ce пoвишaвa пpeз cлeдвaщитe чeтиpи гoдини, зa дa дocтигнe нaй-виcoĸaтa cи cтoйнocт oт дeвeт гoдини пpeз 2012 гoдинa - пpи 12,3%. Или близo двa пъти пoвeчe в cpaвнeниe c пpeдĸpизиcнитe й нивa.Kpизaтa имaшe нe caмo eднoĸpaтeн, нo пpoдължитeлeн eфeĸт въpxy живoтa нa вcичĸи бългapи. И e нaпълнo възмoжнo cлeдвaщaтa финaнcoвa ĸpизa oтнoвo дa дoвeдe дo cepиoзeн pъcт нa бeзpaбoтицaтa, a зaщo нe и дo нoвoтo й yдвoявaнe.Дoбpaтa нoвинa e, чe пpeз cлeдвaщитe шecт гoдини, cлeд дocтигнaтия пиĸ пpeз 2012 гoдинa и cлeдcтвиe нa пoдoбpявaнe нa иĸoнoмиĸaтa, зaпoчнa тpaйнo дa ce пoнижaвa и бeзpaбoтицaтa, зa дa дocтигнe oтнoвo нaй-ниcĸитe cи нивa oт пpeди ĸpизaтa пpeз 2008 гoдинa.Pъcтът нa бeзpaбoтицaтa дoвeдe дo cepиoзнo пoнижeниe нa дoxoдитe нa бългapитe. Te дocтигнaxa нaй-ниcĸo нивo oт 9 000 лeвa пpeз 2010 гoдинa, cпopeд дaнни нa HCИ, oтĸъдeтo зaпoчнaxa тpaйнo дa ce пoвишaвaт. Зa cpaвнeниe, cpeднитe дoxoди нa дoмaĸинcтвaтa възлизaт нa 12 800 лeвa пpeз 2017 гoдинa, или пoвишeниe oт близo 40% oт дънoтo.Eднo oт нaй-cъщecтвeнитe въздeйcтвия пo oтнoшeниe нa иĸoнoмиĸaтa нa cтpaнaтa ни бe нaмaлявaнeтo нa инвecтициитe. A тe зaeмaт ĸлючoвa poля в pъcтa иĸoнoмиĸaтa. Ha фoнa нa пиĸa в инвecтициитe oт 2007 гoдинa, ĸoгaтo бяxa влoжeни 12,37 милиapдa дoлapa, инвecтициитe тpи гoдини пo-ĸъcнo и в peзyлтaт нa ĸpизaтa вeчe ca 2,17 милиapдa дoлapa. Πpeз 2009 гoдинa инвecтициитe ca били 3,35 милиapдa дoлapa - нa нивaтa oт 2005 г.Имeннo cпaдът нa инвecтициитe пpeдoпpeдeля зaбaвянeтo нa pъcтa и изпaдaнeтo нa cтpaнaтa ни в peцecия, ĸaĸтo и вoди дo cлaбия pъcт нa иĸoнoмиĸaтa нa Бългapия пpeз cлeдвaщитe гoдини.Moжe би нaй-oceзaeмия eфeĸт зa бългapитe oт ĸpизaтa, oтвъд бeзpaбoтицaтa, бe cпaдът в цeнитe нa имoтитe. To пpoдължaвa пpeз cлeдвaщитe тpи гoдини, зa дa дocтигнaт имoтитe cвoeтo дънo в нaчaлoтo нa 2012 гoдинa пpи нивa c oĸoлo 30-35% пoд тeзи oт пиĸa пpeз 2007 гoдинa. Bъзcтaнoвявaнeтo нa пaзapa нa имoтитe пpoдължaвa пpeз cлeдвaщитe пeт гoдини, зa дa дocтигнeм днeшния дeн, в ĸoйтo цeнитe нa имoтитe ca близo дo нaй-виcoĸитe нивa oт пpeди ĸpизaтa.Moжe дa ce ĸaжe, чe нoвa ĸpизa oтнoвo щe нaмaли цeнитe нa имoтитe. Aĸo eĸcтpaпoлиpaмe тeндeнциитe oт 2008 гoдинa, инвecтитopитe мoгaт дa oчaĸвaт вpъщaнe в цeнитe нa имoтитe c мeждy 20 и 35%, в зaвиcимocт oт дълбoчинaтa нa дългoвaтa ĸpизa. Paзбиpa ce, вaжнo e и oт ĸaĸви нивa щe cтapтиpa cпaдa, ĸoйтo мoжe дa e oт цeни дaлeч пo-виcoĸи oт тeĸyщитe.Cпaдът в цeнитe нa имoтитe бeзcпopнo бe cвъpзaн и c oгpaничaвaнeтo нa ĸpeдитнaтa aĸтивнocт, нaблюдaвaн cлeдcтвиe нa финaнcoвaтa ĸpизa. Лиxвитe пo ĸpeдититe зaĸъcняxa cepиoзнo c пoнижeниeтo cи зaд тeзи нa дeпoзититe и пo тoзи нaчин дoпълнитeлнo нaтeжaxa нaд ceĸтopa нa нeдвижимитe имoти.Πpeди дa видим пpoблeми зa имoтния пaзap oбaчe - пъpвият и cepиoзeн cимптoм зa тoвa - би бил пoвишeниeтo нa лиxвитe пo ĸpeдититe.Kaтo oбoбщeниe, мoжeм дa ĸaжeм, чe cлeдвaщaтa ĸpизa e мнoгo вepoятнo дa дoвeдe дo oбeднявaнe нa бългapитe. Πoчти cигypнo e, чe тя щe бъдe пpeдшecтвaнa oт ycĸopявaнe нa инфлaциятa и pъcт нa лиxвeнитe нивa. Щe пaднaт peaлнитe дoxoди нa нaceлeниeтo зapaди pъcтa нa бeзpaбoтицaтa и зaбaвянeтo нa иĸoнoмичecĸaтa aĸтивнocт, в peзyлтaт и дo гoлямa cтeпeн cлeдcтвиe нa cпaдa в инвecтициитe. Имoтитe щe пoeвтинeят, нo нa xopaтa, ĸoитo щe ca c пo-мaлĸи paзпoлaгaeми дoxoди и щe ca пpитecнeни зa paбoтaтa cи, eдвa ли щe им e дo пoĸyпĸa. Зaeднo cъc cпaдa в цeнитe нa имoтитe e възмoжнo дa видим oщe и пoнижeниe нa нaeмитe. Инвecтициитe нa фoндoвитe пaзapи, ĸoитo eдвa ли щe ca ocoбeнo мacoвo paзпpocтpaнeни, e мнoгo вepoятнo дa дoнecaт нoви зaгyби нa cпecтитeлитe. ", "date": "2018.10.16", "title": "Какво ще се случи в България при следващата финансова криза?"}
{"url": "http://www.cross.bg/bana-valyta-pycata-1586425.html", "text": "/КРОСС/Hapacтвaщитe цeни нa пeтpoлa щe пoмoгнaт нa pycĸaтa pyблa дa избeгнe зaгyбитe, c ĸoитo ce cблъcĸвaт дpyги вaлyти нa paзвивaщи ce пaзapи, cпopeд нaй-гoлямaтa aмepиĸaнcĸa бaнĸa ЈРМоrgаn Сhаѕе, цитиpaнa oт Вlооmbеrg.Cтpaтeзитe нa бaнĸaтa oчaĸвaт pycĸaтa вaлyтa дa нaдминe ocтaнaлитe пapични eдиници oт paзвивaщитe ce пaзapи ĸaтo тypcĸaтa лиpa и южнoaфpиĸaнcĸия paнд пpeз cлeдвaщитe мeceци. Pyблaтa щe ocтaнe cтaбилнa дo мapт дoгoдинa, дoĸaтo лиpaтa и paндa щe изгyбят cъoтвeтнo 30% и 8%.Pycĸaтa вaлyтa ce възcтaнoви c пoвeчe oт 8% oт 2 1/2-гoдишнoтo дънo, дocтигнaтo минaлия мeceц, нa фoнa нa нapacтвaнeтo в цeнaтa нa пeтpoлa, нaй-гoлeмия изнoc нa Pycия, a цeнтpaлнaтa бaнĸa peши пpeз aвгycт дa cпpe пoлитиĸaтa cи зa зaĸyпyвaнe нa дpyги вaлyти.Teзи двa фaĸтopa щe ocигypят пoдĸpeпa, a нaмaлявaнeтo нa бpoя нa yчacтницитe нa пaзapa, зaлaгaщи нa oтcлaбвaнeтo нa вaлyтaтa нa Pycия, cъщo тpябвa дa пoмoгнe, oтбeлязвaт eĸcпepтитe.Toвa \"тpябвa дa пoмoгнe зa нaмaлявaнe нa нaтиcĸa въpxy pyблaтa, cвъpзaн c гeoпoлитичecĸaтa нecигypнocт. Ho cвъpзaнитe c нeя pиcĸoвe вce oщe ocтaвaт знaчитeлни и нeпpeдвидими, cпopeд нac\", oтчитaт oт ЈР Моrgаn.Aмepиĸaнcĸaтa бaнĸa имa нeyтpaлнa пpeпopъĸa зa pyблaтa и пpeдлaгa ĸлиeнтитe дa нaмaлят влoжeниятa cи ĸaĸтo в лиpaтa, тaĸa и в paндa.Eĸcпepтитe пpeдвиждaт pycĸaтa вaлyтa дa ce тъpгyвa в ĸpaя нa мapт пpи ĸypc oĸoлo нивoтo й в нaчaлoтo нa тaзи ceдмицa - 65.55 pyбли зa дoлap.Зa cpaвнeниe тypcĸaтa лиpa щe ce oбeзцeни дo 7.5 лиpи зa дoлap, a paндът щe cпaднe дo 15.50. ", "date": "2018.10.16", "title": "Рублата ще е новият шампион на развиващите се пазари"}
{"url": "http://www.cross.bg/byudzhet-predlozheniya-alternativen-1586428.html", "text": "/КРОСС/ Националния съвет на БСП обсъждат на \"Позитано\" 20 алтернативния бюджет, който БСП ще внесе в Народното събрание. В него се залагат предложения, които срещат най-висока подкрепа в страната, в съсловните организации и сред експертите- мерки за стимулиране на икономиката, диференцирана ставка на ДДС за хляб и лекарства, семейно подоходно облагане, редица предложения, свързани с образованието. В НС на БСП има 18 секторни съвети и комисии, които и миналата година изготвиха алтернативен бюджет.", "date": "2018.10.16", "title": "БСП подготвя алтернативен бюджет"}
{"url": "http://www.cross.bg/boiiko-putishtata-ranovski-1586427.html", "text": "/КРОСС/ Разделянето на Закона за движението по пътищата на три отделни закона ще въздейства положително върху пътната безопасност. Това заяви изпълнителният директор на ИА „Автомобилна администрация“ Бойко Рановски по време на семинар на тема: „Проект RADAR - оценка и мерки за намаляване на риска по пътищата по критерии „Пътна безопасност”. Визия за по-добра безопасност”, който се провежда днес и утре в Правец.По думите му с новите промени за първи път се създава регистрационен режим за автосервизите, също така се работи и по надграждането на системата на техническите прегледи. Това ще доведе до подобряване на техническата изправност на автомобилите, намаляване на нелоялните практики и ограничаване на фиктивните прегледи, допълни още той.Бойко Рановски изтъкна, че нивото на обучение на водачите е изключително важно за безопасността по пътищата, поради което се създава нов Закон за водачите на превозни средства, в който ще бъдат разписани детайлно всички елементи в този сегмент.„Съвместните усилия на институциите заедно с цялото общество ще доведат до конкретни резултати в борбата за намаляване на жертвите и инцидентите по пътищата”, каза още Бойко Рановски. ", "date": "2018.10.16", "title": "Бойко Рановски: Разделянето на Закона за движението по пътищата ще повиши пътната безопасност"}
{"url": "http://www.cross.bg/lili-ivanova-tekst-1586429.html", "text": "/КРОСС/ Три чисто нови рок балади ще изпълни Лили Иванова на предстоящите си концерти в зала 1 на НДК, съобщава bTV.След „Този миг“ и „Дали“ от безименния албум на Лили, Веселин Веселинов-Еко е готов и с трета песен. Тя се казва „Мигът и любовта“ и е по текст на Иван Тенев, написал преди време „Сърцето е чупливо“, а още по-назад във времето и „За да те има“.Специалното участие в „Мигът и любовта“ е на Жилберто Перейра. Роденият в Аржентина бандонеонист е сред най-популярните изпълнители на танго репертоар и ученик  на Астор Пиацола. Перейра е гостувал няколко пъти у нас, последното му участие бе в концерта на оперната прима Светлана Васкилева, а преди това бе гост на Васко Василев.Другите две нови песни на Лили са „Бурната река“ по музика на Ангел Дюлгеров и текст на Росен Кукошаров (негови са думите и на „Дантелената примка на нощта“), и „Главна роля“ по музика на Артур Надосян и текст на Иван Тенев.И трите парчета са аранжирани от Ангел Дюлгеров – човекът с най-голям принос към звука, който слушаме в песните на Лили през последните няколко години.И той, и Еко са част бенда на Лили Иванова, заедно с Огнян Енев, Орлин Цветанов, Росен Ватев и „ЛаТиДа“. Всички те отново ще бъдат част от магията на концертите – на 25, 26 и 27 октомври в зала 1 на НДК. Билетите и за трите дати са почти разпродадени.Тази година близо 17 000 души гледаха на живо Лили Иванова в рамките на националното й турне „За пълноценни мигове с музиката“, минало през седем града – Пловдив, Варна, Русе, Благоевгад, Ботевград, Свиленград и Плевен.", "date": "2018.10.16", "title": "Лили Иванова с три чисто нови балади и три почти разпродадени концерта"}
{"url": "http://www.cross.bg/leva-moshtnost-imoti-1586435.html", "text": "/КРОСС/ В седемдневен срок след изповядване на сделки за покупко-продажба на автомобили и имоти нотариусите ще са задължени да уведомяват общините за прехвърлените вещни права, като посочват размера на платения данък и основата, върху която той е бил изчислен. Това е само една от многото промени в Закона за корпоративното подоходно облагане, внесени от Министерски съвет в парламента. Текстът на промените вече е качен на сайта на парламента.Данък върху автомобил вече ще се определя по формула, в която се включва мощност на двигателя, както и данък, определен от съответната община за регистрираните на нейна територия собственици на автомобили.За мощност до 55 kW включително ще се заплаща от 0.34 до 1.20 лева за 1 kW.За мощност от 55 до 74 kW ще се заплаща от 0.74 до 1.62 лева за 1 kW.За мощност от 110 до 150 kW заплащането е от 1.23 до 3.69 лева за 1 kW.За мощност от 150 до 245 kW заплащането е от 1.60 до 4.80 лева за 1 kW.Над 245 kW заплащането е от 2.10 до 6.30 лева за 1 kW.Вече ще има по-голямо значение и годината на производство, като за автомобили над 20 години коефициентът е 1.1, а до 5 години - 2.3. Дадени са и размерите на така наречения \"екологичен компонент\", като автомобилите без екологична категория ще се облагат с коефициент 1.30-1.40, а тези с Евро 6 - с коефициент 0.40-0.60.При данъците за недвижими имоти също ще има промени. Така например се предвижда да отпадне облекчението от 50%, ако собственикът има и втори основен имот. Премахва се и облекчението за такса смет, ако се декларира, че жилището не се ползва.Подаваните от нотариусите размери на сделките за имоти ще послужат за осъвременяване на данъчните оценки, които са безнадеждно остарели и понякога големи площи плащат смешни данъци от няколко десетки лева.", "date": "2018.10.16", "title": "Плащаме данъци за автомобили и имоти по нови правила през 2019-та"}
{"url": "http://www.cross.bg/evropa-zhyrnalistite-zaradi-1586430.html", "text": "/КРОСС/ С минута мълчание в европейските институции бяха почетени журналистите, атакувани или загинали заради работата си. Днес се навършва една година от убийството на малтийската журналистка Дафне Галиция.  В началото на редовния брифинг в Брюксел говорителят на Еврокомисията направи специално обръщение, като подчерта, че свободата на изразяване и свободата на медиите са основополагащи за демокрацията и са принципи, зад които застава Брюксел. „В Европа трябва да се чувстваме сигурни и да говорим свободно. Журналистите в Европа не трябва да бъдат заплашвани, нито да се страхуват. Днес почитаме Дафне, но и Ян Куцияк, и всеки журналист, който е бил заплашван, нападан или дори убит в Европа и където и да е по света”, заяви Маргаритис Схинас. На въпрос защо сред посочените не е името на българския журналист Виктория Маринова, говорителят уточни, че са запознати с фактите от разследването в България и Германия и с мотивите на задържания. Затова Комисията фокусира посланието си към журналистите, пострадали заради работа си.", "date": "2018.10.16", "title": "Европа почете журналистите, загинали заради работата си с минута мълчание"}
{"url": "http://www.cross.bg/bulgariya-suyuz-lekari-1586416.html", "text": "/КРОСС/ Близо 10 000 души са взели участие при обсъждането, до този момент, на проекта \"Визия за България\", представен от БСП. Над 160 са проведените срещи в 11 области на страната с граждани, лекари, учители, представители на малкия и семеен бизнес, членове и симпатизанти на левицата. Проведени бяха и разговори с представители на пациентски и лекарски организации, Сдружението на общинските болници, Съюз \"Произведено в България\", Национален съюз на Трудово-производителните кооперации, ЦКС, Отечествен съюз, Съюз на военноинвалидите, Общобългарски комитет \"Васил Левски\", Конфедерция на обществени организации от сигурността и отбраната, Български съюз на частните предприемачи \"Възраждане\" и много други. Десетки са предложенията и корекциите по документа от тези срещи, които предстоят да бъдат обобщени и отразени в проекта. Обсъждането на \"Визия за България\" продължава и в останалите области на страната, като акцент през следващите дни ще бъдат срещите в лечебните заведения с лекари и пациенти", "date": "2018.10.16", "title": "Близо 10 000 души взеха участие във \"Визия за България\""}
{"url": "http://www.cross.bg/razvitie-bulgariya-sofiya-1586414.html", "text": "/КРОСС/ Повече пари за регионите в Европейския съюз и по-лесен достъп до финансиране предвижда общият регламент за фондовете на ЕС от 2021 до 2027 година. Това заяви евродепутатът Андрей Новаков, главен преговарящ по основния регламент за Европейските структурни и инвестиционни фондове след 2020 г. по време на дискусия „Бъдещето на Кохезионната политика на Европейския съюз и възможностите за градско развитие на София“, която се проведе вчера.България е сред държавите, които получават почти максимално увеличение на средствата, допълни той и поясни, че бюджетът за България след 2021 г., който евродепутатите защитават, е с 8% повече в сравнение с бюджета на настоящия програмен период. Средствата ще се разпределят между различни програми за изграждане на инфраструктура, инвестиция в образование, високотехнологични производства в малкия и среден бизнес.„Ще настояваме да се запази съфинансирането за най-бедните региони, като остане в размер на 85%, вместо планираното от Европейската комисия 70%“, заяви Андрей Новаков и допълни, че за някои общини от Северозападна България това е изключително важно.Евродепутатът заяви, че при обсъждането на новите мерки и правила в Брюксел, той ще настоява да се опростят правилата и да отпаднат тежките и неразбираеми изисквания за получателите, защото в момента много хора се отказват да кандидатстват за средства по програмите заради бюрокрацията. „Моето предложение е да базираме проверките на риска – тези, които използват европейски средства, доказано се справят добре и не злоупотребяват, заслужават по-малко проверки, а за нарушителите – по-чести проверки“, отбеляза евродепутатът.Преходът от безвъзмездното финансиране към проекти, базирани на съфинансиране чрез финансовите инструменти по ОП „Региони в растеж“ представи Светослава Георгиева, изпълнителен директор на Фонд мениджър на финансови инструменти в България (Фонд на фондовете). Тя разясни, че сред допустимите сектори за инвестиране са градското развитие – спортна и културна инфраструктура, градски транспорт и градска среда, енергийна ефективност на студентски общежития и еднофамилни сгради и обекти на културно наследство от национално и световно значение. Получатели могат да бъдат физически или юридически лица, публично-частни партньорства или общини и други публични институции. „Водещ критерий е проектите да са икономически жизнеспособни, да имат добавена стойност и да имат възвръщаемост на инвестицията“, заяви Светослава Георгиева и допълни, че фондът управлява бюджет от 1,2 млрд. лв. Очаква се финансовите инструменти да привлекат 2,7 млрд. лв. от частния сектор.Беше представен също обхватът на Фондовете за градско развитие, представляващи финансов инструмент по Оперативна програма „Региони в растеж“ 2014-2020, който надгражда над фондовете, създадени по инициативата JESSICA от предходния програмен период. Ива Петкова от Фонд за устойчиви градове, избран да управлява фондовете за градско развитие за регионите София и Южна България, разказа какъв тип проекти за градско развитие, енергийна ефективност и туризъм ще бъдат финансирани в гр. София по Фонда, чийто ресурс е в размер на 134,23 млн. лв.В рамките на срещата беше представена и успешна практика в сферата на градското развитие – поставяне на станции за зареждане на електромобили на територията на София, изградени именно с помощта на финансови инструменти.Дискусията, която премина под формата на граждански диалог, се организира от Областен информационен център – София в рамките на национална кампания на мрежата от Областни информационни центрове в цяла България. Участие в срещата взеха официални лица, ангажирани с политиките на ЕС и градското развитие на София, представители на Столична община, Столичен общински съвет, потенциални и настоящи бенефициенти по програмите, финансирани от Европейските структурни и инвестиционни фондове, представители на бизнеса, неправителствения сектор и академичната общност.", "date": "2018.10.16", "title": "Повече пари за регионите в ЕС и по-лесен достъп за финансиране"}
{"url": "http://www.cross.bg/energetikata-evro-petkova-1586415.html", "text": "/КРОСС/ Енергийната система на страната трябва да остане стабилна, а комплексът „Марица изток” – да запази капацитета на производството на ток. Около това мнение се обединиха енергийният министър Теменужка Петкова, ръководители на държавните енергийни дружества и представители на синдикалните организации, съобщиха от пресцентъра на Министерството на енергетиката.Петкова поясни, че цената на парниковите емисии, които държавата плаща, в началото на годината бяха 8 евро за тон, а преди 3 седмици - 25 евро. обясни министърът, цитирана от БГНЕС.„Работна група в Министерството на енергетиката разработи краткосрочни и дългосрочни мерки с цел оздравяване на дружеството. Средствата за квоти за посочения период ще бъдат осигурени, а през следващите месеци ще конкретизираме мерките за дългосрочно гарантиране стабилността на държавната топлоелектрическа централа“, подчерта министър Петкова.Следващата седмица експерти от Министерството на енергетиката ще представят пред заинтересовани страни първоначални данни, свързани с разработваната Стратегия за устойчиво енергийно развитие с хоризонт 2030 – 2050 г. Тогава ще бъдат очертани основните тенденции при формиране на енергийния микс, произтичащи от европейското законодателството в областта на енергетиката. По думите й страната ни следва да избере поетапния преход към нисковъглеродна икономика, за да се гарантират достъпни цени на енергията у нас.", "date": "2018.10.16", "title": "ТЕЦ \"Марица изток 2\" може да затвори, ако не плати за вредните емисии"}
{"url": "http://www.cross.bg/aliantz-ynikredit-bylbank-1586417.html", "text": "/КРОСС/ УниКредит Булбанк и Алианц България дават официален старт на партньорството си, според което банката ще предлага ексклузивно продуктите на застрахователната компания в областта на животозастраховането и общото застраховане. Така, от началото на октомври, във филиалите на УниКредит Булбанк клиентите могат да намерят широка гама от застрахователни продукти на Алианц, които им осигуряват застрахователна защита на живота и имуществото. Подписването на споразумението за България идва като продължение на решението за партньорство между УниКредит и Алианц на регионално ниво за страните от Централна и Източна Европа. То беше обявено в началото на юни и обедини силния банков франчайз на УниКредит със застрахователната експертиза на Алианц. „Това партньорство е уникална комбинация между две водещи институции от банкирането и застраховането в България. И двете компании имат общи ценности - фокус към клиента и иновации и именно затова ще предоставят най-добрата защита и обслужване на широката клиентска база\" - каза Александър Проценко, председател на Изпълнителния комитет на Алианц България Холдинг.„Освен изпълнение на груповия ангажимент, за нас партньорството с Алианц е естествено продължение на начина, по който работим заедно от години. Сигурен съм, че и с формалното подписване на договора, днес ще затвърдим успешната практика, която сме установили през годините - заедно да предлагаме на клиентите най-подходящите за тях продукти при изгодни условия\" - коментира при подписването Левон Хампарцумян, главен изпълнителен директор и председател на УС на УниКредит Булбанк.това коментира Левон Хампарцумян в отговор на въпрос на  коментира още банкерът. „ заяви още Левон Хампарцумян.  „С ангажираното отношение, което виждаме и от страна на УниКредит Булбанк, и от наша страна, съм сигурен, че партньорството ни ще бъде успешно и ще доведе до подобряване и на финансовата и на застрахователната култура на клиентите\" - каза Павлин Петков, главен финансов директор на Алианц България Холдинг.„Когато две водещи компании работят заедно за клиентите, това със сигурност носи повече ползи за тях. Това партньорство ще ни даде възможност да обслужваме още по-добре нашите индивидуални клиенти, както и МСП\" - обясни Енрико Минити, главен оперативен директор на УниКредит Булбанк и зам.-председател на Управителния съвет на УниКредит Булбанк.", "date": "2018.10.16", "title": "УниКредит Булбанк и Алианц подписват споразумение за партньорство в България"}
{"url": "http://www.cross.bg/tzurkva-pravoslavna-ryskata-1586411.html", "text": "/КРОСС/ Синодът на Руската православна църква реши да прекрати изцяло евхаристичното си общение с Константинополската патриаршия. На заседанието на Светия синод бе взето решение за пълно скъсване на общението с Константинополския патриарх, каза Митрополит Ирларион. Това решение на висшия клир на Руската православна църква бе предшествано от състояло се от 9-ти до 11-ти октомври заседание на синода на Вселенската патриаршия, който потвърди решението за предоставяне на автокефалия на Украинската православна църква и отмени решението си от 1686 г. за преминаването на Киевската митрополия под юрисдикцията на Московската патриаршия.“Българската православна църква няколко пъти се е застъпвала за каноничната Украйнска православна църква, но ние решихме в синода, повечето членове, че  искаме да изчакаме да видим как точно ще се оформят становищата и на Вселенската патриаршия  и на Руската, и въпросът е даден  на комисията. А трима митрополити излезахме с едно изявление по въпроса, защото ние смятаме, че нещата са достатъчно ясни и бихме могли да вземем отношение вече, както някои църкви го направиха“, каза Ловчанският митрополит Гавриил за позицията на Българската православна църква по отношение на разкола.В синода няма разделение по темата коментира още той:“Не, разделение още няма, но има различни позиции по въпроса. Пределно ясно, е че Цариградската патриаршия е дала преди 320 години автокефалия на Руската църква, а Руската църква започва от Киев и после се получават тези разделения. След като на една църква се даде автокефалия, то тя е абсолютно независима и не може Църквата майка, която е дала автокефалия повече да и се бърка във вътрешния живот, иначе няма да има истинска автокефалия. Така, че трябваше по каноничен ред да си решим, възникналия проблем. Много православни епископи и цели църкви считат, че трябва да се свика Всеправославен събор, който да реши въпроса за Украйнската църква и той послужи затова, че разколът тръгна към своето прекратяване. Най-висшият орган при нас е свикването на Всеправославен събор ““Никой не е казал, че е против свикването на Всеправославен събор, просто считат, че засега трябва да се даде въпроса на комисия, която да го разгледа“, допълни още по темата митрополит Гавриил. В разговора Митрополит Гавриил коментира и темата за новите предложения в Закона за вероизповеданията:“Получихме и двата законопроекта, бяха прегледани много сериозно. Най-добре е законът да не се пипа, защото той е добре направен, а тези няколко неща, които искат да се променят, например за финанси, има си закони финансови, да не навлиза религиозен екстремизъм – има Наказателен кодекс, където трябва се добавят”. ", "date": "2018.10.16", "title": "Митрополит Гавриил: Всеправославен събор трябва да реши въпроса за Украинската църква"}
{"url": "http://www.cross.bg/maroko-zaginali-dyshi-1586418.html", "text": "/КРОСС/ Най-малко 10 души са загинали и други 90 са ранени при дерайлиране на пътнически влак в Мароко, съобщава телевизия \"Скай нюз-Арабия\".Инцидентът е станал в 10.50 часа местно време недалеч от столицата на кралството Рабат.На първите снимки, разпространени от медиите след трагедията, се виждат тежко повредените и преобърнати вагони. Все още няма официална позиция на Мароканската национална железница за причините за инцидента.Мароко е известна с големия брой катастрофи. Жертвите са средно 3000 на година, но инцидентите в железниците са редки. ", "date": "2018.10.16", "title": "Влак излезе от релсите в Мароко, най-малко 10 души са загинали"}
{"url": "http://www.cross.bg/galitziya-zhyrnalistite-zaradi-1586420.html", "text": "/КРОСС/ Европейската комисия почете днес с едноминутно мълчание паметта на журналистите Дафне Каруана Галиция (Малта) и Ян Куциак (Словакия), загинали в последната година заради своите разследвания по съмнения за корупция. Тази сутрин комисията разпространи изявление по повод годишнината от смъртта на Галиция, съобщи Дарик.В последвал въпрос на всекидневната пресконференция на ЕК защо сред имената на журналистите не е била посочена и убитата в Русе телевизионна водеща Виктория Маринова, говорител поясни, че това е свързано с данните от разследването в България и Германия на нейното убийство. \"Мисля, че това, че разпространихме изявление за резултата от полицейското разследване в България и Германия, за много бързата реакция и за (залавянето) на предполагаемия убиец и подбудите - мисля, че това ни накара да се насочим в (днешното) изявление към журналистите, пострадали заради своята работа. Това мога да кажа\" добави говорителят.Преди година Галиция се събуди на този ден за последен път, преди да бъде убита заради своята работа. Днес трябва да спрем това, което правим, и високо да заявим, че в Европа трябва да бъде безопасно да се говори свободно, журналистите никога не трябва да бъдат плашени. Днес отдаваме почит на Галиция, Куциак и всеки журналист, притискан и заплашван, дори убиван, в Европа и по света, допълни говорителят.Той покани на трибуната представителя на организацията \"Репортери без граници\" Жюли Мажержак. От името на няколко европейски организации за защита на журналистите тя призова разследването в Малта да разкрие поръчителите на убийството на Галиция, както и за обществена проверка дали атентатът срещу журналистката е можело да бъде предотвратен. ", "date": "2018.10.16", "title": "ЕК не постави Виктория Маринова в списъка на журналистите, загинали заради работата си"}
{"url": "http://www.cross.bg/godina-ychiteli-stydentite-1586421.html", "text": "/КРОСС/ До две години в образователната система ще има дефицит от 10 000 учители, каза председателят на Синдиката на българските учители Янка Такева. Данните бяха оповестени по време на представянето на резултатите от проект, разработван от просветното министерство, съсловната организация и фондация \"Заедно в час\". По този проект всяка година 600 души ще получават педагогическа правоспособност, както и ще бъдат обучавани за ресурсни учители, съобщи БНР.Над 22 000 са децата със специални образователни потребности у нас, а с тях работят едва 1400 ресурсни учители. В системата липсват най-вече преподаватели по математика, информатика, чужд език и начални учители. Програмата трябва да се финансира от държавния бюджет. Обучението ще се провежда за една година в Софийския, в Пловдивския и във Великотърновския университет, каза Янка Такева:\"Дълбоко съм убедена, че колегите, които имат висше образование – магистър, било по инженерство, било по икономика или някаква друга специалност, за една година ще могат да усвоят методиката на преподаване по дисциплината, която ще преподават\".Към всеки нов учител ще има наставник, като в програмата е предвидено неговото заплащане. Приемът на студентите по педагогика се увеличава, предоставят се и допълнителни стипендии, каза министърът на образованието Красимир Вълчев:„От началото на следващата учебна година ще предложим за професионално направление „Педагогика на обучението“ обучението за студентите да бъде безплатно. Ще бъде нещо като трета стипендия. В момента минималната заплата на млад учител е 760 лв. като догодина ще бъде 920.", "date": "2018.10.16", "title": "Красимир Вълчев: Догодина предлагаме безплатно обучение за студентите по педагогика"}
{"url": "http://www.cross.bg/dzhaksun-voiina-svetovna-1586422.html", "text": "/КРОСС/ Режисьорът на сагите “Властелинът на пръстените” и “Хобит” – Питър Джаксън се е нагърбил с нов сложен проект. В предстоящия му филм със заглавие “Те няма да остареят” Джаксън ще представи невиждани досега архивни кадри от Първата световна война напълно реставрирани, съобщава bTV.За документалният филм Джаксън е разполагал с над 600 часа видеокадри от архива на Имперските Военни музеи. Оригиналните кадри са черно-бели, като екипът на Джаксън е оцветил всички един по един, за да даде нов живот на старите ленти.Режисьорът приложил и необичаен метод за репликите във филма – наел специално обучени хора, които четат по устните, за да възстановят оригиналните разговори на войниците. По техните реплики бил написан сценарият на филма.“Има много документални филми за Първата световна война и реших в моя да използвам единствено гласовете на мъжете, които са били на фронта, защото аз не разказвам историята на войната. Разказвам историите на хората, които са участвали в нея”, казва Джаксън.Интересът на холивудския режисьор към Първата световна война идвал от дядо му, който служил по време на войните. “Част от увлечението ми по първата световна война се дължи на това, че тя е била напълно безсмислена. Гарантирам ви, че нито един войник не можел да обясни защо тази война е важна и защо е важно да бъдат победени американците”, коментира Джаксън.", "date": "2018.10.16", "title": "Питър Джаксън съживява Първата световна война в нов филм "}
{"url": "http://www.cross.bg/yvrezhdaniya-horata-petkov-1586419.html", "text": "/КРОСС/ Вървим по изготвения график за разглеждане на този законопроект. Той утре ще постъпи в Министерския съвет, след като мина консултативният процес. Това каза министърът на труда и социалната политика Бисер Петков на брифинг след заседанието на Националния съвет за тристранно сътрудничество, на което беше обсъден проектът на Закон за хората с увреждания, внесен от социалния министър, предаде Novini.bgВ последните няколко месеца много интензивно се работеше по подготовката на законопроекта, добави той.Петков обясни, че в законопрокта са заложени мерки за подкрепа на хората с увреждания и за реализиране на техни права. В проекта са включени две национални програми – едната подпомага работодателите, като осигурява финансиране за пригодяване на работните места за хората с увреждания, а другата е за по-достъпна жилища среда.Предвидени са средства за реализиране на тези програми, както и за по-високите помощи за хората с увреждания, които за първи път се базират на минималната заплата, заяви социалният министър.Закрилата на хората с увреждания при уволнение остава. Отпада промяната, която имаше на предишен етап в Кодекса на труда, уточни Петков.Той съобщи, че специален орган ще замени сегашната Агенция за хората с увреждания, ще бъдат създадени и областни съвети за политика за хора с увреждания. ", "date": "2018.10.16", "title": "Законопроектът за хората с увреждания влиза в МС"}
{"url": "http://www.cross.bg/korita-ychastuka-sofiya-1586402.html", "text": "/КРОСС/ Продължава кампанията за почистване на речните корита в София. Включени са всички критични места, а целта е да се посрещне спокойно дъждовната есен. До момента са почистени 97 участъка от общо 250 речни корита в столицата.За това са отделени близо 1,5 млн. лв. от бюджета на общината, съобщава БГНЕС.Най-често гражданите изхвърлят строителни и битови отпадъци в реките.„До края на сезона предстои да бъдат почистени още 6 участъка. Имаме подготовка и да реагираме при необходимост на криза. За съжаление, хората продължават да изхвърлят отпадъците си. В процеса на превенция трябва да участваме всички. Няма как да контролираме всеки участък, на 250 речни корита няма как да сложим камери и човек на всеки километър”, коментира Йорданка Фандъкова - кмет на София. ", "date": "2018.10.16", "title": "Преди сезона на дъждовете: Почистени са 97 участъка от речните корита в София"}
{"url": "http://www.cross.bg/alkohol-promila-godishna-1586406.html", "text": "/КРОСС/ Задържаха 40-годишна жена от София, която е седнала зад волана с рекордните 3.26 промила алкохол в кръвта, съобщава „Фокус”.На главен път 1-8, на 15 октомври след 19ч. автопатрул на РУ – Сливница спира за проверка лек автомобил.Жената е тествана с дрегер и задържана за срок до 24 часа, след като уредът отчел внушителните 3.26 промила алкохол в издишания от нея въздух.Срещу нарушителката е започнато бързо производство за извършено престъпление.", "date": "2018.10.16", "title": "Рекорд: Задържаха 40-годишна жена, шофирала с 3.26 промила алкохол"}
{"url": "http://www.cross.bg/nikolaii-zhivko-gospodinov-1586403.html", "text": "/КРОСС/ Народният представител от „БСП за България” Николай Тишев и председателят на ОбС на БСП-Бургас Живко Господинов присъстваха на протеста пред Съдебната палата в подкрепа на граничните полицаи Михаил Цонков, Живко Петков, Николай Петков и Николай Костов, които през 2008 г., изпълнявайки служебните си задължения, защитиха българската граница.Четиримата се явиха в бургаския съд за изслушване, след като турският наказателен съд в Къркларели отново поиска възобновяване на делото.  „Искам да призова всички държавни институции ясно и категорично да защитят четиримата български мъже. Нека не забравят какъв сигнал дават на стотиците граничари, които и в този момент рискуват живота си за опазване на границите на нашата родина”, каза Живко Господинов.", "date": "2018.10.16", "title": "Николай Тишев и Живко Господинов присъстваха на протеста в подкрепа на четиримата гранични полицаи"}
{"url": "http://www.cross.bg/drum-godina-golden-1586404.html", "text": "/КРОСС/ Двадесет и петото издание на международния рекламен фестивал Golden Drum ще се проведе в периода 17 - 19 октомври 2018 г. в гр. Порторож, Словения, събирайки световни професионалисти в областта на комуникациите и рекламата. 1200 са подадените кандидатури от 28 държави, които ще се състезават за знаменитите отличия. В продължение на три дни рекламната надпревара ще предложи богата качествена програма с 40 известни и всепризнати гост – лектори, вдъхновяващи семинари и уъркшопи за придобиване на ценен опит, създаване на нови приятелства и контакти. Номинациите ще бъдат обявени утре, 17 октомври 2018 г., а кулминацията ще бъде награждаването на победителите в петък, 19 октомври 2018 г., по време на тържествена церемония.  От 28 страни, конкуриращи се тази година, Румъния подаде най-много заявки – общо 188. Веднага след нея се нарежда Русия с 149 кандидатури. Най-голямо увеличение на проектите има при Македония - над 600% ръст в сравнение с миналата 2017 г., а към надпреварата тази година се присъединиха и две нови държави - Испания и Португалия. 25-тото издание на фестивала Golden Drum представи много новости в конкурсната програма. \"Промяната в регламента на конкурса беше предизвикателство за нас, но агенциите приеха това като стимул и подадоха повече заявки отколкото очаквахме.\", заяви заместник-председателят Стоян Пелко, който съвместно със съвета на конкурса Golden Drum, преработиха тазгодишната програма на фестивала. В секцията „WHAT“ най-много заявки има в категориите „F Reach“ (13,25%), „H Craft“ (12,45%) и „A Film“ (8,94%). В секцията „WHY“ водеща е групата „Z Social good“ (9,54%), следвана от „V Entertainment“ (6,43%) и „S Activation“ (5,93%).Младежкият конкурс The Young Drummers Competition регистрира 172 творчески предложения за плакати, които тази година популяризират словенския град Пиран под наслов „Пиран – Градът на Тартини“.  Мойча Брисчик, генерален директор на Golden Drum, сподели: \"Изключително развълнувани сме да отбележим ръст на младите творци. Броят на регистрираните заявки в основното състезание остава непроменен от миналата година въпреки предизвикателните времена за Tурция, която винаги подава много проекти за участие. Тази година още няколко агентски мрежи и държави се конкурират за престижните награди. Вярвам, че тазгодишното жури ще бъде изправено пред труден избор.\"Тазгодишните проекти ще бъдат оценявани от жури, съставено от 22-ма международни експерти от творческата индустрия. Душан Дракалски, главен творчески директор за Европа, Ray Productions, е председател на журитo, оценяващо кандидатурите в секция „WHAT“, а Адриан Ботан, глобален изпълнителен творчески директор, McCann Worldgroup и Президент на European Creative Leadership Council, е председател на журитo, определящо кандидатурите в секция „WHY“. Заявките в конкурса за плакат Young Drummers Competition ще бъдат оценявани от петчленно жури, водено от Жосефин Ричардс, творчески директор на INGO Stockholm.", "date": "2018.10.16", "title": "Утре започва 25-тото издание на Golden Drum в Словения"}
{"url": "http://www.cross.bg/pernik-sreda-stryma-1586405.html", "text": "/КРОСС/ 22 млн. лв. от Оперативна програма „Региони в растеж“ се влагат в социална, образователна, пътна, административна инфраструктура и подобряване на градската среда в Перник. С тези средства градът ще се превърне в едно привлекателно и желано място за живот.Това каза днес министърът на регионалното развитие и благоустройството Петя Аврамова при посещението си в Перник в навечерието на празника на града. Там тя откри „Парк на предизвикателствата“ и ремонтирания мост над р. Струма при ул. „Струма“. Министърът поздрави кмета Вяра Церовска и екипа й за тяхната иновативност в подбора на проектите и мисленето, с което превръщат Перник в модерен европейски град.„Паркът на предизвикателствата“ и мостът над р. Струма са част от проекта на общината „Подобряване на градска среда в град Перник“, който е финансиран от управляваната от министерството програма.Паркът е изграден на над 20 декара, със съоръжения за отдих и игра на малки и големи деца. С атракционите за развлечение ще е едно прекрасно място за жителите и гостите на Перник, където да прекарват свободното си време, посочи регионалният министър. В „Парка на предизвикателствата“ са обособени също зона за катерене, „скаутска зона“, трасета за маунтинбайк и зона \"Търсене на философския камък\", където има възможност за логическа игра.                            При ремонта на моста над река Струма при ул. „Струма“ са подобрени транспортно-експлоатационните качества и носимоспособността на съоръжението и пътната настилка и е осигурено надеждно отводняване.По проекта на община Перник за подобряване на градската среда на стойност почти 4 млн. лв. са реновирани над 32 000 кв. м площи, в които е извършено строителство или рехабилитация. От обновената градска среда ще се възползват близо 88 хил. души, като е осигурена достъпност за инвалиди или семейства с малки деца. Като част от проекта вече беше благоустроено междублоковото пространство в кв. „Тева“.                            В Перник министър Аврамова съобщи, че индикативната дата за приключване на аварийно-възстановителните работи по АМ „Люлин“ е 22 октомври. След като магистралата бъде отворена за движение в двете посоки, ще започне ремонт на първокласния път през Владая.", "date": "2018.10.16", "title": "22 млн. лв. от Оперативна програма „Региони в растеж“ се инвестират в Перник"}
{"url": "http://www.cross.bg/habib-makgregur-nyrmagomedov-1586409.html", "text": "/КРОСС/ Дагестанецът  изглежда твърдо решен да продължи да бъде в челото на новинарския поток. Непобеденият ММА боец предизвика грандиозен скандал миналата седмица след победата си над . Хора от неговия лагер, както и самият Нурмагомедов, предизвикаха масово сбиване с фенове от публиката и с победения Макгрегър непосредствено след края на мача.Тези прояви може и да вдигат рейтинга на UFC федерацията до небето, но не бяха приети с добро око от Щатската спортна комисия на Невада. Регулаторният орган, в чиято юрисдикция е мястото на двубоя, Лас Вегас, заплашва да не изплати хонорара на Хабиб от мача. Няколко човека от лагера му пък са под угроза от изхвърляне от смесените бойни спортове до живот заради нанесени удари над Конър Макгрегър в мелето.Боецът, чийто прякор е „Орелът“ обаче не изглежда кой знае колко притеснен от възможността за финансови загуби. Нурмагомедов пусна няколко бомбастични намека в социалните мрежи, намеквайки че има и други опции за развитие на кариерата си. Като форма на прикрит отговор до президента на UFC федерацията, Дана Уайт, „Орелът“ загатна в Туитър, че има предложение да се присъедини към голямото шоу на кеча. По този начин Хабиб явно отвръща на заплахата на Уайт относно наказанието на хората от неговия лагер след двубоя във Вегас.Дагестанецът обаче не спря дотук. На следващия ден той преобърна и Инстаграм, като се осмели да хвърли ръкавицата на предизвикателството не на кого да е, а на сочения за един от най-великите боксьори на всички времена Флойд Мейуедър. В явно режисирано видео Хабиб „подхвърли“ идеята за един бъдещ двубой между: „Хайде да го направим, Флойд, да се бием. 50-0 срещу 27-0, ние и двамата никога не сме губили мач. Така че, нека просто го направим. Като в джунглата, може да има само един крал, не двама.“Запитан дали наистина вярва, че той е въпросният крал, „Орелът“ продължи също така самоуверено: „Разбира се, че аз съм кралят. Защото той не успя да свали Макгрегър, а аз го направих без почти никакво усилие.“Все още няма официален отговор от лагера на Мейуедър. Големите букмейкърски компании веднага реагираха и предложиха коефициенти за потенциалния мач между двамата непобедени бойци. Родният букмейкър efbet предлагаше едни от най-добрите коефициенти на пазара за мача Нурмагомедов – Макгрегър, като това съвсем не е изключение, както можете да прочетете в  тук. Мейуедър официално е прекратил кариерата си на ринга за момента, но все пак има вратичка за завръщане. Преди време от лагера на Флойд обявиха, че той на драго сърце би дал реванш на филипинския боксьор Мани Пакайо. През 2015-а година Фройд победи по точки в 12 рунда филипинеца в двубой, който ще бъде запомен като един от най-великите боксови мачове в историята. Този двубой също все още е на първо място по награден фонд и гледаемост.Флойд е позитивно настроен да направи и един „загряващ“ мач преди повторението на мега сблъсъка с Пакайо. Изгряващата звезда Хабиб е подходящ кандидат за съперник в един такъв мач, стига двата лагера да стигнат до съгласие относно мястото на провеждане. Мейуедър предпочита най-голямата сцена, Лас Вегас, за своите мачове. Хабиб обаче е крайно негативно настроен към Меката на хазарта, и най-вече към Щатската спортна комисия след отказа им да му изплатят хонорара от мача с Макгрегър. Дагестанецът чака да получи около 2 милиона от наградния фонд.", "date": "2018.10.16", "title": "Хабиб „Орелът“ Нурмагомедов на кръстопът в кариерата си"}
{"url": "http://www.cross.bg/krikalyov-ovchinin-planiran-1586407.html", "text": "/КРОСС/ Новият екипаж на Международната космическа станция ще полети в началото на дкември, съобщи изпълнителният директор на „Роскосмос“ Сергей Крикальов в интервю за RT.  На 11 октомври от космодрума „Байконур“ излетя корабът „Союз“ с космонавтите Алексей Овчинин и Ник Хейг, който трябваше да достави на МКС храна и оборудване. Ракетата обаче аварира около 2 минути след старта и беше извършено принудително кацане.Крикальов посочи, че следващият полет е бил планиран за декември, но с оглед на обстоятелставата сега той ще бъде ускорен.За пролетта е планиран друг полет с участието на Овчинин и Хейг.", "date": "2018.10.16", "title": "Новият екипаж на МКС ще полети в началото на декември"}
{"url": "http://www.cross.bg/videonablyudenie-dvizhenie-mesetz-1586408.html", "text": "/КРОСС/ В Плевен се очаква до месец да заработи система за видеонаблюдение за контрол на обществени места. Видеонаблюдението, осигурено по проект на Общината, е от ново технологично поколение.Камерите са монтирани на 33 места за наблюдение на ключови кръстовища, паркове, входни и изходни зони на града, паркинги, пешеходни зони. Качеството на картината ще бъде много високо и с добра разделителна способност за правилно оценяване на възникналите ситуации. Така например камерата за трафик-решение с автоматично разпознаване на регистрационни табели, покрива две ленти на движение и засича скорост до 200 километра в час. Освен това поддържа така наречения \"черен списък\" с номера.Мониторинг центровете ще са два. Единият - в сградата на Областната дирекция на МВР, а вторият - в Общината. Системата ще дава възможност бързо да се намира информация за движение в желан регион, в реално време и да се прави запис и преглед на цялата информация за историята на събитието.", "date": "2018.10.16", "title": "До месец в Плевен ще заработи система за видеонаблюдение"}
{"url": "http://www.cross.bg/yuliya-nikolaii-operatziya-1586412.html", "text": "/КРОСС/ Нека помогнем на Юлия и нейното семейство! Всички знаем, че капка по капка и океан може да стане! Нека бъдем отзивчиви в тежките моменти на другите семейства, независимо дали ги познаваме или не!Николай Дыков, съобщи че съпругата му Юлия е в болницата с частична парализа. Изледванията показват два тумора, единият е голям и трябва да се оперира, другият - по-малък и ще го лекуват с химиотерапия. Жената трябваше да бъде оперирана на 12 октомври, но отложиха операция за понеделник заради липса на пари от страната на семейството. Сега разбирам, че пак ще я отлагат, защото няма събрана сума, засега казаха, че примерно операцията ще излезе около 6000 лева, а има събрани много малка част от тях. Застрахователната компания отказва на Николай да покрие разноските по лечението на Юлия с обяснението, че ако съпругата му бъде оперирана непосредствено след приемането й, това би било застрахователно събитие. Проблемът идва от това, че лекарите прекарват два дни в изследвания и това означава, че е планирана операция, която трябва семейството да заплати самостоятелно. Като цяло Николай се опитва да получи финансова подкрева и съдействие да се открият лекари, които да се заемат със случая на Юлия, защото вчера й е отказано да бъде оперирана във ВМА, където им беше обещано да се извърши животоспасяваща операция. Николай е в болницата със съпругата си, а трите им деца стоят сами вкъщи, като грижите за по-малките са поети от големия им син, който е на 15 години, другите двама са на 6 години и на 4 години. Свържете се със съпруга на Юлия:Телефон на Николай - 0877705913Facebook Сметка в България:FibankDykov NikolaiIBAN: BG79FINV91501016336186Сметка в Русия:СбербанкДыков НиколайНомер счёта: 40817 810 4 38250915140По номеру телефона +79153881621", "date": "2018.10.16", "title": "Млада майка се нуждае от помощ за спешна мозъчна операция"}
{"url": "http://www.cross.bg/televiziya-suveta-dostavchika-1586410.html", "text": "/КРОСС/ Съветът за електронни медии не е бил уведомен за спирането на партийната телевизия \"Алфа\". Медията на \"Атака\" от вчера излъчва черен екран със съобщение, че е спряна и зрителите трябва да попитат правителството защо, съобщава БНР. Председателят на медийния регулатор София Владимирова обяви какво ще предприема съвета:\"Писмо към доставчика за повече информация и доклад от сециализираната администрация в спешен порядък по отношение на възможностите за реакция на Съвета по Закона за радио и телевизия, според нашите правомощия. Ако е имало някакви документални взаимоотношения между доставчика и Съвета за електронни медии, те щяха да са, естествено, достъпни и известни. Такива нямаме! Към този момент нямаме яснота каква е точно ситуацията\".", "date": "2018.10.16", "title": "СЕМ не е бил уведомен за спирането телевизия \"Алфа\""}
{"url": "http://www.cross.bg/zaginalite-zaradi-navodneniya-1586393.html", "text": "/КРОСС/ Властите коригираха броя на загиналите до 11. Вчера те обявиха, че загиналите са 13. Това са най-тежките наводнения в този район от век. Френският президент ще посети засегнатите райони.Очаква се по-късно той да обяви промяна в кабинета. Те бяха забавени заради бедствието. Промените се налагат заради оттеглянето на вътрешния министър Жерар Колон. Преди две седмици той обяви, че напуска, защото възнамерява да се включи в кметската надпревара за Лион.", "date": "2018.10.16", "title": "Южна Франция продължава да се бори с тежките наводнения"}
{"url": "http://www.cross.bg/detza-infarkt-avtobys-1586394.html", "text": "/КРОСС/ Шофьор на училищен автобус загина, докато превозваше 10 деца. Инцидентът се случва вчера в Кюстендил.Водачът на превозното средство усеща, че му става лошо и дърпа ръчната спирачка. Автобусът се удря в ограда на къща. При сблъсъка няма пострадали деца.Причината за смъртта е инфаркт.", "date": "2018.10.16", "title": "Шофьор на училищен автобус получи инфаркт зад волана"}
{"url": "http://www.cross.bg/godini-selo-dvoiika-1586392.html", "text": "/КРОСС/ Мъж на 80 години и съпругата му на 78 години загинаха при пожар в дома си в село Славяново, община Харманли, съобщи ОД на МВР - Хасково. Сигналът за бедствието е бил получен в 23,30 часа миналата нощ в РУ Харманли, съобщава БНТ.На мястото - улица \"3 март\" незабавно са били изпратени спасителни екипи, които са се заели се с потушаването на пламъците. След частичното овладяване на пожара, пожарникарите установили в една от стаите два овъглени трупа. Изяснило се, че жертвите са възрастната двойка. С тях е живеел и синът им на 54 години. Той заявил, че бил на двора, когато пламнал пожарът.Днес предстои повторен оглед за изясняване причините за инцидента. Работата по случая продължава. Образувано е досъдебно производство.", "date": "2018.10.16", "title": "Възрастна двойка загина при пожар в харманлийското село Славяново"}
{"url": "http://www.cross.bg/aiihan-strahoten-leva-1586395.html", "text": "/КРОСС/ Играч от Джебел направи страхотен удар в пункт на . Щастливецът е Айхан Хасан. Той е на 38 години и винаги е вярвал в късмета си. Вярата му скоро се оправдава, защото в един страхотен вторник, Айхан се оказва горд собственик на чек за  от „Еврошанс“.Той познава всички 9 числа, които е предвидил и залогът от само 30 стотинки в тегленето, моментално се трансформира в петцифрена сума.„Чувството е неописуемо. Винаги съм очаквал да спечеля, но когато това се случи не можах да повярвам. Уверих се чак когато видях сумата в сметката ми.“ , споделя развълнуваният Айхан.Тегленията на играта „Еврошанс“ можете да следите в пунктовете на  и онлайн на . ", "date": "2018.10.16", "title": "Късмет в Джебел! Играч на „Евробет“ отнася 12 000 лева от „Еврошанс“ "}
{"url": "http://www.cross.bg/leva-macha-prava-1586396.html", "text": "/КРОСС/ Норвегия ще вземе три точки като домакин на България в днешния сблъсък между двата отбора от европейския турнир Лига на нациите. „Еврофутбол“ оценява шансовете на норвежците да спечелят двубоя с коефициент 1.53 срещу 5.35 за националния ни отбор. Всички предложения на българския букмейкър за срещата вижте .Ето и други интересни мачове от европейската Лига на нациите в идните дни:Бразилия – Аржентина Сингъл,„1“- 1.56 „Х“- 3.32 „2“- 4.86Франция – Германия Сингъл,„1“- 1.68 „Х“- 3.42 „2“- 3.82Украйна – Чехия Сингъл,„1“- 1.63 „Х“- 3.10 „2“- 4.70Ейре – Уелс Сингъл, „1“- 2.18 „Х“- 2.57 „2“- 3.32Словения – Кипър Сингъл,„1“- 1.55 „Х“- 3.24 „2“- 5.15Белгия – Холандия Сингъл,„1“- 1.65 „Х“- 3.45 „2“- 3.96Днес стартира новият сезон на Националната баскетболна асоциация (НБА), а „Еврофутбол“ вече предлага коефициенти за шампион. Вижте ги .Той игра 12 мача в права колонка от английската Първа футболна лига и от Националната лига на Англия. Само 10 минути по-късно в същия пункт беше пуснат талон  със 7 мача в права колонка, който донесе на притежателя си още Част отсрещите съвпадаха с тези от първия фиш, но имаше и прогнози за два мача от английската Лига 2.Лига 1, Лига 2 и Националната лига на Англия се оказаха доходоносни и за други участници на „Еврофутбол“ – пловдивски майстор на предвижданията  от 8 мача в права колонка.  от 8 мача в права колонка.  от 7 мача в права колонка.Европейският турнир Лига на нациите също донесе сериозни приходи на футболните познавачи. Специалист от Стамболийски грабна  с талон за 150 лева и 6 мача в права колонка. В Хасково два талона с идентични прогнози за 4 мача в права колонка донесоха съответно .И Спортмакс се отблагодари подобаващо на своите почитатели – със  от Точен резултат плюс Секунда на първи гол в Пазарджик, с  от Сбор голове в Благоевград и с  от Секунда на първи гол в Стрелча.Към 12.00 часа на 16.10.2018 г. натрупаната сума в Суперджакпот 15 е  ще откриете кои мачове включва. Джакпот 13 е на стойност , а срещите от него вижте .                          ", "date": "2018.10.16", "title": "„Еврофутбол“: Норвегия е с предимство в мача с България"}
{"url": "http://www.cross.bg/godini-predi-enev-1586397.html", "text": "/КРОСС/Три години условна присъда за причинена смърт на двама пешеходци на тротоара разгневи близки на опечалените семейства в Горна Оряховица, съобщава bTV.", "date": "2018.10.16", "title": "Три години условно за смъртта на двама пешеходци на тротоар"}
{"url": "http://www.cross.bg/grypata-ychastnitzite-prokyratyra-1586398.html", "text": "/КРОСС/ Специализираната прокуратура повдигна обвинения на три лица за участие в организирана престъпна група за разпространение на наркотични вещества в Пернишка област. Четвърти от групата до момента се укрива и е обявен за издирване.Доказателствата сочат, че участниците са разпространявали наркотици от началото на 2018 г. в Перник, Радомир, Брезник и Батановци. Ръководителят и двама от участниците са задържани на 12 октомври 2018 г. при специализирана операция на ГДБОП, ТЗ БОП-Перник, ОДМВР и Специализираната прокуратура.При извършените обиски и претърсвания на жилища, автомобили, складове и други помещения са намерени и иззети кокаин, амфетамини, марихуана, както и други доказателства.Обявеният за издирване четвърти участник в групата доставял наркотиците на едро. Други двама ги разфасовали на дози и ги разпространявали. Парите от продажбите на черния пазар отчитали на ръководителя. Той заделял част от тях като оборотни средства (за покупка на нови количества наркотици), а печалбата разпределял между участниците.На тримата заловени от групата е наложено прокурорско задържане до 72 часа. По искане на Специализираната прокуратура на 15 октмври 2018 г. Специализираният наказателен съд определи мярка за неотклонение „Задържане под стража“ за всеки от тях. Мярката не е окончателна и може да бъде обжалвана пред  Апелативния специализиран наказателен съд.", "date": "2018.10.16", "title": "Разбиха група за разпространение на наркотици"}
{"url": "http://www.cross.bg/kakvo-vsushtnost-se-kanyat-da-ni-pravyat-depytatite-1586401.html", "text": "/КРОСС/Прелюбопитни резултати излизат на платения с държавни пари сайт на висшия държавен орган на власта - Народното събрание, пише .Достатъчно е само да напишеш в търсачката думата \"уголемява\".                Чак на скромната пета позиция излиза стенограма от заседание: \"При делба на имущество, когато притежаваният преди делбата дял се и пр. и пр.За интересната находка в парламентарния сайт информираха интернет потребители.След всяка от рекламите, таргетирани в една и съща ясна посока, има посочени телефони. Не ги прозвъняхме, за да не вземе да ни вдигне някой от ръководството на парламента.Затова пък ето коментара на пресслужбата за странните резултати от търсенията в сайта parliament.bg.", "date": "2018.10.16", "title": "Какво всъщност се канят да ни правят депутатите?"}
{"url": "http://www.cross.bg/kodeks-mnenie-promeni-1586432.html", "text": "/КРОСС/ В края на миналата седмица Обединените патриоти внесоха промени в Наказателно-процесуалния кодекс, свързани с отпадане на съкратеното съдебно производство, съобщава БНР.Поводът бе убийството на журналистката от Русе Виктория Маринова, но причините са много повече, както казаха вносителите. По сега действащото законодателство, ако едно лице се признае за виновно, може да се ползва от условията да получи съкратено следствие и съответно намалена присъда. В някои случаи заподозреният може дори да не се признае за виновен, може само да подпише, че е съгласен с всички документирани доказателства. В тази хипотеза някои юристи направиха една проста сметка, че взимайки предвид най-различни обстоятелства, заподозряно в много тежко престъпление лице (убийство, серийни убийства, тежък рецидив на грабежи и т.н.) може да получи присъда 10-15 години, при положение, че при подобни случаи Наказателният кодекс предвижда най-строгите санкции като дългогодишен затвор и доживотна присъда.Тези предложения не са нови, те са предлагани преди две години и половина в предходното Народно събрание, но тогава времето не е стигнало до сериозно обсъждане, каза един от вносителите – Християн Митев от Обединените патриоти.Въпросът е дискусионен, защото не всички са съгласни с промени в законодателството по повод възникнал тежък криминален случай, придобил обществена значимост… Например личното мнение на Александър Ненков от ГЕРБ е, че законодателството, особено при тежки криминални деяния, и без това е достатъчно строго, стига да се прилага както трябва от съдебните органи.Депутатът от БСП Филип Попов бе на мнение, че има смисъл от дискусия дали законът да не стане още по-строг към извършителите на тежки криминални престъпления, но… за него и за съпартийците му е по важна превенцията, действията на органите преди да се случат тежки престъпления, а не след това да се търси възмездие, строго наказание или обществен линч.", "date": "2018.10.16", "title": "Отново промени в Наказателно-процесуалния кодекс под натиск на общественото мнение"}
{"url": "http://www.cross.bg/leva-ministur-otoplenie-1586399.html", "text": "/КРОСС/ 40 милиона лева повече за енергийни помощи са предвидени в бюджета на социалното министерство за 2019 г. Това съобщи в Сутрешния блок на БНТ министър Бисер Петков. Той обясни, че заради повишените цени на горивата още тази година ще има увеличение на помощите за отопление. В момента месечният размер на помощта е близо 75 лева, а заявления се приемат до края октомври. С резерви, които има в бюджета на министерството за тази година ще осигурим плащане допълнително, което да компенсира нарастването на част от горивата. Въпреки, че електроенегията, от която се изчислява целевата помощ за отопление, цената не нарасна. Други горива, които се използват от хората за отопление, преди всичко твърди горива, газта и т.н., цените им нараснаха. Така че това увеличение ще бъде компенсирано, за да могат хората да оцелеят през зимата.", "date": "2018.10.16", "title": "40 млн. лв. повече за енергийни помощи за 2019 г."}
{"url": "http://www.cross.bg/iiork-godina-ybiiistva-1586400.html", "text": "/КРОСС/ В Ню Йорк за първи път от 1993 година насам е регистриран уикенд без убийство.„В петък, събота и неделя не е имало каквато и да е стрелба и убийства. Не само NYPD, но всички жители на града могат да се гордеят“, се казва в съобщение на полицията в „Туитър“.Le Monde отбелязва, че инцидентите с огнестрелно оръжие в Ню Йорк в сравнение със същия период на миналата година са намалели 1,1 %. През 2017 година убийствата в Ню Йорк са били 292, което е най-ниското ниво от 1950 година насам, но през 2018 трендът отново е нагоре.За първата половина на 2018 са регистрирани 147 убийства, което е ръст с 8 %. Според полицията основен „принос“ имат наркодилърите и кварталните банди в Бруклин и Бронкс.", "date": "2018.10.16", "title": "За първи път от 25 години Ню Йорк изкара уикенд без убийства"}
{"url": "http://www.cross.bg/sgradata-toplofikatziya-kampaniyata-1586386.html", "text": "/КРОСС/ На 16 октомври 2018 г. Робърт Дик, регионален мениджър на EVN България, поздрави лично победителите в кампанията за лоялна сграда на EVN Топлофикация за отоплителен сезон 2017/18 г.Сградата на бул. „България“ 158 в Пловдив спечели първо място в кампанията, която е под наслов „Направете сградата си по-уютна с наша помощ”. Спечелената сума от 3500 лв. се предоставя на етажната собственост в сградата, като собствениците сами ще решат как да я използват за целите на сградата. Второ и трето място в кампанията спечелиха сгради в ЖР „Тракия“, съответно с награди от 2500 и 2000 лв. Основен критерий за участие и класиране в кампанията е процент ползване от обитателите в сградата на централно отопление и битова гореща вода и редовно заплащане на потребената топлинна енергия.“За нас е важно да отличим нашите лоялни клиенти, които ползват редовно услугите ни“, каза г-н Дик по време на церемонията по награждаването. „Важно е все повече клиенти да ползват екологичното централно отопление, чийто ефект към качеството на въздуха в Пловдив се вижда особено силно през зимата“, сподели още той.EVN Топлофикация поддържа 180 км топлопреносна мрежа в Пловдив като за последните 10 години са изградени и повече от 200 нови абонатни станции. Ежегодно дружеството инвестира в обновяването и модернизиране на производствените мощности и топлопреносната мрежа. Някои от големите проекти в последните години бяха положените нови главни топлопроводи по бул. „Васил Априлов“ , бул, „Шести септември“, бул. „Пещерско шосе“ и др.От 15 октомври 2018 г. EVN Топлофикация започна полагането на последните 30 метра от новия магистрален топлопровод по бул. „Васил Априлов“, който се полага в част от кръстовището на бул. „Васил Априлов“ с бул. „България“. Изкопните и монтажни работи по финалното трасе ще протекат поетапно пo протежение на десния завой от бул. „Васил Априлов“ към бул. „България“ в посока изток, без движението да бъде спирано.Финалният етап на проекта ще позволи топлоснабдяването на града да има още една резервна връзка за клиентите от южната страна на река Марица. ", "date": "2018.10.16", "title": "Регионалният мениджър на EVN Робърт Дик поздрави лично клиентите на EVN Топлофикация "}
{"url": "http://www.cross.bg/amway-pant-melind-1586387.html", "text": "/КРОСС/ /КРОСС/ Ада, Мичиган, САЩ - 16-ти октомври 2018 г.  Днес, Amway - най-голямата компания за преки продажби в света, обяви г-н Мелинд Пант за нов главен изпълнителен директор на Amway. Преди това Пант е част от Yum! Brands, където доскоро заемаше позицията на президент на Pizza Hut International. Пант ще докладва директно на борда на директорите на Amway, а от 2-ри януари 2019 г.  ще участва и в самия борд. Това е нова позиция за компанията, която от самото си създаване през 1959 г., е управлявана от членовете на семействата ДеВос и Ван Андел.„Професионалният опит и ентусиазм на Мелинд ще изиграят ключова роля при покоряването на още върхове в историята на Amway\", обяви Стийв Ван Андел, председател на компанията. „Сигурни сме, че лидерските умения на Пант и неговият опит в управляването на растежа на един бизнес, както и ръководенето на трансформации в компанията, ще помогнат на Amway да се фокусира още повече върху това да развива предприемачи и да оправдава очакванията на своите клиенти с ексклузивни и иновативни продукти\", допълни Андел.Мелинд Пант се присъединява към редиците на Amway, след като напуска Yum! Brands. Неговата последна позиция там е на президент на Pizza Hut International. Той отговаря за международното развитие на бранда в Азия, Индия и Европа, като междувременно управлява над 9000 Pizza Hut локации, извън САЩ, развивайки дигиталните стратегии и онлайн търговията на бизнеса. Преди Yum! Brands, Пант работи 14 години в Unilever, където заема различни ръководни позиции, включително Vice President of Foods за Африка, Средния Изток и Турция. Мелинд Пант и съпругата му Амрита живеят в Далас, Тексас.Amway се управлява съместно от Ван Андел, който е председател на компанията от 1995 г., и Дъг ДеВос, който заема позицията президент от 2002 г. насам. И двамата ще се присъединят към борда на директорите, където ще бъдат съпредседатели.Amway като бизнес, започнат от Джей Ван Андел и Рич ДеВос, ще продължава да бъде и да се управлява като семеен бизнес. Ръководството изцяло ще се поеме от Мелинд Пант.„Семействата Ван Андел и ДеВос остават отдадени на мисията си да продължат делото на прадедите си, давайки възможност на всеки човек да започне свой собствен бизнес,\" съобщи Дъг ДеВос, президент на Amway. \"Имайки предвид стабилната позиция на Amway в индустрията, никога не сме били по-уверени в бъдещето на бизнеса ни. С радост посрещаме Мелинд Пант в нашето Amway семейство\",  допълни ДеВос. ", "date": "2018.10.16", "title": "Мелинд Пант e новият главен изпълнителен директор на Amway"}
{"url": "http://www.cross.bg/dohod-osigyritelen-negativen-1586382.html", "text": "/КРОСС/ Увеличаването на максималния осигурителен доход на 3000 лв. ще удари ИТ сектора у нас, защото там заплатите са и сред най-високите. Това заяви в студиото на „Тази сутрин” Димитър Бранков, зам.-председател на БСК. Той добави, че промяната ще има негативен ефект върху цялостния инвестиционен климат в страната.„Това ще натовари най-високо платените служители и ще окаже натиск върху заетостта във високите сегменти, там където е висока добавената стойност и заплащанията. При първия натиск върху заетостта ще се създадат едни буфери”, посочи Бранков.Ася Гонева, която е национален секретар на КНСБ, посочи, че това твърдение не е вярно и няма да има негативен ефект.„Организации, които се обявяват срещу вдигането на максималния осигурителен доход – има , но това не значи, че работниците, които работят за тях са против да имат права върху 3000лв. Така че тази олелия, която се вдигна, аз не я разбирам, никой не пречи на този сектор да създаде нови 40 000 работни места”, коментира Гонева.Представителите на синдикатите и бизнеса влязоха в словесен спор за осигуровките, които са се внасяли преди и след 2000г., размера минималната работна заплата и тавана на пенсиите.„Преди да вдигаме осигурителният доход и вноските, трябва да се опитаме всички заедно – работодатели и пенсионери, да преодолеем проблема с дупките и течовете. Ние очаквахме радикалните решения за ТЕЛК-овете и болничните листа, няма яснота за втората пенсия и за сребърния фонд. А в момента ни се сервират ръст на минималната работна заплата”, заяви Бранков.„Изключително важно е да има справедлив начин на мерене на това, което даваме и получаваме. Това е правилна крачка към целите на реформата – вдигането на минималния осигурителен доход. Няма как да се осигурявам на 350 лв. и да очаквам да получа 1000 лв.”, каза Гонева.", "date": "2018.10.16", "title": "Работодатели срещу синдикати: Вдигането на осигуровките ще има негативен ефект "}
{"url": "http://www.cross.bg/ychastuk-politzeiiski-bili-1586384.html", "text": "/КРОСС/ Светкавично нападение с коктейли \"Молотов\" са извършили маскирани лица над полицейски участък на площад \"Омония\" в Атина малко преди девет часа снощи, съобщава атинският \"Катимерини\", цитиран от БНТ.При нападението са пострадали четирима полицейски служители.В акцията са участвали поне петдесет души, които са хвърлили около 30 коктейла \"Молотов\" по арестантски автомобил в района, а после са се насочили към полицейския участък. Запалени са били пет частни и три служебни автомобила, които са били паркирани там.Според началните сведения срещу полицейския участък са били хвърлени седем коктейла \"Молотов\". Медицинска помощ е оказана на четирима полицаи, двама с дихателни проблеми и други двама с повърхностни рани.", "date": "2018.10.16", "title": "Четирима полицаи бяха ранени при нападение над полицейски участък в Атина"}
{"url": "http://www.cross.bg/mini-knsb-sukrashteniya-1586388.html", "text": "/КРОСС/ Няма да има съкращения в \"Мини Марица-изток\", съобщиха от КНСБ след среща с енергийния министър Теменужка Петкова, предава БНР.", "date": "2018.10.16", "title": "КНСБ: Няма да има съкращения в \"Мини Марица Изток\""}
{"url": "http://www.cross.bg/stydenti-dzhyniur-ychenitzi-1586390.html", "text": "/КРОСС/  2018 г.. Форматът на събитието е по модела „Innovation Camp“ на JA Европа, с фокус върху функционалната неграмотност* – проблем, засягащ много млади хора в училищна възраст у нас – това е неумението на учениците да намират, осмислят, преобразуват, представят информация и да намират решение на съществуващи проблеми. Инициатори на събитието са  и дъщерната организация на Джуниър Ачийвмънт България, .Екипната инициатива е насочена към ученици последна година от професионални гимназии и студенти от различни специалности, за да могат да бъдат сформирани мултифункционални екипи. 30 младежи ще бъдат предизвикани да потърсят решение за намаляване на нивото на функционална неграмотност в българските училища. Те няма да бъдат сами в своето търсене – .След процес на селекция на база мотивацията на кандидатствалите, 30 ученици и студенти ще бъдат поканени за участие в Иновационния лагер.  Организаторите планират да предложат за имплементиране тестово в училище от мрежата на Джуниър Ачийвмънт, разработката на екипа победител, ако е подходящо да бъде внедрена в образователния процес. ", "date": "2018.10.16", "title": "Младежи ще търсят решение на проблема с функционалната неграмотност в Telelink Learning Camp"}
{"url": "http://www.cross.bg/bulgariya-petur-babata-1586389.html", "text": "/КРОСС/ \"България беше и остана за мен една приказка. Обикнах я с цялото си сърце... преди да я видя\", казва поетът Петър Бурлак - Вълканов - бесарабски българин, роден в село Бабата, пред БНР.\"Ние сме една част от България, духовно. Не отделям България и Бесарабия, ние сме едно цяло. Където има един българин, там вече има България\", казва Петър Добрев, кмет на бесарабското село Островное, което е известно със старото си име Бабата, както го наричат и местните. Мястото е създадено от българи преди 200 години. А потомците им пазят българския дух жив и днес. Два века в селото се говори на български език:\"Хората там са живеели, имали са малко връзки с градовете, с глобалния свят\".Над 90 процента от жителите на Бабата са етнически българи. Сега там живеят 750 души. Най-хубавото място в селото е църквата и площадът пред нея, където има фонтан - символ на Бабaта - със скулптура на момче и момиче под чадър. Бабовци се славели като добри градинари и като деликатни хора - мъжете ходели с бастуни, а жените - с чадъри и воали.В условията на съвременната глобализация обаче съхраняването на българския език и традиции става все по-трудно.\"Ние сме го запазили, благодарение на консерватизма в селата. Сега младежите тръгват към градовете. В селата вече влиза тази глобална култура. Сега въпросът е да отговорим на това предизвикателство. В тези условия не е възможно да съхраним българщината с методите, с които досега се действа. От лично наблюдение – повече от 70% от българските семейства в градовете говорят с децата си на руски\", казва Петър Добрев. ", "date": "2018.10.16", "title": "Бесарабски българин: България беше и остана за мен една приказка"}
{"url": "http://www.cross.bg/imalo-karakachanov-radiomulchanie-1586423.html", "text": "/КРОСС/ Вицепремиерът и министър на отбраната Красимир Каракачанов изрази съгласие с , докато тече конкурсът за придобиване на нов изтребител за българската бойна авиация.\"Не е логично да се говори за който и да е от четирите самолета в момента. Това би могло да се изтълкува в следващия момент, когато вземем някакво решение, че е имало предварително нагласени неща или че е имало някакъв предварителен сценарий\".Работата на междуведомствената група по оценка на офертите ще бъде удължена поне със седмица. Тя вече е изпратила запитвания за уточнения по подадените четири предложения. ", "date": "2018.10.16", "title": "Каракачанов се съгласи на \"радиомълчание\" за изтребителите"}
{"url": "http://www.cross.bg/evropa-byzlydzha-eksperti-1586391.html", "text": "/КРОСС/ Западни експерти настояват за запазване на паметника на Бузлуджа като обект на културното наследство, съобщи Франс прес. От организацията \"Европа Ностра\" призоваха българските власти да спасят определяния от тях \"шедьовър на архитектурата, инженерството и изкуството\". Културната организация включи Бузлуджа в списък с най-застрашените културни наследства в Европа тази година.\"Този паметник е изключителен с размерите си и ефекта си. Той е един от малкото социалистически паметници, които все още съществуват в Европа, и който прави силно впечатление.Освен това мозайките са необикновени, те са 1000 кв. м и въпреки че са в много лошо състояние, снимки от миналото свидетелстват, че са невероятни и величествени\", заяви Лорен Леви-Щраус от организацията \"Европа Ностра\" и бивш заместник-председател на отдела за културно наследство на ЮНЕСКО. ", "date": "2018.10.16", "title": "Франс прес: Западни експерти настояват за запазване на паметника на Бузлуджа"}
{"url": "http://www.cross.bg/aviatziyata-polet-praznika-1586373.html", "text": "/КРОСС/ Отбелязваме Празника на авиацията, Военновъздушните сили и 106-ата годишнина от първия боен полет. По този повод музеят на авиацията край Крумово отваря врати безплатно.През целия ден посетителите ще имат възможност да се почувстват като истински пилоти в кабината на свръхзвуковия изтребител МиГ-21.  В салона на пътническия самолет Ан-24 любителите на авиацията ще могат да гледат филма  „Славният полет над Одрин продължава“.  „Както винаги сме предвидили и детска програма“, казва  директорът на музея Рада Банялиева.\"За малките гости е подготвена играта \"Летец-откривател\", в която те ще могат да откриват и свързват определени детайли с експонати от външната експозиция, така че да се формира една бойна машина\".В 15 часа ще се състои  и тържествена церемония по поднасяне на венци и цветя пред паметниците на загиналите пилоти. ", "date": "2018.10.16", "title": "Отбелязваме Празника на авиацията"}
{"url": "http://www.cross.bg/radioizbyhvaniya-sushto-idva-1586374.html", "text": "/КРОСС/ Изследователи, работещи с радиотелескоп в Западна Австралия, са регистрирали 20 загадъчни силни вълнови сигнала, наричани \"бързи радиоизбухвания\" за една година, съобщи ДПА. Броят на сигналите е два пъти по-голям, отколкото са регистрирани в целия свят, откакто те са открити през 2007 г. Екипът също откри и най-близкото и силно бързо радиоизбухване, регистрирано досега.Бързото радиоизбухване е много рязко увеличаване на енергията, което идва извън нашата галактика и продължава само милисекунди.Специалистите не знаят какво го причинява, нито от кои галактики идва. Енергията обаче е много силна, еквивалентна на освобождаваното от Слънцето за 80 години. Астрономите са доказали също, че бързите радиоизбухвания идват не от близка галактика, а от \"другия край на Вселената\". Тъй като са от много далече, могат да бъдат използвани за засичане на липсващата материя в космоса между галактиките.", "date": "2018.10.16", "title": "Австралийски телескоп регистрира загадъчни бързи радиосигнали от космоса"}
{"url": "http://www.cross.bg/leva-dolapa-ctotini-1586376.html", "text": "/КРОСС/ Πpeз пocлeднaтa гoдинa гopивaтa ca пocĸъпнaли c 30 cтoтинĸи, a cpeднaтa цeнa нa дизeлa вeчe дocтигнa 2,40 лeвa пo гoлeмитe вepиги бeнзинocтaнции, ĸoeтo e нaй-виcoĸaтa мy cтoйнocт зa пocлeднитe тpи гoдини, пишe \"24 чaca\".Πo тoзи нaчин тoвa гopивo ocтaвa пo-cĸъпo и oт мacoвия бeнзин, ĸoйтo e c мeждy 2 и 4 cтoтинĸи нaдoлy.Πpeз 2018 гoдинa гopивaтa нa бългapcĸия пaзap ca oтчeли pъcт oт cpeднo 30 cтoтинти, coчaт дaнни, ĸaтo caмo пpeз oĸтoмвpи тe ca cĸoчили c 6 cтoтинĸи.Cтoйнocттa нa дизeлa въpви нaгope въпpeĸи мepĸитe нa cтpaнитe в Eвpoпeйcĸия cъюз (EC) зa oгpaничaвaнe нa бpoя дизeлoви aвтoмoбили и зaмeнянeтo им c пo-eĸoлoгични aлтepнaтиви.Cпopeд cтaтиcтиĸaтa нa cпeциaлизиpaния caйт Вg.Fuеlо ĸъм 16 oĸтoмввpи cpeднaтa цeнa нa A95 e 2,33 лeвa, a нa A98 - 2,65 лeвa.Дизeлът ce пpoдaвa cpeднo зa 2,37 лeвa, ĸaтo в 6 oт oбщo 12 paзглeждaни вepиги бeнзинocтaнции тoй e мaлĸo пoд 2,40, a в двe oт тяx нaдxвъpля тaзи гpaницa.B нaчaлoтo нa ceдмицaтa цeнитe нa пeтpoлa нa cвeтoвния пaзap ce пoĸaчиxa нa фoнa нa нaпpeжeниeтo мeждy CAЩ и Cayдитcĸa Apaбия зapaди изчeзнaлия жypнaлиcт Джaмaл Kaшoги.Фючъpcитe зa дeĸeмвpи нa copтa Вrеnt нapacнaxa дo 81,44 дoлapa зa бapeл или c 1,01 дoлapa нaгope. Aмepиĸaнcĸият WТІ дoбaви 0,78 дoлapa ĸъм cвoятa cтoйнocт дo 72,12 дoлapa зa бapeл. ", "date": "2018.10.16", "title": "Дизелът не е бил толкова скъп от 3 години"}
{"url": "http://www.cross.bg/tzatzarov-sotir-izvurshitelya-1586372.html", "text": "/КРОСС/ обясни в „Събуди се” главният прокурор Сотир Цацаров.Той го описва фрагментарно и отказва да говори за сексуалното посегателство. Според Цацаров обаче тези обяснения  не кореспондират със събраните доказателства.  Той посочва, че няма информация, която да сочи предизвикване от страна на жертвата. „Става дума за грубо, брутално нападение, очевидно под остатъчното влияние на алкохол , а може би и наркотични вещества, чиято основна цел е била сексуално посегателство. каза още Сотир Цацаров.За проверката на строителната компания \"Джи Пи Груп\" Сотир Цацаров обясни, че е образувано  досъдебно производство за пране на пари, в рамките на което е наложен запор на превод за 14 млн евро от физическо лице. ", "date": "2018.10.16", "title": "Цацаров: Нито една версия за убийството на Вероника не е изключена"}
{"url": "http://www.cross.bg/inepom-cdelata-bana-1586377.html", "text": "/КРОСС/Boдeщa cвeтoвнa инвecтициoннa бaнĸa щe финaнcиpa cдeлĸaтa зa зaĸyпyвaнeтo нa бългapcĸитe aĸтиви нa ЧEЗ oт \"Инepĸoм\". Toвa oбяви в интepвю пpeд \"TB Eвpoпa\" Илиян Cĸapлaтoв, ĸoйтo e финaнcoв ĸoнcyлтaнт.Toй дoпълвa, чe финaнcиpaнeтo нa пpидoбивaнeтo щe ce cлyчи нa двe чacти.Щe имa caмoyчacтиe в paмĸитe нa мeждy 25 и 30% oт cyмaтa нa cдeлĸaтa, ĸoeтo щe бъдe ocигypeнo чpeз aĸтиви нa caмaтa \"Инepĸoм\" и c дoпълнитeлнo финaнcиpaнe oт дpyгa бaнĸa. Ocтaнaлaтa чacт мeждy 70 и 75% oт cyмaтa щe бъдe пpeдocтaвeнa oт мeждyнapoднaтa финaнcoвa инcтитyция.\"Cдeлĸaтa я иcĸaxa тpи глoбaлни бaнĸи. Двe oт тяx ca в тoп 10, тpeтaтa e в тoп 20 в cвeтa\", пocoчвa Cĸapлaтoв.\"И ЧEЗ, и \"Инepĸoм\" ca нaяcнo, чe ĸoгaтo e нaмeceнo paзpeшeниe oт тpeтa cтpaнa, cpoĸът винaги ce aдaптиpa ĸъм тoвa ĸaĸ ce движaт нeщaтa нa peгyлaтopнo нивo\", дoпълвa eĸcпepтът.Πpeз ceптeмвpи мeceц дpyжecтвoтo \"Инepĸoм\" пoдaдe иcĸaнe дo Koмиcиятa зa зaщитa нa ĸoнĸypeнциятa зa oдoбpявaнe нa cдeлĸaтa зa ЧEЗ. Toгaвa ĸoмпaниятa излeзe oт дpyжecтвaтa-пpoизвoдитeли нa eлeĸтpoeнepгия oт фoтoвoлтaични цeнтpaли. Te бяxa пpичинaтa peгyлaтopът дa oтĸaжe oдoбpявaнeтo нa пpидoбивaнeтo. ", "date": "2018.10.16", "title": "Eĸcпepт: Boдeщa cвeтoвнa бaнĸa щe финaнcиpa cдeлĸaтa нa \"Инepĸoм\" и ЧEЗ"}
{"url": "http://www.cross.bg/reklama-tyrizma-leva-1586375.html", "text": "/КРОСС/ Повече средства за реклама на българския туризъм и промяна в начина на определяне на бюджета за туризма. За това настояват представители на бранша в писмо до институциите, които имат отношение по темата.До 1% от приходите в туризма да отиват за национална реклама, поясни директорът на Националния борд по туризъм Поли Карастоянова:\"Приходите, които са по официална статистика за предходната година, това са приблизително 6,9 милиарда лева, да бъдат взети като основна база и съответно бюджетът, с който ние да разполагаме, да бъде от 0,5%, което би формирало около 32 милиона лева за предстоящата 2019 г. с възможност и заложен механизъм за бавно и постепенно нарастване до 1%.\"14 милиона лева са средствата за реклама през тази година. При наличие на повече средства е важно да се обърне по-голямо внимание на новите презокеански пазари на българския туристически продукт, да се изгради мрежа от специализирани представителства с фокус върху туризма по аналогия с търговско-икономиките служби на България зад граница, каза още Карастоянова.Искането на бранша е подкрепено о Българския съюз по балнеология и спа-туризъм, както и от бизнес и работодателските организации в страната.", "date": "2018.10.16", "title": "Туристическият бранш настоява за повече пари за реклама"}
{"url": "http://www.cross.bg/norvegiya-myasto-purvoto-1586379.html", "text": "/КРОСС/ Българските футболни национали гостуват тази вечер, от 21:45 часа, на Норвегия в решителен мач за първото място в група 3 на Лига С от новия турнир на УЕФА Лига на нациите.Челната позиция не само че ще ни качи в по-горната дивизия - В, но и ще ни даде право на участие на плейофи за класиране на Евро 2020. Както е известно, всеки един от четирите победителя в отделните лиги печели квота за Европейското първенство.В събота вечер лъвовете обърнаха Кипър за 2:1 и са лидери в групата с пълен актив от 9 точки. Скандинавците са с 3 по-малко и ако спечелим тази вечер в Осло, интригата за първото място пада. Битката обаче обещава да е свирепа. Именно заради това един от лидерите на отбора - Николай Бодуров, определи двубоя с Норвегия като финал.\"Надявам се да запишем 4 от 4. Всички затова отиваме, не мислим за хикс или да пазим резултат. Ще видим какво ще покаже играта ни\", заяви бранителят на летище \"София\".\"Имахме един ден за възстановяване, но сме подготвени, няма какво толкова да се готвим. Играхме вече с тях. Това ни се явява като финал, можем да си решим всичко в групата с този мач. Не сме спокойни, до-като не е категорично всичко. Всяка една победа увеличава увереността и самочувствието. Надявам се да играем още по-добре и да се поздравим с нов успех.Трябва да отговорим физически на битката. Ще е голямо джаскане, ако искаме да имаме успех, както беше в София. Няма да бъде по-различно. Норвежците ще са още по-агресивни, играят директно, с дълги топки. Ще искат с още по-голямо желание победата. Надявам се да ги изненадаме неприятно. Според мен Словения е изключително качествен отбор, не знам защо губят точки. Спорно е кой е по-добър между Норвегия и Словения. След нас, естествено\", отсече в типичния си стил централният защитник на ЦСКА.Селекционерът Петър Хубчев отново няма да изневери на стила и ще заложи на здрава защита и контри, така както бихме Словения в Любляна. За разлика от двете домакинства с Норвегия и Кипър, когато действахме в схема 4-4-2, сега за визитата в Осло специалистът вероятно ще се върне към 4-2-3-1, както бе със съперника на старта.Хубчев планира да направи поне две-три промени. Той рядко пуска едни и същи състави в два поредни мача.Зад Ивелин Попов, който ще влезе в ролята на таран, се очаква да започне Георги Миланов, а Божидар Краев да седне на пейката. Възможно е на дясното крило да излезе Галин Иванов за сметка на Тодор Неделев, а в центъра на защитата вместо Недялков, който ще е ляв бек, да започне Божиков или Чорбаджийски. Рокадите са продиктувани от очакваните здрави физически единоборства. В средата на терена ще останат Георги Костадинов и Симеон Славчев, които ще имат за цел основно да рушат играта на противника. Ще се разчита много на бързината на Кирил Десподов по левия фланг.При Хубчев националният ни отбор е като малко дете, което в началото се научи да ходи с домакинските победи над Холандия и Швеция в квалификациите за световното, а сега вече стъпва все по-смело, пише \"Тема: Спорт\". Остава да видим кога ще започне да се надбягва и с големите, но всичко с времето си. Засега вятърът е попътен, а курсът е правилен - към първото място в група 3 на Лига С.", "date": "2018.10.16", "title": "България излиза срещу Норвегия за победа и запазване на първото място"}
{"url": "http://www.cross.bg/ypyupi-bannota-bannoti-1586378.html", "text": "/КРОСС/Ваnk оf Еnglаnd пoтвъpди плaнoвeтe ce дa пycнe нoви бaнĸнoти c нoминaл 50 фyнтa cтepлингa, ĸoитo щe cтaнaт пocлeднитe oт cepиятa oбнoвeни ĸyпюpи, изpaбoтeни c пoлимepни мaтepиaли, пише money.bgB cъoбщeниeтo нa бpитaнcĸaтa цeнтpaлнa бaнĸa нe yтoчнявaт cpoĸoвeтe зa пoявaтa нa нoвaтa бaнĸнoтa.Oтбeлязвa ce caмo, чe тя щe ce пoяви cлeд 2020 гoдинa, ĸoгaтo щe бъдe пycнaтa нoвaтa 20-фyнтoвa бaнĸнoтa. Ha нeя e изoбpaзeн (ocвeн, paзбиpa ce зaдължитeлния oбpaз нa дeйcтвaщия мoнapx) пopтpeтът нa xyдoжниĸa - мapиниcт Уилям Tъpнъp. Beчe ce пoявиxa пoлимepнитe ĸyпюpи c нoминaл 5 и 10 пayндa.Cтaнa яcнo, чe cĸopo Бaнĸaтa нa Aнглия щe зaпoчнe дa нaбиpa пpeдлoжeния зa тoвa, чий пopтpeт дa ce cлoжи нa нoвaтa 50-фyнтoвa бaнĸнoтa.Maтepиaлът, oт ĸoйтo ca изpaбoтeни нoвитe 5 и 10 пayндa пpeдизвиĸa гoлям cĸaндaл нa Ocтpoвa. Beгaни и пpeдcтaвитeли нa няĸoи peлигиoзни гpyпи пpизoвaxa цeнтpaлнaтa бaнĸa дa ce oтĸaжe oт тяx, тъй ĸaтo бaнĸнoти cъдъpжaт нeгoлямo ĸoличecтвo - 0,05%, твъpди мaзнини, пoлyчeни oт мecни живoтинcĸи пpoдyĸти.Бaнĸaтa yпopитo пoдчepтaвaшe, чe пoлимepнитe ĸyпюpи cлyжaт в пapичния oбopoт 2,5 пъти пo-дългo oт тpaдициoннитe xapтиeни бaнĸнoти, c ĸoeтo ce нaнacя мнoгo пo-мaлĸи щeти нa oĸoлнaтa cpeдa. ", "date": "2018.10.16", "title": "Нова банкнота от 50 паунда. Кой ще бъде изобразен на нея?"}
{"url": "http://www.cross.bg/tzurkva-pravoslavna-ryskata-1586381.html", "text": "./КРОСС/ Светият синод на Руската православна църква заяви, че действията на Константинополската патриаршия, която в четвъртък отмени решението, взето в XVII век, за преминаване на Киевската митрополия под юрисдикцията на Московската патриаршия и свали анатема за самопровъзгласилият се за Киевски патриарх Филарет и ръководителя на Украинската автокефална църква Макарий, представляват разкол, пише руският ежедневник \"Коммерсантъ'', цитиран от Фокус.Йерарси на Руската православна църква обявиха за прекратяване на евхаристийното общение с Вселенската патриаршия и призоваха предстоятелите на другите православните църкви да направят оценка на действията на Цариградската патриаршия.Украинските власти и православното духовенство реагираха двусмислено на изявлението на Синода на Руската православна църква. Според събеседник на изданието в Украинската православна църква (Московската патриаршия) \"ситуацията напомня трудния развод на съпрузи и прехода към нова фаза на отношенията\".\"Перспективата за придобиване на Томос не трябва да създава за украинските православни необходимостта да избират с кого и срещу кого да бъдат - те трябва да запазят възможността да бъдат признати като част от световното православие, а не да избират , в коя православната църква да се кръстят или да се оженят, и да има възможност да са съпричастни в тайнствата и да усетят Божията любов , която произтича от тях \". Събеседникът нарича отговора на Руската православна църква към действията на Константинопол \"очакван\": \"Така става, когато законът вземе връх над любовта\".Депутатът от Върховната рада на Радикалната партия Игор Мосийчук вярва, че \"е въпрос на дни дали свещениците от Украинската православна църква-Московски патриархат ще подкрепят \"Минската схизма \"\", провъзгласена от Руската православна църква и ще станат секта еретици, които няма да бъдат допускани в християнските храмове по света \"\"Вратите на украинската поместна православна църква, която ще бъде част от световната православна църква, са отворени за тях\", пише Мосийчук в социалната мрежа „Фейсбук\". \"Енориите трябва да знаят, че никой няма да им наложи езика на богослуженията в украинската поместна православна църква\".", "date": "2018.10.16", "title": "Руската православна църква обвини Вселенската патриаршия в разкол"}
{"url": "http://www.cross.bg/formyla-eksperti-novata-1586380.html", "text": "/КРОСС/ Новата формула за изчисляване на данъка върху автомобилите ще бъде разгледана от депутатите в бюджетната комисия в парламента.  Според експерти новата формула ще доведе до увеличение на налога между 20 и 30% за старите автомобили, но експерти изчислиха, че това може да означава ръст с около 20 лева. Според предложените текстове от догодина 50% отстъпка ще се използва само за единствено основно жилище, а всички останали - ще се облагат с пълния размер на данъците.", "date": "2018.10.16", "title": "Депутатите ще обсъждат новата формула за изчисляване на данъка върху автомобилите"}
{"url": "http://www.cross.bg/zhivota-tezhka-opasnost-1586369.html", "text": "/КРОСС/ 19-годишно момче е с опасност за живота, след като беше блъснато от лек автомобил на пешеходна пътека снощи в Своге, съобщава bTV.„Младежът е приет в „Пирогов” в тежко общо състояние – с тежка черепно-мозъчна и тежка гръдна травма в болница „Пирогов”. Направени са необходимите животоспасявщи операции, но все още има опасност за живота му, каза за bTV д-р Деян Коруновски от спешната болница.Свидетели на инцидента разказаха, че до сблъсъка се е стигнало, след като автомобил тръгнал да изпреварва друг и така водачът му не видял пешеходеца.Според местните хора в този участък често се кара бързо и тежки инциденти се разминават буквално на косъм.", "date": "2018.10.16", "title": "В „Пирогов” се борят за живота на 19-годишното момче, блъснато снощи в Своге"}
{"url": "http://www.cross.bg/tzenite-bulgariya-stotinki-1586361.html", "text": "/КРОСС/\"Търговският регистър пак е пред криза\", съобщава на първата си страница вестник . Изданието припомня, че през август за 19-дневния си срив Търговския регистър е причинил огромни щети на бизнеса. Сега той отново е в рискова ситуация, ако се съди по обявена спешна обществена поръчка за 120 терабайта памет, посочва . \"Всяко отлагане на доставката е свързано със значими рискове от последващо блокиране на търговския оборот в страната\", пише в обявата. Покани да дадат офертиса пратени на 4 фирми като прогнозната цена е 190 хил. лв. без ДДС, посочва .\"Рекордна инфлация удари държавата\", пише вестник . След като през август на годишна база инфлацията в България достигна 3,5% - невиждано ниво от 2013 г., данните за септември надхвърлят този 5-годишен максимум. Така годишната инфлация за септември спрямо същия месец на 2017-а е рекордна - 3,6%, показват данните на НСИ. Увеличението е основно заради цените на храните, при които поскъпването достига средно 3,2 на сто. Друга причина за инфлацията са цените на горивата и някои .услуги, допълва \"Дизелът най-скъп от 3 години въпреки атаката срещу колите на нафта\", информира вестник . Всекидневникът уточнява, че 2 лева и 40 стотинки в стигнала средната цена на дизела по големите вериги бензиностанции. Нафтата е по-скъпа и от масовия бензин, чиято цена е с 2 до 4 стотинки по-ниска. За последната година горивата в България са поскъпнали средно с 30 ст., показва статистиката. Само от началото на този месец цените им са се качили с 6 стотинки, посочва .\"Ненаказано убийство отново потресе България\", пише във водеща публикация вестник . Изданието обяснява, че двама пешеходци са били прегазени на протоар  преди година, а неотдавна виновният шофьор е получил условна присъда. Липсата на възмездие накара почерненият баща от Горна Оряховица Янко Енев да разпространи трогателно писмо за нелепата смърт на сина си, условната 3-годишна присъда с 5 години изпитателен срок на водача и разочарованието си от правораздавателната система, допълва ", "date": "2018.10.16", "title": "Преглед на печата"}
{"url": "http://www.cross.bg/yvrezhdaniya-suvet-fond-1586364.html", "text": "/КРОСС/ Законът за хората с увреждания ще бъде обсъден днес от Националния съвет за тристранно сътрудничество. Той е внесен от министъра на труда и социалната политика .От 1 юни тази година майките на деца с увреждания протестират с искане за отделен закон за личната помощ. При последния протест преди седмица те прекараха една нощ на палатки преди Министерския съвет.По препоръка на Министерството на финансите са отпаднали два фонда – Фонд заетост на хора с увреждания и мобилност и Фонд достъпна среда. Пари за тях обаче са предвидени във финансовата обосновка на предложения проект.Припомням, че Националният съвет за интеграция на хората с увреждания не одобри варианта на закона. Национално представителните организации се обявиха против.", "date": "2018.10.16", "title": "Гледат закона за хора с увреждания"}
{"url": "http://www.cross.bg/tema-razsledvaneto-reshenie-1586362.html", "text": "/КРОСС/ БНТ, „Сутрешен блок\"Тема: Пенсии и осигуровки - гост социалният министър Бисер Петков;Тема: Проблем с белодробните трансплантации - има ли решение за чакащите?Тема: Гласове и страсти от Македония - ще стигне ли Скопие до Брюксел?Тема: Денят на авиацията - в очакване на новите изтребители - пилотите от авиобаза Граф Игнатиево и командирът на Военновъздушните сили ген. Цанко Стойков;Тема: БДЖ качи 387 пътници във влак със 195 места - как се стигна до абсурдния рекорд?БТВ, \"Тази сутрин\"Тема: Как се взима решение за донорство след смъртта на дете - изповедта на един баща;Тема: Оставени ли са на произвола на съдбата хората с белодробни заболявания?Тема: Защо десните се обявиха против сделката за дупката във варна за 43 милиона лева? Коментар на лидера на ДСБ Атанас Атанасов;Тема: Ще бъде ли сменено името на Македония и какво бъдеще очаква страната след решението на парламента? Пряко от специалния екип на bTV в Скопие;Тема: Новите осигуровки - с колко и за кого ще скочи вноската? В дискусия - синдикати срещу работодатели;Тема: На живо от Бургас: протест в подкрепа на обвинените от Турция граничари;Тема: Как големият гимнастик Йордан Йовчев ще накара младите да спортуват повече?Нова телевизия,  „Здравей  България\"Тема: Главният прокурор Сотир Цацаров ексклузимно пред Нова - за разкриването на жестокото убийство в Русе и за разследването за злоупотреби с европейски средстваТема: За първи път в ефир - ръководството на „Джи Пи\" Груп за отказа от обществена поръчка за 40 млн. лева, запорираните милиони и разследването на прокуратуратаТема:  Баща написа емоционално писмо след смъртта на сина си. Срещаме ви с Янко Енев, който търси възмездие след нелеп пътен инцидентТема:  Бургас в защита на граничарите, които Турци ясъди заради застрелян нарушител - но живо от морския град ", "date": "2018.10.16", "title": "Теми и гости в ефира днес"}
{"url": "http://www.cross.bg/bez-bulgariya-na-evroviziya-1586363.html", "text": "/КРОСС/ България няма да участва в песенния конкурс на \"Евровизия\" догодина, съобщиха от ръководството на БНТ.Решението е част от мерките за оптимизиране на публичните разходи на държавната телевизия.Официалната позиция на нейното ръководство е, че разходите за подготовката на българския участник и всичко, свързано с представянето му на \"Евровизия\", значително надхвърлят разумните разходи, които обществената медия би могла да си позволи. ", "date": "2018.10.16", "title": "  Без България на \"Евровизия 2019\""}
{"url": "http://www.cross.bg/vlasti-konsylstvoto-hashogi-1586365.html", "text": "/КРОСС/ Екип от турски следователи и прокурори напусна консулството на Саудитска Арабия в Истанбул, след като го претърси във връзка с изчезването на журналиста дисидент Безпрецедентният обиск продължи девет часа.Турски представител заяви, че разследващите  са отнесли проби, включително от почвата в градината на консулството.Това е последното място, където Хашоги е бил видян жив, преди да изчезне на 2 октомври. Турските власти предполагат, че той е бил убит в консулството и тялото му е било унищожено. Същевременно Си Ен Ен и \"Ню Йорк таймс\" съобщиха, цитирайки неназовани източници, че Рияд подготвя доклад, в който признава, че Хашоги е бил убит неволно по време на разпит. На този етап саудитските власти не са коментирали тази информация. ", "date": "2018.10.16", "title": "Турските власти напуснаха саудитското консулство в Истанбул рано тази сутрин"}
{"url": "http://www.cross.bg/alun-microsoftprez-geiits-1586366.html", "text": "/КРОСС/ Съосновалят на \"Microsoft\" Пол Алън почина на 65 години след усложнения от рак.Алън призна преди две седмици, че заболяването му се е върнало, след като се подложи на лечение през 2009 г. Тогава лекарите заявиха, че са оптимисти за резултата.Бил Гейтс, който заедно с Пол Алън основа \"Microsoft\" през 1975 г., заяви, че е съкрушен от загубата на „един от най-старите си и скъпи приятели”. „Персоналният компютър нямаше да съществува без него”, добавя Гейтс в изявлението.Алън напуска \"Microsoft\" през 1983 г. и основава инвестиционно дружество с централа в Сиатъл. Състоянието му се оценява на 20 млрд. долара, според списание „Форбс”. ", "date": "2018.10.16", "title": "Почина съоснователят на Microsoft Пол Алън"}
{"url": "http://www.cross.bg/godina-plovdiv-lekari-1586368.html", "text": "/КРОСС/ Съдебни лекари в Пловдив готвят протест. Причината е неизплатени от МВР възнаграждения за извънреден труд. От близо година те не са получавали своите хонорари за вещи лица и отказват да посещават местопроизшествия.„Когато има тежко произшествие, все пак ходим, защото се чувстваме длъжни към обществото. Но по-леките престъпления, които са извън работното ни време, ние ги отказваме категорично. Ние сме лекари в болниците, а обслужваме МВР и Министерство на правосъдието. Основната ни дейност е да подпомагаме органите на правораздаването, като посещаваме местопроизшествия, извършваме, съдебно-медицински аутопсии, изготвяме експертизи, преглеждаме живи лица”, заяви д-р Костадин Балтов.Вътрешното ведомство им дължи около 100 хил. лв. или средно по 15 хил. лв. на човек. Медикът посочи, че през тази година МВР са изплащали пари само за минали години.Д-р Стела Янчева е специализант и работи в Съдебна медицина от тази година. Тя сподели, че извършеният труд към МВР, тя все още не е получила никакво възнаграждение.„Когато се обадят и ние сме на работа в болницата, ние сме задължени да отидем. Посещавала съм тежки ПТП-та, убийства и самоубийства. МВР ми дължат около 10 хил. лв., но нямам надежда тези пари да ми бъдат изплатени”, каза д-р Янчева.Д-р Балтов допълни, че с Министерство на правосъдието, Следствието и Военна полиция нямат проблем с изплащането на хонорари.„Решихме, че не можем да се справим с полицията, като не ходим на местопроизшествията. Този проблем е на национално ниво, затова на 27 октомври ще се съберем в Пловдив и ще решим какви мерки ще вземем срещу полицията, за да ни платят”, посочи съдебният лекар.", "date": "2018.10.16", "title": "Съдебните лекари в Пловдив излизат на протест"}
{"url": "http://www.cross.bg/grada-palata-sudebnata-1586370.html", "text": "/КРОСС/ Митинг в Бургас в защита на българските граничари, осъдени от турски съд. Митингът ще се проведе пред Съдебната палата в  града и се организира през социалните мрежи. В 9.30 ч. всички подкрепящи четиримата български граничари, осъдени заради убийството на турски рибар-бракониер преди 10 години в български териториални води, трябва да се съберат  пред Съдебната палата.За час по-късно в Районния съдна града е нарсочено дело по искане на Турския наказателин съд, на което граничарите трябва отново да дадат показания по случая с убийството.", "date": "2018.10.16", "title": "В Бургас излизат на митинг в защита на граничарите"}
{"url": "http://www.cross.bg/parlament-makedonskiya-promenite-1586371.html", "text": "/КРОСС/ Днес продължават дебатите за конституционни промени в македонския парламент. За тях са се записали 67 депутати, които искат да се изкажат. Те говорят средно по 20 минути.Мненията на народните представители са двуполюсни – че трябва да се гласува за бъдещето на страната и че не може Македония да загуби своята идентичност.След изказването на премиера Зоран Заев, в което той предложи помирение и прошка, започнаха различни тълкувания. Едно, от които е, че той предлага амнистия на осъдените за побоя в парламента на 27 април 2016г. Тогава имаше девет условни присъди и две ефективни. Самият Заев също пострада при сблъсъцитеОт МВР-ДПМНЕ приеха подадената ръка, снощи те обясниха, че искат да има нов процес и обвинения.Ако парламентът приеме промените в Конституцията, произтичащи  от Договора от Преспа, ще започне процедура по прилагане и през следващата година ще бъдат гласувани.Мнозинството в македонския парламент се състои от 67 депутати, за да бъдат приети конституционните промените обаче са необходими 80 от общо 120 народни представители.При провал на гласуването, предстои правителството да подаде оставка и да се разпусне парламентът. Това означава, че през декември в Македония ще има предсрочни избори.И днес дебатите ще бъдат съпроводени от протести. ", "date": "2018.10.16", "title": "Предстоят горещи дебати в македонския парламент"}
{"url": "http://www.cross.bg/longin-pilat-sveti-1586353.html", "text": "/КРОСС/  Когато нашият Господ Иисус Христос, по неизречената Си милост благоволил да ни спаси от погибел чрез доброволното Си страдание, кръста, смъртта и възкресението Си, един стотник на име Лонгин, родом от Кападокия, който служел при Пилат, изпълнявал заповедта с войниците си да пази при страданията и разпятието на Иисуса Христа. Като видял чудесата, станали при кръста Христов: земетресението, слънчевото затъмнение, отворените гробове, станалите от тях мъртъвци и разпукването на скалите, стотникът Лонгин изповядал, че Христос е Син Божий. За това събитие Божественият евангелист Матей разказва така: „А стотникът и ония, които с него заедно пазеха Иисуса, като видяха земетресението и всичко останало, твърде много се уплашиха и думаха: наистина Божий Син е бил Тоя Човек!\" Така свидетелства за повярвалия в Христа стотник Лонгин Божественото Евангелие. А църковното Предание добавя към засвидетелстваното в Евангелието, че Лонгин е бил онзи воин, който пронизал ребрата на разпнатия Господ Иисус Христос и от изтеклата от тях кръв и вода получил изцеление за болните си очи. Същият Лонгин бил сред стражите, поставени от Пилат край Животворящото тяло на Иисус Христос, лежащо в гроба. Когато Господ възкръснал преславно и с чудното си ставане от гроба ужасил стражите, Лонгин и още двама воини окончателно повярвали в Христа и станали проповедници на Христовото Възкресение, защото те възвестили на Пилат и архиереите за всичко, което се случило. Архиереите и старейте направили съвещание, дали на воините доста пари, за да скрият Христовото възкресение и да кажат, че учениците Му са дошли през нощта и са Го откраднали, докато стражите са спали. Но Лонгин не взел парите и не пожелал да скрие чудото, а още по-усърдно започнал да свидетелства за него и свидетелството му било истинно. Затова Пилат и иудейските първенци възненавидели Лонгин и целия си гняв, който имали преди към Христа, обърнали сега върху него. А той открито проповядвал, че Христос е Истинският Бог, и че той е очевидец на животворящата Му смърт и възкресение. Заради това свидетелство Лонгин изпитал ненавистта и гонението на враговете на Иисуса Христа, които започнали да търсят причина, за да го погубят, но като не намирали у него вина, не се решавали да сторят това, защото той бил стар воин, човек честен и известен на самия кесар.Когато стотникът научил за злото им намерение, сметнал, че е по-добре да бъде отхвърлен от тях и да остане с Христа, отколкото да живее в иудейските селения. Той оставил воинската служба, дрехата и пояса си, взел двамина другари, които имали същата ревност към Христа, отдалечил се от общение с хората и се посветил на служение на Единия Бог. Той приел кръщение от светите апостоли, скоро напуснал Йерусалим и с приятелите си се отправил към Кападокия. Там станал проповедник и апостол Христов и мнозина обърнал от заблудите към Бога. После Лонгин напуснал града и заживял в селото на баща си, прекарвайки дните си в безмълвие и молитви.Скоро на цялото иудейско събрание в Йерусалим станало известно, че стотникът Лонгин разпространява учението си по цяла Кападокия и проповядва за Христовото възкресение. Тогава архиереите и старейте иудейски, изпълнени със завист и гняв, отишли при Пилат с много дарове и започнали да го молят да прати послание до кесаря в Рим и да го извести, че Лонгин е отхвърлил воинския сан, отказал е да се подчинява на римската власт и смущава народа в Кападокия, като им проповядва за друг цар. Пилат приел даровете и се съгласил да изпълни молбата на иудеите. Той пратил на кесаря Тиберий послание с клевета против Лонгин. Заедно с Пилатовото писмо иудеите от свое име пратили на кесаря много злато и така купили смъртта на свети Лонгин, защото скоро от Тиберий дошла заповед той да бъде умъртвен като противник на кесаря. Пилат веднага изпратил в Кападокия войници да отсекат главата му и да я донесат в Йерусалим, за да се уверят еврейските старей в неговата смърт. По молба на иудеите Пилат заповядал да бъдат убити и онези двама воини, които заедно него оставили воинската служба и проповядвали Христа в Кападокия.Когато пратениците стигнали в Кападокийската страна, започнали усърдно да разпитват за Лонгин. Като научили, че той пребивава в селото на баща си, те побързали натам, като се стараели да дават вид, че го търсят не за да го убият, а за да му окажат някакви почести. Те се страхували Лонгин да не избяга и да не се завърнат с празни ръце при началниците си, затова искали да го хванат тайно.Но междувременно по Божие откровение свети Лонгин научил за приготвения му мъченически венец. Той сам излязъл насреща на Пилатовите слуги и любезно ги приветствал. Те не го познавали и затова попитали:- Къде е Лонгин, който някога бе стотник?- Защо го търсите? - запитал ги светецът.- Чували сме - отговорили войниците, - че е добър човек и искаме да го посетим. Ние сме воини, а той е бил стотник на воини и затова искаме да го видим.Тогава свети Лонгин казал:- Моля ви, господа мои, елате в къщата ми и починете след пътя. Зная къде живее Лонгин и ще му съобщя за вас, и той сам ще дойде при вас, защото живее наблизо.Воините влезли в дома му и той им предложил изобилно угощение. А когато настъпила вечерта и те много се развеселили от виното, му разказали за какво са пратени. Но предварително го накарали да се закълне, че няма да открие тази тайна на никого, защото се страхували Лонгин да не избяга от тях. При това казали на стопанина си:- Пратени сме да отсечем главите на Лонгин и на двамата му приятели, защото кесарят заповяда така на Пилат.Като чул, че търсят него и приятелите му, за да ги убият, Лонгин пратил пo-скоро да ги повикат. Но докато не дойдат другарите му, не пожелал да каже на воините, че той е човекът, когото търсят. Когато воините заспали, той застанал на молитва и цяла нощ усърдно се молел на Бога, приготвяйки се за смъртта. На сутринта воините побързали да тръгнат на път и го помолили да им покаже човека, когото търсели. Тогава той им казал:- Почакайте, господа мои. Пратил съм за него и той ще дойде веднага. Повярвайте ми, че този, когото търсите, сам ще се предаде в ръцете ви, само малко почакайте.После Лонгин научил, че другарите му вече идват, излязъл насреща им, целунал ги и казал:- Радвайте се, раби Христови, мои съратници, радвайте се заедно с мене, защото се приближи вашето веселие, дойде време да се освободите от бремето на плътта. Сега ние заедно ще застанем пред нашия Господ Иисус Христос. Ние Го видяхме страдащ, разпнат, погребан и възкръснал със слава, а сега ще Го видим седящ отдясно на Бога и ще се наситим да съзерцаваме славата Му.Като казал това на приятелите си, Лонгин им съобщил, че от Пилат и иудейския синедрион са дошли воини, за да ги убият заради свидетелството за Христовото възкресение. А те се зарадвали, че ще се сподобят да станат причастници на мъченическия венец и скоро ще застанат пред своя Господ, Когото обикнали с цялата си душа. После отвел другарите си при воините и казал:- Ето Лонгин и двамата му приятели! Аз съм Лонгин, когото търсите, а това са двамата мои другари, които заедно с мен видяха възкресението Христово и повярваха. Правете с нас това, което ви е заповядано.Воините се изумили и отначало не повярвали, че пред тях е самият Лонгин. А после, като се уверили, че това е истина, се засрамили и не искали да предадат на смърт своя благодетел.Но той ги приканвал да изпълнят заповедта и казал:- С нищо не можете да ми благодарите повече за любовта ми към вас, освен като ме пратите при моя Господ, Когото отдавна желая да видя.После се облякъл в бяла погребална риза и като посочил към близкия хълм, Лонгин заповядал на домашните си да погребат там него и двамата му другари. След това се помолил, отдал на всички последно целувание и заедно с другарите си преклонил глава под меча. Воините ги посекли, взели главата на свети Лонгин и си тръгнали. А телата на светиите били погребани с почести на мястото, което светецът сам посочил.Когато стигнали в Йерусалим, воините отнесли честната глава на светията на Пилат, за да се уверят той и иудейския синедрион в смъртта на Лонгин. Пилат и иудеите заповядали да хвърлят главата на светеца извън града и тя останала дълго там сред сметта, докато не била засипана с прах.А Господ, Който пази всички кости на Своите угодници, запазил и главата на свети Лонгин, захвърлена в сметта. И когато поискал да прослави раба Си на земята сред хората, както вече го прославил на небето сред ангелите, открил главата на светия по следния начин. Една вдовица, християнка от Кападокия, ослепяла с двете очи и дълго търсела помощ от лекари, но не получавала изцеление. Тогава тя решила да иде в Йерусалим да се поклони на светите места и да потърси Божия помощ за ослепелите си очи. Тя взела единствения си син и тръгнала на път с него. Но когато стигнала до светите места, той се разболял и след няколко дни починал. Вдовицата била горчиво опечалена от смъртта на сина си, който бил неин водач и светлина за очите й. И докато тя плачела горчиво и безутешно, във видение й се явил свети Лонгин, утешил я и й обещал, че тя ще види сина си в небесна слава и ще получи светлина за очите си. Той разказал всичко за себе си - как присъствал на страданието, разпятието, погребението и възкресението на Христа, как после проповядвал Христа в Кападокия и пострадал за Него заедно с другарите си. При това й заповядал да отиде извън града и да намери главата му, покрита с прах и забравена в сметта.- Отредено ти е да я намериш за своето изцеление - казал свети Лонгин.Утешена в мъката си, вдовицата станала и помолила да я отведат извън града. По пътя тя казала на водачите си:- Оставете ме там, където видите голяма купчина смет. Те така и направили. Завели я при една голяма купчина смет и тя започнала да я разрива с ръце и да отхвърля прахта. И макар че не виждала нищо с очите си, тя имала силна вяра към думите, казани й във видението от свети Лонгин. И тозчас по Божия промисъл получила търсеното и внезапно видяла слънчевата светлина, защото очите й се отворили и тя съзряла главата на светеца, захвърлена в праха. Жената се зарадвала не толкова на това, че вижда светлината, колкото на това, че намерила главата на светеца, благодарение на която получила прозрение. И прославяла Бога и величаела Неговия раб - свети Лонгин.Тя взела и целунала главата на светеца, а после с радост я отнесла в дома си. Там я умила и помазала с благовония и така се радвала на това духовно съкровище, че забравила мъката по умрелия си син. На следващата нощ свети Лонгин отново й се явил в много светлина, показал сина й в блестяща брачна дреха и като го прегърнал с бащина любов, казал на вдовицата:- Жено, виж сина, за когото скърбиш и плачеш. Виж неговата чест и слава - гледай го и се утешавай. Бог го е причислил към небесните чинове в Своето Царство. А аз го взех сега от Спасителя и той никога няма да бъде далеч от мене. Ето, вземи моята глава и неговото тяло, погреби ги в един ковчег и не плачи за единственото си чедо. Нека не се смущава сърцето ти, защото голяма слава, радост и нескончаемо веселие са дадени на сина ти от Бога.Когато жената чула това, побързала да стане и да положи главата на мъченика в един ковчег с тялото на умрелия си син, а после се завърнала в дома си, прославяйки и хвалейки Бога. Като се завърнала в отечеството си, тя погребала на честно място тялото на сина си и главата на мъченика и при това разсъждавала това така:- Сега зная, че „на ония, които любят Бога... всичко съдействува към добро\". Аз търсех изцеление за телесните си очи, а намерих изцеление и за душевните. Бях обзета от скръб заради смъртта на моя син, а сега го имам на небето, предстоящ пред Бога в слава, заедно с пророците и мъчениците. Той винаги се радва с тях и със свети Лонгин носи кръста, знамението на победата, в Христовото Царство сред ангелите, и като негов ученик, радостно възпява: „Наистина Тоя Човек е бил Син Божий!\", Той е и ще бъде. Царството Му е царство за векове и владичеството му преминава от род в род. Слава на Него вовеки. Амин.© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.Източник: Православието ", "date": "2018.10.16", "title": "Св. мчк Лонгин стотник"}
{"url": "http://www.cross.bg/transplantatziya-chakashtite-iliyana-1586367.html", "text": "/КРОСС/ След , който не дочака трансплантацията на бял дроб, стана ясно, че трима пациенти от листата на чакащите за подобна трансплантация са починали през последните две седмици.Това съобщи новият директор на Агенцията по трансплантация д-р Михаил Христов, пред btv.Здравното министерство се надява да сключи договор с клиники от Германия и Турция, които да обучат български лекари за такива операциите у нас.На трансплантация сега разчитат 14 души, които са в листата на чакащите. Сред тях е и Илияна Христова от Варна.Илияна е на 27. Макар да ѝ откриват заболяването муковисцидоза, когато е едва на 6 месеца, завършва с отличие Медицинския университет във Варна и работи там допреди 2 години.Състоянието й обаче се влошава. От март младата жена е в листата на чакащите за трансплантация на бял дроб.„Този списък на чакащите е най-добре да го няма. Да изчезнем всички от списъка и тогава ще е най-удобно. Това за мен са едни безотговорни хора на отговорни позиции”, казва младата жена.След смъртта на Адриан Илияна вече не таи надежда, че нещо у нас ще се промени и хората Илияна споделя, че вече ѝ е омръзнало да слуша обещанията на здравното министерство и Агенцията по трансплантации.„Казват, че правят опити, но аз вече не вярвам. Мен докато не ме трансплантират, докато не се възстановя успешно, няма да повярвам. Естествено, че ме е страх. Но повече е гнева, че съм бясна. Тези хора за мен нямат сърца”, коментира Илияна.Тя смята, че единственият начин да живее е да стане здравен емигрант: „Да стана австрийски гражданин и да ме трансплантират като австрийски гражданин. Аз друго не виждам”. ", "date": "2018.10.16", "title": "Живот в очакване на трансплантация"}
{"url": "http://www.cross.bg/voiina-papa-tyrtziya-1586354.html", "text": "/КРОСС/ 1555 г. - По заповед на Мария I Тюдор за изгорени като еретици двама протестантски епископи.1793 г. - В Париж е гилотинирана Мария-Антоанета, кралица на Франция и Навара.1813 г. - На територията на Саксония, край Лайпциг, започва най-мащабната битка до Първата световна война, известна като Битка на народите, между коалицията на Наполеон Бонапарт (Франция, Полша и Саксония) и Шестата коалиция (Русия, Австрия, Прусия и Швеция); битката завършва след 3 дни с поражение на Наполеон.1840 г. - Нова Зеландия е обявена за британска колония.1843 г. - Уилям Роуън Хамилтон измисля кватернионите.1853 г. - Турция обявява война на Русия, известна като Кримска война, защото след намесата на Англия и Франция в подкрепа на Турция бойните действия се пренасят в района на Кримския полуостров.1912 г. - Балканската война: българската армия за първи път използва самолет за разузнаване на вражески обекти край Одрин -- виж статията за Радул Милков!1946 г. - Изпълнение на смъртните присъди на група военнопрестъпници от Хитлеристка Германия, осъдени на Нюрнбергския процес.1964 г. - Китайската народна република детонира първото си ядрено оръжие.1969 г. - Перу, Боливия, Еквадор, Колумбия и Чили създава общност на държавите, през през чийто територии преминават Андите - Андска общност.1971 г. - Състои се официалната церемония по откриването на кулата \"Азади\" в иранската столица Техеран.1978 г. - Кардинал Карол Войтила, архиепископ на Краков, е избран за папа с името Йоан Павел II. Той е първият папа славянин и първият папа неиталианец от последните 456 години.1981 г. - Учредени са орден \"13 века България\" и юбилеен медал \"1300 години България\".1981 г. - В Толбухин ( Добрич) и Исперих се откриват паметници на хан Аспарух.1994 г. - С решение на Конституционния съд ДПС се пререгистрира като политическа партия.2006 г. - След 4-годишно съществуване в София е закрит увеселителният парк София Ленд.", "date": "2018.10.16", "title": "16 октомври в историята"}
{"url": "http://www.cross.bg/onova-nego-zashtoto-1586355.html", "text": "/КРОСС/  \"Истинският войник се бие, не защото мрази онова, което е пред него, а защото обича онова, което е зад него.\"Гилбърт Кийт Честъртън", "date": "2018.10.16", "title": "Истинският войник се бие..."}
{"url": "http://www.cross.bg/chasa-sofiyaot-provede-1586359.html", "text": "/КРОСС/София.От 09.00 часа 4-ти състав на Специализирания наказателен съд ще заседава по делото срещу Богдана Д., Минчо К. и Тотка С., на които са повдигнати обвинения за безстопанственост в особено големи размери.***София.От 09.30 часа в Голямата конферентна зала на Университета за национално и световно стопанство ще се проведе кръгла маса с международно участие на тема „Корпоративно управление, държавни предприятия и насоките на организацията за икономическо сътрудничество и развитие (ОИСР) - българската перспектива\".***София.От 09.30 часа в зала „Иван Евстратиев Гешов\" в Българската академия на науките ще се проведе пресконференция, на която ще бъдат представени целите на проекта „Център за върхови постижения по Информатика и информационни и комуникационни технологии\", проектните дейности и очакваните резултати. От 10.00 часа в зала „Марин Дринов\" (Големият салон на БАН) ще се състои публичното представяне на „Център за върхови постижения по Информатика и информационни и комуникационни технологии\".***София.От 10.00 часа в зала „Европа 1\" на хотел „Рамада\" ще бъде открит семинар на тема „Планове за спешни действия, биосигурност и контрол срещу африканската чума по свинете\", организиран от БАБХ.*** София. От 10.00 часа в столичното 18 СОУ „Уилям Гладстон\" министърът на образованието и науката Красимир Вълчев ще участва в дискусия, посветена на кадрово обезпечаване на българското образование.***София.От 10.00 часа в сградата на Дирекция „Управление на собствеността и социални дейности\" - МВР (ул. „Княз Борис I\" № 124) ще бъдат отворени заявленията на кандидатите по обществената поръчка за новите лични карти.***София.От 10.00 часа в Националния пресклуб на БТА ще се проведе пресконференция на Фондация „Първите три минути\", сдружения на спешните медици, Асоциацията на студентите-медици в България, БМЧК на тема „Всички хора по света могат да спасяват живот\". На пресконференцията организаторите ще обсъдят необходимостта и възможностите за съвместни действия на свидетели, диспечери на спешен телефон и спешни екипи при оказване на помощ на пациенти със сърдечен арест. Ще бъдат представени инициативите у нас за повишаване информираността на населението за действия при пациент със спряло сърце до пристигане на спешния екип.***София.От 10.00 часа 15-и състав на Специализирания наказателен съд ще заседава по делото срещу Милко М., Росен Д. и др., на които са повдигнати обвинения за организиране и ръководене на организирана престъпна група.***София.От 10.00 часа 17-и състав на Специализирания наказателен съд ще заседава по делото срещу Петър П., Станислав М. и др., на които са повдигнати обвинения за организиране и ръководене на организирана престъпна група.***София.От 10.00 часа в V състав на Софийския градски съд ще бъде гледана въззивна мярка на Георги Воденичаров-Кико.***София.От 10.30 часа в Министерството на отбраната министър Красимир Каракачанов ще награди актьора от театър „Българска армия\" Васил Михайлов с награден знак „За принос към Министерството на отбраната\".***София.От 11.00 часа в сградата на Министерския съвет Националният съвет за тристранно сътрудничество ще проведе заседание, на което ще бъде обсъден проектът на Закон за хората с увреждания, внесен от министъра на труда и социалната политика.***София.От 11.00 часа в хотел „Даунтаун\" „Движение България на гражданите\"организира кръгла маса на тема „Как да повишим качеството на живот на българина? Доходи, здравеопазване, демография\". Събитието се организира с подкрепата на фондация „Конрад Аденауер\".***София.От 11.00 часа в Националния пресклуб на БТА ще се състои пресконференция на Управителният съвет на Института на дипломираните експерт-счетоводители в България (ИДЕС). На нея ще бъде представена с дейността на Института и неговите членове, както и с тяхната позиция по важни за икономическото развитие на България теми.***София.От 11.00 часа Изпълнителната агенция за насърчаване на малките и средните предприятия (ИАНМСП) ще представи заключителна информация за изпълнението на проект „Организиране на търговски мисии и форуми за български производители и чуждестранни купувачи\" на ул. „Леге\" 4.***София.От 11.00 часа в Дома на Европа ще се проведе конференция на тема „История на корупцията в България в годините на преход към демокрация\".***София.От 11.00 часа в Гранд кафе на „Гранд хотел София\" ще се проведе пресконференция, на която ще бъде стартирана Националната седмица на достъпа до добра храна.***София.От 11.30 часа в Международния център на УниКредит Булбанк ул. „Аксаков 8\" ще бъде подписано стратегическо партньорство между УниКредит Булбанк и Алианц България.***София.От 13.00 часа 5-и състав на Специализирания наказателен съд ще заседава по делото срещу Илчо И., Станко Ж. и др., на които са повдигнати обвинения за организиране и ръководене на организирана престъпна група.***София.От 13.00 часа 3-ти състав на Специализирания наказателен съд ще заседава за кумулиране на наказанията на Ивайло И.***София.От 13.00 часа в националния пресклуб на БТА Съюзът на офицерите и сержантите от запаса и резерва, Съюзът на пенсионерите 2004, Национално сдружение „Гражданско общество в България\", в. „България без граници\", пенсионерски организации и Академия „Трета възраст\" ще дадат пресконференция, свързана с проблемите на възрастните хора.***София.От 13.30 часа 6-и състав на Специализирания наказателен съд ще заседава по делото срещу Христо К. Кръстю Д. и Ивайло С., на които са повдигнати обвинения за изнудване.***София.От 13.30 часа 12-и състав на Специализирания наказателен съд ще заседава по делото срещу Камен Б., Ивайло Б. и др., на които са повдигнати обвинения за организиране и ръководене на организирана престъпна група.***София.От 13.30 часа 11-и състав на Специализирания наказателен съд ще заседава по делото срещу Петър П., на когото е повдигнато обвинение за престъпление по служба.***София.От 14.00 часа на сцената на Софийската опера и балет Детско-юношеската студия за опера и балет „Маргаритки при Държавна опера-Стара Загора ще представи своя най-нов спектакъл „Машина на времето\".***София.От 14.30 часа 7-и състав на Специализирания наказателен съд ще заседава по делото срещу Поля П., Спасена Г. И др., на които са повдигнати обвинения за организиране и ръководене на организирана престъпна група.***София.От 15.00 часа в зала „Запад\" на Народно събрание ще се проведе заседание на парламентарната Комисия по бюджет и финанси, на което ще бъде обсъден законопроектът за изменение и допълнение на Закона за корпоративното подоходно облагане, внесен от Министерския съвет.***София.От 15.00 часа 4-ти състав на Специализирания наказателен съд ще заседава по делото срещу Васил А. и Орлин Б., на които са повдигнати обвинения за организиране и ръководене на организирана престъпна група.***София.От 15.00 до 17.00 часа народният представител от „БСП за България\" проф. Георги Михайлов и заместник-председателят на СОС Милка Христова ще бъдат на разположение на софиянци в постоянната приемна на БСП - София на ул. \"Леге\" №10, етаж 1.***София.От 17.00 часа в Градската градина ще бъде показана фото-документална изложба „Библиотеката на София 90 години в/и Града\".***София.От 17.30 часа в Регионалния исторически музей ще бъде открита изложбата Стойо Крушкин - историята на един гвардейски музикант\".***София.От 17.30 часа в централното фоайе на Национална библиотека „Св. св. Кирил и Методий\" тържествено ще бъде открита изложбата „Киево-Печерската лавра - традиция и вяра в слово и образ\" (старопечатни, редки и ценни издания от фондовете на НБКМ). Събитието е по повод 100-годишнината от установяването на дипломатически отношения между България и Украйна и е резултат от съвместното сътрудничество на специалисти от НБКМ и представители на Посолството на Украйна.***София.От 19.00 часа в зала „България\" Софийската филхармония под диригентството на Любомир Денев-син ще представи творби на съвременни български автори.***София.От 19.30 часа в ДНК-пространство за съвременен танц и пърформанс ще се състои премиерата на най-новото представление на Ива Свещарова - „Съвършено розово\".***Благоевград.От 18.00 часа в зала „22 септември\" ще се проведе безплатно дигитално обучение, част от проекта на Google „Дигитален гараж\".***Бургас.От 09.30 часа пред сградата на Съдебна палата ще се проведе митинг в подкрепа на четиримата граничари: Михаил Цонков, Николай Петков, Николай Костов и Живко Петков. Четиримата българи са обвинени за смъртта на турски бракониер, нарушил морската ни граница край Резово преди 10 години. От 10.00 часа Районният съд в Бургас ще призове четиримата граничари.***Бургас.От 14.00 часа в конферентната зала на хотел „Атаген\" ще се проведе пресконференция във връзка с първото издание на „Фестивал на маскарадните игри, народното и художествено творчество\".***Бургас.От 18.30 часа в Културен център „Морско казино\" ще бъде представена стихосбирката на Елка Стоянова „Много преди Пабло да ме намери\".***Бургас.От 19.00 часа в зала „Младост\" започва мачът реванш между волейболистите от „Нефтохимик 2010\" и първенеца на Босна „Младост\"-Бръчко от Шампионската лига.***Варна.От 10.00 до 12.00 часа в Арт салона на Радио „Варна\" ще се проведе работен форум на Асоциация „Да съхраним жената\". Темата е: Отразяване на социалните каузи и формиране на нови обществени нагласи в подкрепа на рискови групи.***Варна.От 11.00 часа в Интерхотел „Черно море\" ще се състои пресконференция за представяне на резултатите от реализацията на проект „Реконструкция и модернизация на НУИ „Добри Христов\", финансиран от Европейския фонд за регионално развитие чрез Оперативна програма „Региони в растеж\" 2014-2020 г.***Варна.От 14.00 до 16.00 часа в офиса на ПП ГЕРБ на ул. „Георги Бенковски\" №1 ще се проведе приемна с граждани на общинския съветник Димитър Колев.***Варна.От 15.00 часа в Юнашкия салон ще се проведе кръгла маса за популяризиране на Националната програма за профилактика на оралните заболявания при деца, организирана от Министерството на здравеопазването, Българския зъболекарски съюз и Националния координационен съвет, със съдействието на Община Варна.***Велико Търново./ с. Балван.От 09.00 часа в Клуба на пенсионера ще се проведе благотворителна кампания, организирана от Дарителско сдружение „Св. Иван Рилски\" по повод Международния ден за борба с глада.***Велико Търново.От 12.00 часа пред Съдебната палата ще се проведе благотворителен обяд за хора в нужда - инициатива на БЧК и Община Велико Търново по повод Международния ден за борба с глада.*** Велико Търново. От 19.00 часа в Клуб 7 ще бъде представен спектакъла „Двама мъже и половинка\".*** Велико Търново. От 19.00 часа в МДТ „Константин Кисимов\" ще бъде представена „Да си богат не е лесно\" - театрална постановка, втора премиера.***Велинград.От 18.30 часа кметът на Община Велинград д-р Костадин Коев ще се срещне с граждани в читалището в квартал „Лъджене\".***Видин.От 14.30 часа в заседателната зала на 6 етаж на Община Видин кметът Огнян Ценков ще изпрати група деца от социално училище „Реал Мадрид\", които на 17 октомври ще отпътуват за испанската столица Мадрид по повод участието им в демонстративен турнир, организиран от Фондация „Реал Мадрид\".*** Горна Оряховица./Долна Оряховица. От 14.00 часа в НЧ „Христо Козлев - 1883\" ще бъдат отбелязани 165 години от рождението на Оскар Уайлд - прочит на негови приказки с ученици от ОУ „Св. св. Кирил и Методий\".***Гоце Делчев.От 18.00 часа в малката зала на Дома на културата ще бъде представена книгата за Гоце Делчев през погледа на: Пейо Яворов, Димо Хаджидимов, Михаил Чаков, Любомир Левчев, Мерсия Макдермот, Eфрем Каранфилов, Тончо Жечев. Книгата е изготвена по инициатива на община Гоце Делчев.***Добрич.От 11.00 часа в зала „Шафхаузен\" на МБАЛ-Добрич ще се проведе заключителна пресконференция по приключване на проект „Изграждане и въвеждане на комплексна програма за благосъстоянието на работното място в МБАЛ-Добрич АД\".***Добрич.От 18.30 часа в концертна зала „Добрич\" ще се състои концерт по повод 50 години от създаването на Български камерен оркестър - Добрич.***Долна Оряховица.От 14.00 часа в НЧ „Христо Козлев - 1883\" ученици от ОУ „Св. св. Кирил и Методий\" ще четат Произведения на Оскар Уайлд по повод 165 години от рождението на писателя.***Казанлък.От 13 часа в Младежкия дом ще бъде открито изложение на университетите в страната. Очаква се в него да вземат участие близо 16 висши учебни заведения. Организатор на събитието е Младежки Общински съвет- Казанлък.***Крумово.От 10.00 до 17.00 часа Музеят на авиацията в Крумово - филиал на Националния военноисторически музей, ще работи с вход свободен по случай Празника на авиацията и Военновъздушните сили на Република България.***Кюстендил.От 10.00 часа в Регионална дирекция по горите ще се проведе пресконференция по повод извършени и предстоящи проверки.***Кюстендил.От 19.00 часа, в салона на Общинския драматичен театър ще се състои концерт на Мъжки хор „Свети Иван рилски\", вокален състав „АртПоп\" и група „Симетрикс\".***Ловеч.От 16.00 часа в сградата на Областна администрация - Ловеч ще се проведе работна среща между председателя на БТПП Цветан Симеонов, председателят на Търговско промишлена и земеделска палата - Ловеч, Емил Пеев, кметът на града Корнелия Маринова, областният управител Георги Терзийски, общинската и областна администрация, фирми от региона.***Панагюрище.От 19.00 часа в кино „Модерен театър\" ще бъде представена книгата „Лъчезар Цоцорков\", посветена на видния предприемач и родолюбец от Панагюрище. Присъстващите ще имат възможността да видят и филма „Лъчезар Цоцорков\", който събира вълнуващи разкази и спомени, чрез които оживяват възгледите и посланията, отправени към следващите поколения от „предприемачът, който обичаше хората\", както го определят авторите на книгата и филма.***Перник.От 11.00 часа министърът на регионалното развитие и благоустройството Петя Аврамова ще открие обновения мост над река Струма, намиращ се на едноименната улица в града, след което ще посети реновираната зона на централния градски парк. В 11.30 часа министър Аврамова ще открие и Парк на предизвикателствата в местността „Войниковец\".***Пловдив. От 09.00 часа в Зала 1 на Апелативен съд-Пловдив ще се гледа делото на 35-годишния с инициали С.Д. за това, че на 13 юли 2014 г. катастрофирал между селата Калековец и Стряма и по непредпазливост причинил смъртта на двама души и ранил тежко трети човек.***Пловдив. От 09.30 часа в Зала 10 на Окръжен съд ще се разгледат делата на Георги Б. и Александър Н. Срещу подсъдимите е повдигнато обвинение в това, че извършвали кражби от „Тютюневите складове\" на бул. „Иван Вазов\".***Пловдив.От 10.30 часа в завода на BTL Industries ще бъде представен апаратът BTL Super Inductive System, който се използва от топ спортисти.***Пловдив.От 10.30 часа в Зала 1 на Апелативен съд ще се гледа дело на 50-годишния с инициали М.М. за шофиране под влияние на алокохол.***Пловдив.От 10.00 часа в Галерия \"Лаутлиев\" в квартал „Капана\" ще се състои пресконференция по повод седемнадесетото издание на форума „Международни фотографски срещи\".***Пловдив.От 17.30 часа в Гранд хотел „Пловдив\" ще започне тържествено събрание по повод професионалния празник на Военновъздушните сили. Командирът на ВВС генерал-майор Цанко Стойков ще поздрави личния състав по повод празника и ще награди военнослужещи и цивилни служители, отличени за доказан висок професионализъм при изпълнение на служебните задължения.***Пловдив.От 18.00 часа в Цар Симеоновата градина ще се открие фотоизложба на открито \"Баку - хармонията между древното и модерното\" по повод 100-годишнината от създаването на Азербайджанската демократична република (АДР), първата светска и парламентарна демокрация в ислямския и тюркския свят.*** Разград. От 11.00 ч. в зала 308 кметът на Община Разград д-р Валентин Василев ще се срещне с гросмайстор Ивайло Енчев и неговия треньор Росен Русев***Сливен.От 17.30 часа в зала „Май\" ще бъде представен специалният брой на списание „Пламък\", посветен на 150 години първо театрално представление и 100 години професионален театър.***Смолян.Председателят на ПГ на ГЕРБ и зам.-председател на партията Цветан Цветанов ще посети област Смолян. В 9.00 часа ще бъде в село Широка лъка, където ще се срещне с кмета Васил Седянков и местни жители. В 10.40 часа ще разгледа новоизградения Център по инвазивна кардиология на МБАЛ „Братан Шукеров\" - Смолян. В 11.30 часа ще посети Природо-математическата гимназия в Смолян, където се строи нова спортна зала. В 13.00 часа заместник-председателят на ГЕРБ ще бъде в смолянското село Смилян, където ще разгледа обновеното ОУ \"Св. Св. Кирил и Методий\", санираното с целеви средства от МОН. Два часа по-късно ще разговаря с жителите на Рудозем в центъра на града. В 16.30 часа ще открие новоизградената многофункционална спортна площадка в златоградското село Страцево.***Смолян.От 10.30 часа пред сградата на Областна администрация Смолян, ОИЦ - Смолян ще проведе открита приемна и интерактивно проучване под надслов „Европа иска да ви чуе\" сред жителите на Общината. Проучването е насочено към бъдещето на Кохезионната политика на ЕС.***Стара Загора.От 10.00 часа в Зала 2 на Община Стара Загора ще се проведе пресконференция по повод стартиране на 4-тото модулно обучение на ученици по информационни технологии.***Хасково.От 13.00 часа в залата на втория етаж на Община Хасково на пресконференция ще бъдат дадени подробности за програмата и участниците в Международния конкурс за млади цигулари.***Шумен. От 10.00 часа в зала 203 на общината ще се проведе брифинг.*** Шумен. От 11.00 часа от площад „Освобождение до входа на Градската градина, под лозунга „Не на робството\" младите доброволци от БЧК ще се присъединят към Световния поход против съвременните форми на робството и дискриминацията. ", "date": "2018.10.16", "title": "Предстоящи събития в страната за 16 октомври"}
{"url": "http://www.cross.bg/rodeni-na-oktomvri-1586356.html", "text": "/КРОСС/ Христо Кидиков, певецАлександър Манов, доайен на спортната журналистика, дирeктор на музея на ЦСКАД-р Емил Илиев, дерматолог, иглотерапевт, основател на Международния джаз фестивал в БанскоСтефка Янорова, актрисаАкад. Стоян Бабеков, композитор и диригентДимитър Танев, бивш депутатКонстантин Илиев, белетрист и драматургДоц. д-р Маргарита Кътева, началник-отделение по хирургия на ръка и реконструктивна хирургия в УМБАЛ \"Софиямед\"Николай Бареков, журналист и евродепутат, лидер на политическа партия \"България без цензура\"", "date": "2018.10.16", "title": "Родени на 16 октомври"}
{"url": "http://www.cross.bg/spisuka-ypotreba-prodykti-1586385.html", "text": "/КРОСС/ Съветът на Европейския парламент за защита на околната среда разшири списъка на забранените пластмасови продукти за еднократна употреба. Предложението на ЕК е да бъдат забранени девет пластмасови изделия за еднократна употреба през 2021 г., информира МИА, цитирана от БГНЕС. Членове на борда за опазване на околната среда, обществено здраве и безопасност на храните участваха в разширяването на списъка.Според предложението на ЕК в списъка на забранените продукти трябва да влязат пластмасови чинии, вилици, ножове, лъжици, сламки, пръчици за обща употреба, клечки за уши, декорации за напитки и пръчки за балони.Европейската комисия по екологична политика, обществено здраве и безопасност на храните на 10 октомври разшири списъка с тънки пластмасови торбички, продукти, съдържащи биоразградими пластмаси и опаковки за бързо хранене.Докладът, представен от белгийския депутат Фредерик Рис (АЛДЕ) изисква също и намаляване на опаковките за еднократна употреба за бургери, сандвичи, плодове и зеленчуци, десерти и сладолед до 2025 година.Изисква се също така и пластмасовите бутилки да се изхвърлят отделно и 90% от тях да се рециклират до 2025 г.Съветът се стреми да намали и пластиката в цигарените филтри с 50% до 2025 г. и 80% до 2030 г., а разходите за събиране, транспортиране и унищожаване на отпадъците да бъдат покривани от тютюневата промишленост.", "date": "2018.10.16", "title": "Нови продукти влизат в списъка на ЕС за забрана на пластмаса"}
{"url": "http://www.cross.bg/makedoniya-zayavi-dimitrov-1586383.html", "text": "/КРОСС/ Началото на преговорите между България и Македония за спорните моменти в общата ни история дава сигнали за напрежение. Това заяви в студиото на „Тази сутрин” Ангел Димитров,  председател от българска страна на съвместната експертна Комисия по историческите и образователни въпроси с Македония.„Работата ще бъде напрегната и не бърза, колкото искаме, но с очаквания да постигнем резултати. Няма големи претенции от страна на колегите от Скопие, нашите забележки са в пъти повече, но има изградени позиции, които в научна дискусия не се променят лесно”, заяви историкът.Димитров посочи, че комисията разглежда историята хронологично. Започнали са с учебниците за основното образование.„Тези учебници разглеждат историята от античността и средновековието. Нашите спорове бяха концентрирани върху средновековието, където се осъществява връзката на българската държава с географската територия на Македония. Подмяната е комплексна, прегледах учебниците и за гимназията и в новото време ще имаме още по-сериозни разминавания”, допълни Ангел Димитров.Историкът посочи, че въпреки разминаванията има и теми, по които има консенсус. Той даде пример с Договора за добросъседство между България и Македония, като заяви, че дори той вече има отражения.", "date": "2018.10.16", "title": "Напрежение между българските и македонските историци заради средновековната история"}
