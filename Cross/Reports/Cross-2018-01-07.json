{"url": "http://www.cross.bg/blagoevgrad-festival-zhyrito-1564926.html", "text": "/КРОСС/ Над хиляди участници събра тазгодишният кукерски фестивал в Благоевград. Във фестивала участват 13 групи от града и съставните села. Фестивалът започна в 11 часа. За провеждането му главният булевард \"Св. св. Кирил и Методий\" беше затворен за движение.Всяка от групите имаше по 15 минути време за представяне пред журито и публиката.Пред журито бяха представени обреди и обичаи. Традиционно всяка група имаше своите танцьори, мечки, мечкари, бели и черни бабугери, баби и старци.В кукерския фестивал бяха показани и злободневни теми като санирането, в което национален \"шампион\" е Благоевград, предаде БГНЕС. ", "date": "2018.01.07", "title": "Кукери гонят злите духове в Благоевград"}
{"url": "http://www.cross.bg/makedoniya-bulgariya-tyristicheski-1564907.html", "text": "/КРОСС/ Македонски и български градове ще са с общи туристически оферти. Това предвижда Проект за създаване на по-голям интерес за посещение на туристите на Югозападна България и Югоизточна Македония, предава БНТ.По проекта е изграден трансграничен център за забавления, който ще предлага интересни туристически забележителности. Избрани са 5 пилотни мини дестинации в България и Македония за туристите. В Благоевградско са Благоевград, Банско, Гоце Делчев, Петрич и Средна Струма, което обхваща Кресна и Струмяни. А от Югоизточния планов регион в Македония това са Струмица, Ново село, Радовиш, Гевгелия и Дойран.При разработването на атрактивните туристически услуги e предвидено освен настаняване и изхранване към цената на екскурзията да бъдат включени и водачи, които да показват на туристите забележителностите на съответното място. Ще има и виртуална платформа, в която всеки може да избере какво, кога и как иска да посети.Данни на Националния туристически институт сочат, че все повече българи избират да пътуват в Македония, а през последния месец 40 000 македонски граждани са посетили България.Проектът е финансиран от Европейския съюз. Сътрудничество се осъществява чрез фондовете за предприсъединителна помощ, които поделиха в региони Западна България и Източна Македония и ги обявиха за общо пространство.  ", "date": "2018.01.07", "title": "България и Македония ще предлагат общи туристически пакети"}
{"url": "http://www.cross.bg/padnalo-asenovgrad-plovdiv-1564927.html", "text": "/КРОСС/ Районната прокуратура в Асеновград образува досъдебно производство за смъртта на 13-годишно момче, паднало от скала край града.Извършен е оглед на мястото, разпитани са свидетели и ще бъдат назначени експертизи, съобщиха от пресцентъра на прокуратурата.От болницата \"Свети Георги\" в Пловдив, където вчера е прието детето, уточняват, че то е било в много тежко състояние, с множество политравми.13-годишният Васил се разхождал с трима приятели в местността \"Метоха\" - на разклона за Асеновата крепост.Васил е бил ученик в седми клас в ОУ \"Ангел Кънчев\" в Асеновград.Момчето е паднало от височина 13-14 метра на пътното платно за Бачково, най-вероятно след подхлъзване, съобщава Радио Пловдив. ", "date": "2018.01.07", "title": "Разследват смъртта на 13-годишно момче, паднало от скала край Асеновград"}
{"url": "http://www.cross.bg/antarktika-miliona-gori-1564908.html", "text": "/КРОСС/ Учени откриха в Антарктика фосил на дърво на 280 милиона години, съобщава CNN.Според последните изследвания, по това време сега замръзналият континент е бил покрит с гъсти гори. Преди 280 милиона година климатът в Антарктика е бил доста по-топъл. Континентът се е изместил към сегашната си позиция след разпадането на Гондвана - суперконтинетът в южното полукълбо на земята, който е обединявал в себе си Африка, Южна Америка, Арабия, Индия и Австралия, както и естествено Антарктика.Според Ерик Гълбрансон, лидерът на екипа открил находката, най-южната част от Гондвана, която в момента представлява Антарктика най-вероятно е била покрита с гъсти гори, като дърветата са имали възможността да издържат на няколко месеца почти пълна липса на слънчева светлина.  ", "date": "2018.01.07", "title": "Откриха фосил на дърво на 280 милиона години в Антарктика"}
{"url": "http://www.cross.bg/papata-frantzisk-pokrusti-1564929.html", "text": "/КРОСС/ Папа Франциск покръсти 34 новородени на дълга церемония в Сикстинската капела и каза на майките им да не се притесняват да ги кърмят, ако са гладни, предадоха световните агенции.На церемонията, продължила над два часа, папата покръсти 18 момиченца и 16 момченца, включително две двойки близнаци.\"Ако започнат да изнасят концерт, или ако се чувстват неудобно, или прекалено затоплени, или са гладни - кърмете ги, не се притеснявайте, нахранете ги, защото това също е език на любовта\", каза папата в импровизирана проповед.В някои страни жените все още са притеснявани за кърмене на публично място, макар че отношението постепенно се променя, отбелязва Ройтерс, като припомня, че папата е правил подобни коментари и на предишни церемонии.На телевизионни кадри може да се види, че поне една майка храни детето си от бутилка. Родителите сменяха молитвените книги със залъгалки по време на кратката проповед на папата.Някои от децата спаха по време на процедурата, други бяха тихи, а някои плакаха.\"Покръстването се нарича още освещаване, защото вярата осветява сърцето и ни позволява да видим нещата в различна светлина\", заяви папа Франциск в Туитър преди церемонията.Покръстването от папата е ежегодно събитие, на което се допускат само деца на служители на Ватикана или на Римския диоцез. Папа Франциск е и епископ на италианската столица, припомня Ройтерс.Най-известните фрески в Сикстинската капела са дело на Микеланджело. В нея се извършва избирането на нов папа. ", "date": "2018.01.07", "title": "Папа Франциск покръсти 34 новородени в Сикстинската капела"}
{"url": "http://www.cross.bg/godini-atakata-ebdo-1564916.html", "text": "/КРОСС/ Три години след атаката срещу френското сатирично издание \"Шарли Ебдо\" журналистите в редакцията продължават да живеят в страх.Първият брой за годината излиза с карикатура със заглавие \"Три години в стъклен буркан\". При атаката на 7 януари 2015 г. бяха убити 12 души от списанието, повечето бяха членове на редакторския екип.Днес в Париж ще се състои възпоменателна церемония за жертвите на атентата, на която ще присъства и френският президент. ", "date": "2018.01.07", "title": "Три години след кървавата атака срещу \"Шарли Ебдо\""}
{"url": "http://www.cross.bg/zaedno-bulgariya-borisov-1564917.html", "text": "/КРОСС/ Президентът на Турция Реджеп Тайип Ердоган отправи реч-послание за толерантност след откриването на \"Желязната църква\" \"Св. Стефан\" в Истанбул.\"Самото откриване в този момент, когато България председателства ЕС, е важно послание към международната общност. С това се казва, че различните религии и култури живеят заедно и това показваме на целия свят\", заяви турският президент.\"Църквата е храм на българската общност, но е и пример за красотата на Истанбул\", добави Ердоган.\"Вие сте свободни да изпълняване своите религиозни задължения и ние ще ви защитаваме. Това е било посланието на нашите деди към народите, които са завладявани\", отбеляза турският президент.Той посочи и че в Турция има храмове, джамии, синагоги.\"Дедите ни са проявявали чувствителност към религиозните права и толерантност. Лошите спомени от историята всъщност не би трябвало да хвърлят сянка върху възможността да живеем заедно. Трябва да живеем заедно, да има обединение. Това е нашето отношения към религиите. В мнозинството трябва да има единство. Ние се стремим да поддържаме всичките храмове на всички религии и го правим\", заяви Ердоган.\"Всеки трябва да свободно да изповядва религията си и ние го гарантираме. Надяваме се, че ще могат да се реставрират религиозните паметници и в България\", допълни президентът на южната ни съседка.\"Разбрах, че в София се реставрира единствената джамия отворена за молитви. Тя има 450-годишна история. Надявам се да открием заедно с вас реставрацията на тази джамия.\"Ердоган добави, че в България тези културно-исторически обекти също имат нужда от реставрация, и могат да се реставрират заедно.\"Такава прекрасна църква на \"Златния рог\", нашата религия трябва да бъде уважавана и всички, които сме в Истанбул трябва да можем да запалим по една свещ. Благодаря на турския президент, благодаря на кмета, на общината. С него бяхме в София и аз го помолих да помогне да възстановим църквата \"Св. Стефан\". Той си удържа на думата, за което благодаря.\" Това заяви министър-председателят Бойко Борисов.Той отбеляза, че днешният ден е такъв, че цяла Европа ще види как една християнска и една мюсюлманска страна са пример за толерантност.\"България от 1 януари е председател на ЕС. България винаги се е старала да има перфектни отношения и с християнския, и с мюсюлманския свят. Премиерът Йълдъръм ясно каза: \"Бият се мюсюлмани с мюсюлмани. Християни с мюсюлмани\". Тероризъм навсякъде и в най-големите европейски столици. Само заедно може да се преборим. Да живеем заедно, да живеем с мир, да се съобразяваме с другите.\", заяви още Борисов.Той обърна внимание, че изселническите общности се ползват за конфликт.\"Ние можем да направим така, че изселническите общности да гарантират етническата толерантност. Символиката на днешния ден е символиката на Европа\", обясни Борисов.\"Турция е най-големият съсед на ЕС, с най-голяма армия, голяма държава. Ние трябва да направим всичко възможно, ние сме длъжни 2018 да нормализираме отношения между Турция и ЕС, такива каквито бяха.\"Сигурността и толерантността минават през подобряване на отношенията, категоричен беше Борисов.\"Беше чест за мен и нашата делегация днес със светите отци и мюфтиите да си кажем няколко добри думи.\"Борисов пожела на турския народ 2018-а година да е мирна, щастлива и с просперитет.  ", "date": "2018.01.07", "title": "Ердоган и Борисов си пожелаха България и Турция да живеят заедно в мир "}
{"url": "http://www.cross.bg/minys-gradysa-nasam-1564918.html", "text": "/КРОСС/ Безпрецедентно ниски температури измериха синоптиците в Съединените щати. На места температурите паднаха до минус 40 градуса в Щатите и минус 50 в Канада, но усещането е като за минус 60.Властите предупредиха, че е възможно измръзване при само 10 минути на открито.Лошото време доведе до транспортен хаос, хиляди отменени полети и домакинства без ток.Повишение на температурите се очаква в началото на новата седмица.Докато Съединените щати са сковани от студ, в Австралия има рекордни горещини. В Сидни термометрите отчетоха 47,3 градуса по Целзий. Това е най-горещият ден от 79 години насам. Синоптиците потвърдиха рекорда със съобщение в Туитър.Измерените в 3 часа и 25 минути следобед местно време градуси са най-високите за града от 1939 г. насам.В щата Виктория продължава борбата с горските пожари. Бушуват общо 18 огнища.В Мелбърн 15-годишно момиче беше обвинено в умишлен палеж. ", "date": "2018.01.07", "title": "Двете крайности: В САЩ мръзнат на минус 40 градуса, в Австралия се \"пържат\" на 47 над нулата"}
{"url": "http://www.cross.bg/angelov-politziyata-rosen-1564919.html", "text": "/КРОСС/ Трето денонощие полицията и армията са на крак в издирване на Росен Ангелов. Мъжът беше обвинен за шесторното убийство в Нови Искър.Издирван е от девет години насам заради влязла в сила присъда за блудство. Така и никой не го е открил досега, макар няколко пъти полицията да го е издирвала именно в района на село Луково, където и сега се провежда операцията.Росен Ангелов е въоръжен и опасен, предупреждават от МВР. И пак според тях мъжът все още се укрива в горите край Нови Искър или Своге. Затова униформените продължават издирването му със следови кучета и термокамери.Мъжът не беше открит на нито един от адресите, които е ползвал през годините. Сега полицията разчита и на сигнали от граждани, които забележат Ангелов или имат информация за местонахождението му. ", "date": "2018.01.07", "title": "Трето денонощие без следа от Росен Ангелов"}
{"url": "http://www.cross.bg/leva-kilogram-edro-1564920.html", "text": "/КРОСС/ Индексът на тържищните цени /ИТЦ/, който отразява цените на хранителните стоки на едро, се понижи от Коледа с 0,73 процента, до 1,489 пункта.Преди две седмици ИТЦ достигна до рекордните за последните две години и половина 1,500 пункта, отчита Държавната комисия по стоковите борси и тържищата /ДКСБТ/.От началото на годината доматите поевтиняват с 16,7 на сто и се продават по 1,60 лева за килограм. Оранжерийните краставици поскъпват с 4,8 на сто, до 2,82 лева средно за килограм. Картофите се търгуват по 0,57 лева за килограм на едро, морковите - по 0,67 лева за килограм, а зелето се търгува по 0,58 лв./кг на едро. Ябълките се продават по 1,35 лв./кг. Цената на лимоните се понижава с 3,6 процента, до 2,41 лева. Портокалите поевтиняват с 4,4 на сто, до 1,30 лева за килограм на едро. Мандарините се продават по 1,45 лв./кг.Кравето сирене поскъпва с 4,1 на сто и се продава по 5,83 лв./кг; кашкавалът, тип \"Витоша\", се търгува по 10,82 лв./кг. Олиото поевтинява с 1,5 на сто и се купува по 1,92 лева за литър. Каймата поевтинява с 0,4 и се търгува по 4,95 лева за килограм. Цената на пакетче краве масло от 125 грама се понижава с 0,4 на сто, до 2,46 лева за брой.Пилешкото замразено месо поевтинява с 0,3 на сто и се продава по 3,81 лева за килограм на едро. Захарта се търгува по 1,22 лв./кг, а брашното, тип \"500\", - по 0,81 лева за килограм. Зрелият фасул се купува средно по 3,41 лв./кг. Яйцата поевтиняват с две стотинки и се продават по 0,27 лева за брой на едро в края на седмицата.  ", "date": "2018.01.07", "title": "Слабо понижение в цените на храните"}
{"url": "http://www.cross.bg/vzriv-kraii-metrostantziya-v-stokholm-obnovena-1564921.html", "text": "/КРОСС/ Двама души са пострадали при експлозия близо до метростанция Ворбю в Стокхолмския район Худинг предават световните агенции.Единият от пострадалите е 60-годишен мъж. „Имало е нещо на земята, което човекът е вдигнал, след което то е избухнало“, поясни пред местни медии Свен-Ерик Олсон, представител на стокхолмската полиция. Мъжът е транспортиран в болница.Жена на 45 г. също е ранена при взрива.След инцидента метростанцията и разположен в близост площад са евакуирани и достъпът до тях е бил блокиран. Към момента не са известни други подробности за произшествието, включително и възможните причини за него.   ", "date": "2018.01.07", "title": "Взрив край метростанция в Стокхолм (обновена)"}
{"url": "http://www.cross.bg/ahmadinedzhad-prezident-iran-1564922.html", "text": "/КРОСС/ За подкрепа на протестите в Иран по време на посещение в град Шираз е задържан бившият ирански президент Махмуд Ахмадинеджад, съобщава БГНЕС. Властите взели това решение заради негови изявления, определени като „подстрекателство към безредици\".Преди дни, говорейки пред жители на града, Ахмадинеджад разкритикувал сегашния президент Хасан Рохани и неговото правителство. Той обвинил властите в лошо управление и присвояване на „монопола на общественото богатство\".Задържането на политика е станало с одобрението на върховния лидер на ислямската република Али Хаменей.Махмуд Ахмадинеджад бе президент на Иран два мандата - от 2005 до 2013 г. ", "date": "2018.01.07", "title": "Арестуваха бившия ирански президент Ахмадинеджад"}
{"url": "http://www.cross.bg/frans-godini-pevitza-1564924.html", "text": "/КРОСС/ Френската певица Франс Гал почина на 70 години от рак, съобщи АФП.\"Има думи, които човек иска никога да не произнася. Франс Гал отиде в \"Белия рай\" на 7 януари, след като две години се бори с рака дискретно и с достойнство\" - каза пресаташето на певицата Женвиев Салама.Франс Гал беше в болница от средата на декември миналата година, информира БТА.Франс Гал става известна още на 16 години. Сред най-популярните й песни са \"Poupеe de cire, poupеe de son\", \"La Groupie du pianiste\", \"Si, Maman, si\", \"Ella, elle l'a\", \"Quelques mots d'amour\", \"Rеsiste\".В живота на Франс Гал има няколко лични драми. Тя се разболява от рак на гърдата година след като съпругът й Мишел Берже умира от инфаркт на 42 години през 1992 г. Франс Гал се оттегля от сцената след смъртта на дъщеря си Полин от муковисцидоза през 1997 г. През 2015 г. обаче се завръща за музикалната комедия \"Rеsiste\", която подновява популярността на песните й с Мишел Берже.  ", "date": "2018.01.07", "title": "Почина френската певица Франс Гал"}
{"url": "http://www.cross.bg/harisun-kirios-brizbeiin-1564923.html", "text": "/КРОСС/ Ник Кирьос спечели за час и 14 минути игра финала на турнира от сериите АТР250 в Бризбейн. Австралиецът се справи с Райън Харисън в отделните части 6:4 и 6:2. Силният начален удар отново много помогна на Кириос, като приключи сблъсъка със 17 аса.В седмия гейм на мача Харисън бе пробит, което се оказа достатъчно за австралиеца да приключи сета.  Американецът не започна концентрирано втората част, което му коства  бързи 2 пробива за 4:1. Следващите сервис геймове бяха взети бързо от Ник, който в цялата среща не допусна да бъде пробит.Това е първата титла на домашна почва за световния номер 21, който ще се придвижи до 17-а позиция в класацията на АТР през следващата седмица. В кариерата си австралецът може да се похвали още с трофеи от Токио, Атланта и Марсилия.По пътя към трофея тенисистът, който бе поставен под номер 3, се справи трудно с Матю Ебдън в 3 сета, а след това и с украинеца Александър Дългополов. На полуфинал победи Григор Димитров, за да достигне да последния мач, спечелен срещу Харисън.За успеха си в Бризбейн Кириос ще 250 точки за световната ранглиста и 83 650 долара от наградния фонд. Харисън ще вземе 150 точки и 44 055 долара.  ", "date": "2018.01.07", "title": "Кириос спечели турнира в Бризбейн"}
{"url": "http://www.cross.bg/hristovo-rozhdestvo-pytin-1564925.html", "text": "/КРОСС/ Президентът на Русия Владимир Путин поздрави православните християни и всички граждани на Русия, празнуващи Рождество Христово (по стар стил). Това съобщиха от пресслужбата на Кремъл.„Поздравявам ви сърдечно с Рождество Христово. Този светъл празник ще дари милиони вярващи с радост и надежда, ще ги приобщи към духовните извори и отческите традиции, ще ги обедини около непреходните християнски ценности и многовековното историческо и културно наследство на руския народ\", се казва в поздравлението.„С чувство за дълбоко удовлетворение отбелязвам плодотворната, истинска подвижническа дейност на Рускатаправославна църква и другите християнски конфесии, съдействащи за поддържането на гражданския мир и съгласието в нашата страна, развиването на междурелигиозния и междунационалния диалог. И, разбира се, значимият им принос в укрепването на висок морал и нравственост в обществото, възпитанието на подрастващото поколение и решението на насъщните социални проблеми\", отбеляза руският президент.Путин пожела на всички православни християни, които отбелязват Рождество Христово, здраве, успехи и благополучие. ", "date": "2018.01.07", "title": "Владимир Путин поздрави православните християни за Рождество Христово"}
{"url": "http://www.cross.bg/ppez-namaleyat-ppognozite-1564903.html", "text": "/КРОСС/ Oт вcичĸи paзвити иĸoнoмиĸи в cвeтa, зaплaтитe във Beлиĸoбpитaния щe нaмaлeят нaй-мнoгo пpeз тaзи гoдинa, coчaт пpoгнoзитe нa Opгaнизaциятa нa иĸoнoмичecĸo cътpyдничecтвo и paзвитиe (OИCP). Зapaди Вrехіt и пocлeдвaщитe пpoцecи, peaлнитe зaплaти нa Ocтpoвa, изчиcтeни oт инфлaциятa, щe нaмaлeят c нoви 0,7 пpoцeнтa пpeз 2018 г., cмятaт aнaлизaтopитe, цитирани от Money.bg.Ha нaй-виcoĸo пoвишeниe нa зaплaтитe щe ce paдвaт в Унгapия - тaм възнaгpaждeниятa щe нapacнaт c 4,9 пpoцeнтa пpeз гoдинaтa. Ha втopa и тpeтa пoзиция ca oщe двe eвpoпeйcĸи дъpжaви - Лaтвия c 4,1% и Πoлшa c 3,8%. Бългapия нe e вĸлючeнa в ĸлacaциятa.Kaтo цялo oбaчe пoлoжeниeтo нe e ocoбeнo poзoвo, ĸaзвaт eĸcпepтитe нa бpитaнcĸия Koнгpec нa пpoфcъюзитe. \"Peaлнитe зaплaти вce oщe ca пo-ниcĸи, oтĸoлĸoтo пpeди финaнcoвaтa ĸpизa oт 2008 г. Πpи ceгaшнитe пpoгнoзи, тe нямa дa възcтaнoвят нивaтa cи дo 2025 г.\", ĸaзвa Фpaнcиc O\"Гpeйди. ", "date": "2018.01.07", "title": "Заплатите във Великобритания с най-силно понижение през 2018-а"}
{"url": "http://www.cross.bg/-a-e-bila-godina-na-beiibibym-vuv-veliko-turnovo-1564904.html", "text": "/КРОСС/ Рекорден брой новородени са проплакали в АГ отделението на Великотърновската болница през 2017.На фона на националната статистика, според която през изминалата година раждаемостта е най-ниска от 1945-та година насам, за лекарите в старата столица родените 1096 бебета са рекорд за последните 10 години, информира БНТ.  ", "date": "2018.01.07", "title": "2017-а е била година на бейбибум във Велико Търново"}
{"url": "http://www.cross.bg/neofit-hram-patriarh-1564905.html", "text": "/КРОСС/ \"Вълнението ни е голямо, тъй като в днешния ден имаме възможността да видим този свят божи дом в неговия обновен вид, благодарение на доброплодните отношения между нашите страни и нашите църкви\". Това каза негово светейшество Българският патриарх Неофит по време на освещаването на обновения храм \"Свети Стефан\" в Истанбул.\"Особено благодарим на република Турция, която в лицето на община Истанбул подкрепи сложните реставрационни дейности и направи възможно този храм да заблести по нов начин, укрепен и величествен, в който могат да се стичат за поклонение многобройни посетители\", каза още патриарх Неофит.\"Прекланяме се пред труда на реставраторите и всички, които са допринесли за възобновяването на този свят храм. Всички те са в мислите ни и молитвите ни, защото това е свято дело за прославянето на Божието име сред човеците. Нека всемилостивият Бог бди над всички нас. Честит и благословен празник! За много и благословени години\", каза патриарх Неофит.  ", "date": "2018.01.07", "title": "Патриархът: Прекланяме се пред реставраторите и допринеслите за възобновяването на храма"}
{"url": "http://www.cross.bg/neizvestnost-tovaren-korab-1564906.html", "text": "/КРОСС/ 32 души са в неизвестност след сблъсък на петролен танкер и товарен кораб в Източнокитайско море, съобщи китайското министерство на транспорта, цитирано от световните агенции.При сблъсъка, станал вчера към 20 часа местно време, превозващият 136 тона кондензиран нефт танкер се е запалил и екипажът му от 30 иранци и двама граждани на Бангладеш е в неизвестност. Той е превозвал нефт от Иран за Южна Корея.Другият плавателен съд, китайски товарен кораб, не е пострадал сериозно и 21-членният му екипаж му е спасен. ", "date": "2018.01.07", "title": "32 души са в неизвестност след сблъсък на кораби в Източнокитайско море"}
{"url": "http://www.cross.bg/iiuldurum-borisov-ministur-predsedatelyat-1564910.html", "text": "/КРОСС/ С пожелания новата година да е мирна и да има просперитет за двата народа, се обърна министър-председателят Бойко Борисов към турския си колега Бинали Йълдъръм, с когото проведоха среща в Истанбул. Това съобщиха от правителствената информационна служба. Йълдъръм пристигна за официалното откриване на възстановената желязна църква „Св. Стефан\".\"Това е действително голям ден, но и много добра инвестиция в бъдещето. Да покажем на цяла Европа, на християнския свят, че може да се подобрят отношенията с най-големия ни съсед. Колкото и да сме малки, ще се опитам да допринесем за това разбирателство\", каза премиерът Борисов.„Вие започвате годината с европредседателство и искам да Ви поздравя за това. По време на Вашето председателство започнаха да се появяват хубави послания от европейските ни приятели. С ЕС и преди не сме имали проблеми, но нека днес изпратим посланието: „Да сме толерантни\", заяви министър-председателят на Турция Бинали Йълдъръм. ", "date": "2018.01.07", "title": "Борисов: Да покажем на цяла Европа, на християнския свят, че може да се подобрят отношенията с най-големия ни съсед"}
{"url": "http://www.cross.bg/zlateva-zam-predsedatelyat-nasilieto-1564909.html", "text": "/КРОСС/„Европредседателството не може да бъде повод опозицията да си затваря очите за случващото се в държавата ни,  в политически план.\" Това заяви зам.-председателят на БСП Деница Златева по БТВ. По думите й темата за корупцията е изключително чувствителна, което се подтвърждава и от самия факт, че през последните 10  дни в много западни медии излизат статии за страната ни, които никак не са приятни. „Усещането за корупция е във висшите етажи на властта, както и в местната власт - там, където има сериозен финансов ресурс. Пример за това е санирането, както и обществените поръчки в други сектори\", каза Златева.„В новото антикорупционно законодателство се събират няколко звена, което събиране няма да бъде ефективно. За нас е важно да се намери онзи орган, механизъм, който да доведе до резултати, до осъдителни присъди\", каза зам.-председателят на БСП.„След като започне новият политически сезон, на 17 януари мотивите за вот на недоверие към правителството ще бъдат внесени\", каза също зам.-председателят на БСП.„Темата за борбата срещу насилието над жени е водеща за левицата. През всичките тези години, чрез женското обединение, чрез партията и младежкото ни обединение, сме били инициатори на редица кампании срещу насилието над жените\", каза Деница Златева. Тя обясни, че темата е породила сериозна полемика в обществото. „Ние не сме против мерките за борба с насилието над жените, а за начина, по-който Истанбулската конвенция беше обсъждана или необсъждана публично и внесена в парламента за ратификация\", обясни зам.-председателят на БСП. По думите й в документа има текстове, които пораждат притеснения, спорове в обществото. „Предлагаме на този етап конвенцията да не да бъде внесена за ратификация. Но ние ще подкрепим, ще участваме в подготовката на тези промени в законите, които ще гарантират ефективни механизми за борба с насилието срещу жените\", каза още Златева. ", "date": "2018.01.07", "title": "Златева: На 17 януари мотивите за вот на недоверие ще бъдат внесени"}
{"url": "http://www.cross.bg/dobrin-dobrev-zetyove-1564911.html", "text": "/КРОСС/ В търговищкото село Алваново ще пресъздадат обичая „Къпане на зетьове\" по случай Ивановден. Това съобщи Добрин Добрев, един от организаторите.Тази година двама зетьове ще бъдат окъпани на белокаменната чешма в центъра на селото. Ритуалът ще бъде изпълнен последователно и в двете къщи. Започва се в дома с обредно къпане на булката. То се прави от свекървата, роднини и познати, като къпането е на трендафил и върху стара престилка се излива светена вода. Изричат се и благопожелания за здраве, посочи Добрин Добрев пред \"Фокус\".„След това в дома се търси зетят, който се укрива. След като го намерят, се играе кратко хоро пред дома и всички заедно се отправят към чешмата. Там зетят отново прави опит да избяга\", разказа Добрин Добрев. Къпането на зетя се прави на чешмата, като мъжът се потопя във всички корита, а накрая се хвърля и в най-голямото. Ритуалът завършва с общо хоро.„Преди три години организирахме възстановка на „къпането на зетьове\". Нашето желание е да запазим и предадем тази традиция, стараем се да сме максимално близо до автентичния обичай, да има музикален съпровод на гайда, участниците да са облечени в народни носии, за което ни помагат и от съседните села Буховци и Пробуда\", каза още Добрин Добрев. ", "date": "2018.01.07", "title": "В Алваново къпят булки и зетьове за Ивановден"}
{"url": "http://www.cross.bg/trys-ot--po-rihter-razlyulya-indiya-1564912.html", "text": "/КРОСС/ Земетресение с магнитуд 5.5 разтърси днес североизточна Индия, съобщи американският Геофизичен институт, предаде Ройтерс.Епицентърът на труса бил на 101 км източно от град Импал, щата Манипур, на дълбочина 30 км.Няма сведения за жертви и разрушения. ", "date": "2018.01.07", "title": "Трус от 5,5 по Рихтер разлюля Индия"}
{"url": "http://www.cross.bg/partiya-izbori-kipur-1564914.html", "text": "/КРОСС/ Кипърските турци гласуват днес на предсрочни парламентарни избори след провала миналата година на последните преговори за обединение на разделения остров, предаде агенция Франс прес.Кипър, с един милион жители, е разделен от 1974 г., когато северната му част бе окупирана от Турция в отговор на националистически държавен преврат, целящ да присъедини острова към Гърция. През 1983 г. бе провъзгласена Севернокипърската турска република (СКТР), която досега е призната единствено от Анкара. Тя заема 38 процента от територията на острова със своите 300 000 жители. Международно признатата Република Кипър е член на Европейския съюз от 2004 г.СКТР сега е управлявана от коалиция на дясната националистическа Партия на националното единство и консервативната Демократическа партия.Според експерти Демократическата партия на Сердар Денкташ, син на бившия лидер и основател на СКТР Рауф Денкташ, може да не премине прага от пет процента поради вътрешнопартийни спорове.Партията на националното единство и Републиканската турска партия в Северен Кипър са двете основни партии на тези избори, следвани от Народната партия на Кудрет Йозерсай, бивш преговарящ в мирния процес.Според експертите много вероятно е изборите да доведат до формирането на коалиционно правителство, тъй като нито една от партиите не се очаква да получи абсолютно мнозинство в 50-членния парламент.В международно признатата Република Кипър на 28 януари ще бъдат произведени президентски избори, фаворит на които е сегашният президент Никос Анастасиадис. Социолозите на острова прогнозират, че ще е нужен втори тур на 4 февруари, тъй като първият няма да излъчи победител. ", "date": "2018.01.07", "title": "Кипърските турци гласуват на предсрочни парламентарни избори"}
{"url": "http://www.cross.bg/nachaloto-merkel-germaniya-1564915.html", "text": "/КРОСС/ Канцлерът на Германия Ангела Меркел заяви в неделя, че е „оптимист\", преди началото на предварителните преговори с Германската социалдемократическа партия (ГСДП), чийто лидер Мартин Шулц разкри, че партията му няма да поставя „червени линии\" в началото на дискусиите, предава Reuters.Съюза (ХДС/ХСС) на Меркел и ГСДП ще водят предварителни разговори в течение на следващите пет дни, за да видят дали има предпоставки за възобновяване на „голямата коалиция\", управлявала Германия през последните осем години.Хорст Зеехофер, лидер на Християнсоциалния съюз (ХСС) заяви, че отива на разговорите в „приповдигнат дух\" и подчерта, че партиите трябва да стигнат до споразумение. ", "date": "2018.01.07", "title": "Меркел е оптимист преди началото на предварителните разговори с ГСДП"}
{"url": "http://www.cross.bg/borisov-istanbyl-stefan-1564892.html", "text": "/КРОСС/ Премиерът Бойко Борисов и турският президент Реджеп Тайип Ердоган заедно ще открият днес възстановения уникален български храм \"Свети Стефан\" край брега на Златния рог в Истанбул, известен като Желязната църква.От пресслужбата на турския президент съобщиха, че след церемонията, която е насрочена за 11 ч. местно време, ще се състои среща между Борисов и Ердоган в резиденцията на турския държавен глава. Очаква се Борисов и Ердоган да направят изявления.Водещите турски медии излъчиха изказването на Борисов пред кореспондента на Анадолската агенция в София, в което българският премиер оценява приноса на Турция в борбата срещу тероризма. \"Не можем да се борим срещу тероризма и мигрантите без Турция\", цитират турските медии Борисов.Специална делегация пристига заедно с Борисов от София, в която са включени външният министър Екатерина Захариева, Вежди Рашидов, представители на български институции, гости.Сред духовните лица са Негово Светейшество Българският патриарх и Софийски митрополит Неофит, а също и главният мюфтия на мюсюлманите в България Мустафа Хаджи.Първи във възстановената църква ще влязат духовните отци - българският патриарх Неофит и Вселенският патриарх Вартомолей се предвижда да отслужат заедно молебена по освещаването на храма. В молебена ще участва и свещеникът на българските църкви в Истанбул Ангел Велков, а също и свещеникът на двете български църкви в Одрин Александър Чъкърък.След това ще се състои и официалното откриване, в което ще участват много гости от българска и турска страна. Предвижда се да бъдат връчени отличия на личности, които са дали принос за реставрирането.Изключителни мерки за сигурност са взети в Истанбул за церемонията по откриването.Часове преди началото ще бъде спряно движението в двете посоки по крайбрежния булевард в района на \"Свети Стефан\" до приключването й. Ще бъде спряно движението на моторниците в залива Златния рог. Влизането на гостите ще става с пропуски със специални номера. Очаква се да присъстват стотици хора.120-годишният храм, който бе изцяло обновен след близо 7-годишна реставрация, е светиня за православните българи и най-ценен културно-исторически паметник на българската държава на турска територия, за чието опазване и възстановяване се грижи турската държава.Днешният ден е голям празник за общността на българите в Истанбул, която е малка, но ревностно се грижи за българските имоти на турска територия, а също и за опазването и предаването на поколенията на изконните български традиции. По думите на председателя на общността Васил Лиязе очакванията им са да идват много туристи сънародници специално за посещения в реставрирания храм \"Свети Стефан\".След ремонта, който продължи близо 7 години и бяха похарчени от истанбулската голяма община около 3,5 млн.евро \"Свети Стефан\" с право може да се нарече \"най-красивата българска църква\". ", "date": "2018.01.07", "title": "Желязната църква в Истанбул отваря врати за втори живот"}
{"url": "http://www.cross.bg/na-yanyari-sa-rodeni-1564891.html", "text": "/КРОСС/ Андрей Янев, художникБратан Ценов, световен и европейски шампион по класическа борбаГеорги Господинов, писателНиколай Пенев, депутат в 44 НСХристиян Митев, депутат ", "date": "2018.01.07", "title": "На 7 януари са родени"}
{"url": "http://www.cross.bg/slunchevo-predimno-slab-1564895.html", "text": "/КРОСС/ Днес ще бъде предимно слънчево, но на места в низините до обяд още ще е мъгливо, след което видимостта ще се подобрява. Вятърът ще е съвсем слаб от югозапад. Максималните температури ще са между 10° и 15°, по-ниски в районите с трайна мъгла, в София - около 11°.Атмосферното налягане ще продължи да се повишава и ще е над средното за месеца.Над планините ще е предимно слънчево. Ще духа до умерен западен вятър. Максималната температура на височина 1200 метра ще е около 10°, на 2000 метра - около 5°.Над Черноморието ще е предимно слънчево. На места в сутрешните часове ще има мъгла или ниска облачност. Ще духа слаб южен вятър, който до вечерта ще се ориентира от запад. Максималните температури ще са между 10° и 13°. ", "date": "2018.01.07", "title": "Слънчево и топло за сезона остава и днес"}
{"url": "http://www.cross.bg/praznyvat-yanyari-dnes-1564896.html", "text": "/КРОСС/ Над 350 000 българи празнуват имен ден на Ивановден, който отбелязваме на 7 януари.Според данните на националната статистика към края на 2017 г. броят на именниците, които трябва да почерпят за здраве на 7 януари, е общо 363 288.Мъжете са 233 342, а жените 129 946.Имен ден днес празнуват: Иван, Ваньо, Ваня, Йоана, Йоан, Ивайло, Ивайла, Иво, Ивона, Калоян, Жан, Жана, Яна.Януари е месецът, през който има най-много именници - близо един милион българи празнуват още от първия ден на новата година до Атанасовден.", "date": "2018.01.07", "title": "Над 350 хил. именици черпят днес"}
{"url": "http://www.cross.bg/lynata-puti-iiung-1564897.html", "text": "/КРОСС/ Американският астронавт Джон Йънг, летял два пъти до Луната, почина на 87 години, съобщиха от НАСА. Джон Уотс Йънг е първият човек в света, осъществил шест космически полета.Той е единственият човек в света, пилотирал 4 различни класа космически кораби: „Джемини\", „Аполо\" - команден и сервизен модул, „Аполо\" - лунен модул и космическата совалка.Той е един от тримата астронавти, летели два пъти до Луната и пак един от тримата, управлявал „Лунар Роувър\".Това е човекът с най - продължителна служба в НАСА - 42 години.  ", "date": "2018.01.07", "title": "Почина астронавтът Джон Йънг, летял два пъти до Луната"}
{"url": "http://www.cross.bg/borisov-durzhava-hram-1564898.html", "text": "/КРОСС/ Възстановеният храм е доказателство за добросъседство и за мира. Лесно е да се противопоставя, европредседателството е за 6 месеца, а с Турция сме съседи от векове и за векове. Това коментира премиерът Бойко Борисов в Истанбул, преди началото на официалното откриване на обновения храм \"Свети Стефан\".\"България е важна държава, велика държава, но не бива да ѝ се възлагат големи отговорности. Само подобряването на отношенията дава отговор на много въпроси. Имаме нулев миграционен натиск, свършил съм своята работа\", коментира Борисов.\"Днешното дело ще остане в историята\", каза още премиерът.Бившият министър на културата Вежди Рашидов подчерта, че нашата държава е реставрирала две църкви в Одрин. ", "date": "2018.01.07", "title": "Борисов в Истанбул: Възстановеният храм е доказателство за добросъседство"}
{"url": "http://www.cross.bg/trump-razsledvaneto-namesa-1564899.html", "text": "/КРОСС/ Американският президент Доналд Тръмп заяви за пореден път, че не е имало тайни договорки между неговия лагер и Русия по време на предизборната кампания в САЩ през 2016 г., предаде ДПА.\"Няма съглашателство. Няма престъпление\", каза Тръмп в президентската резиденция Кемп Дейвид и допълни, че разследването за руска намеса в изборите кара Съединените щати да изглеждат глупаво в очите на света.Той каза, че Белият дом е отворен към сътрудничество със специалния прокурор Робърт Мълър с цел ускоряване на разследването. \"Когато не си сторил нищо нередно, бъди открит\", защото това разследване, \"честно казано, е много, много лошо за нашата страна\".Тръмп не отрече появилите се неотдавна информации в медиите, според които е опитал да попречи на главния прокурор Джеф Сешънс да си направи самоотвод от разследването на руската афера заради собствените му контакти с руснаци.  ", "date": "2018.01.07", "title": "Тръмп: Разследването за руска намеса кара САЩ да изглеждат глупаво"}
{"url": "http://www.cross.bg/samo-avstraliya-malaiiziya-1564900.html", "text": "/КРОСС/ Правителството на Малайзия разреши на частна американска компания да продължи издирването на останките от изчезналия преди четири години самолет на малайзийските авиолинии, предаде ДПА.Боингът 777, извършващ полет MH370 от Куала Лумпур до Пекин, изчезна безследно на 8 март 2014 г. с 239 души на борда.Сега компанията „Оушън инфинити\" ще претърси зона от 25 хил. квадратни километра край бреговете на Австралия, където според експерти може да се е разбил самолетът. Тя обаче ще получи пари за работата си само ако го намери, каза министърът на транспорта Лиоу Тионг Лай.Малайзия, Китай и Австралия извършиха най-дългото в историята на авиацията издирване - 1046 дни - но през януари 2017 г. прекратиха безплодните си опити да намерят летателния апарат.Предполагаеми отломки от самолета бяха изхвърлени на о-в Реюнион и на източния бряг на Африка, но досега само две от тях бе потвърдено, че са от боинга. ", "date": "2018.01.07", "title": "Частна компания ще поднови търсенето на изчезналия малайзийски самолет"}
{"url": "http://www.cross.bg/georgiev-prevrushta-ganev-1564901.html", "text": "/КРОСС/ „Банско постепенно се превръща в зимния „Слънчев бряг\" - има презастрояване и много празни хотели\". Това каза в ефира на „Събуди се\" журналистът и анализатор Петко Георгиев.Според него дебатът „за\" и „против\" изграждането на втори лифт в курорта представлява „умишлено противопоставяне на една срещу друга група граждани в изгода на частен интерес\".„В такава ситуация държавата трябва да прилага решения, които защитават общия ни интерес\", категоричен бе Георгиев.Той смята, че нужда от нови писти и лифтове имат и други популярни туристически дестинации у нас - Пампорово, Добринище, Разлог.„Този казус вдъхна живот на така наречената либерална общност в България и я обедини\", коментира политологът Димитър Ганев.Двамата събеседници коментираха и други важни теми от изминаващата седмица. Сред тях е и шесторното убийство в Нови Искър. Георгиев и Ганев не скриха възмущението си от факта, че обвиненият за жестокото престъпление Росен Ангелов е на свобода, въпреки че има влязла в сила присъда отпреди години.„Статистиката сочи, че у нас има общо 594 осъдени, които не са вкарани в затвора\", каза Георгиев.  ", "date": "2018.01.07", "title": "Анализатор: Банско се превръща в зимния „Слънчев бряг”"}
{"url": "http://www.cross.bg/myasto-shiiirun-izkachi-1564902.html", "text": "/КРОСС/ Ед Шийрън продължи господството си в британските музикални класации и през новата година, като оглави и листата за албуми с: „Divide\", и за сингли с „Perfect\", съобщи Прес асосиейшън.Съвместният сингъл на Шийрън с Еминем \"River\" започна годината под номер 2.На трето място се изкачи \"Man's Not Hot\" на рапъра Биг Шак.Следват \"Anywhere\" на Рита Ора и \"Havana\" на Камила Кабело.В класацията на албумите на второ място е Сам Смит с \"The Thrill Of It All\". \"Human\" на Раг ен Боун Ман се изкачи на трето място. На четвърто е \"Revival\" на Еминем.Петото място зае саундтракът към филма \"Най-великият шоумен\" с Хю Джакман и Зак Ефрон.Той се изкачи с 15 позиции, откакто филмът излезе по екраните във Великобритания. ", "date": "2018.01.07", "title": "Ед Шийрън оглави първите британски музикални класации за 2018-а"}
{"url": "http://www.cross.bg/tema-ivan-zhivo-1564893.html", "text": "/КРОСС/ Тема: Укрепената църква на укрепените отношения. На живо, от Истанбул: Борисов и Ердоган.Тема: Герои за обичане - Захари Бахаров, вмоноспектакъла „Чамкория\".Тема: Време за шефове: Виктор Ангелов - гурме за напреднали.Тема: На живо: Желязната църква, един от най-значимите български църковни паметници, отваря врати след 6-годишен ремонт.Тема: Всичко за церемонията, която ще водят българският премиер Борисов и турският президент Ердоган, с картина на живо и коментар на специалния пратеник на БТВ в Истанбул Рада Домусчиева.Тема: Горещо начало на новия политечески сезон. В студиото, зам.-председателят на ГЕРБ и бивш вътрешен министър Цветан Цветанов.Тема: По следите на горския човек. На живо: За разследването на жестокото убийство в Нови Искър.Тема: Зам.-председателят на БСП Деница Златева, за старта на българскотопредседателство и вота на недоверие.Тема: Елена Петрова и „Часът на синята мъгла\".Тема: Трима именици, навръх Иванвден - Ивет Лалова, Иван Юруков и Иван Радоев.Тема: Необикновената  история на Иван от Плевен, един от най-известните каскадьори в Холивуд.Тема: Празнично на Ивановден, с Иван Денев, Иван Лечев и Иван Ничев.Тема: Езикът, врагът на човека. Задавайте въпроси в ефир на проф. Владко Мурдаров.Тема: Диагнози на обществото. Разговор с режисьора Теди Москов.Тема: И още: Теди Кацарова и Маша Илиева, една история за душата.Тема: Нови правила в онлайн пространството. Защита или ограничаване на правата? ", "date": "2018.01.07", "title": "По телевизиите в неделя"}
{"url": "http://www.cross.bg/srok-dvizhenieto-ogranicheno-1564886.html", "text": "/КРОСС/ І. МЕТЕОРОЛОГИЧНА ОБСТАНОВКА:Температурите са в интервала от - 7° до + 7°. Времето над страната е предимно ясно. Слаб вятър духа в областите Добрич, Шумен и Смолян. Пътните настилки в по-голямата част от страната са сухи, на места - мокри, а по усойните и планински райони - частично заледени и обработени. Намалена видимост поради мъгла до 10 м има в района на Чомаковци/обл.Плевен/, до 50 м в районите на Драганци/обл.Бургас/; Нова Загора и Котел/обл.Сливен/; Любеново, Гулянци, Българене, Плевен и Муселиево/обл.Плевен/, а до 100 м в районите на Борован и Бяла Слатина /обл.Враца/; АМ Тракия/при с.Богданово/, Раднево и Гълъбово/обл.Ст.Загора/; Кюстендил; Деков и Искър/обл.Плевен/;ОГРАНИЧЕНИЯ ЗА ТОВАРНИ АВТОМОБИЛИ:Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Ограниченията важат само за участъците от републиканската пътна мрежа, както следва:•\tАвтомагистралите; •\tпът I-1 с. Ребърково-Ботевград, като движението се пренасочва по път II-16 Ребърково-Своге-София;•\tпът I-1 Благоевград-ГКПП „Кулата\";•\tпът I-4 п. в. „Коритна\"-Велико Търново-Шумен;•\tпът I-5 Русе-Велико Търново;•\tпът I-8 ГКПП „Калотина\"-София;•\tпът I-9 Варна-Бургас;•\tпът II-18 Околовръстен път София;•\tпът II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ „Тракия\": няма ограничения.АМ „Хемус\": няма ограничения.АМ „Струма\": няма ограничения.АМ „Марица\": няма ограничения.АМ „Черно море\": няма ограничения.АМ „Люлин\": няма ограничения.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- „Върбишки\" - затворен за всички МПС; - „Златишки\" - затворен за всички МПС;- „Айтоски\" - отворен за всички МПС;- „Котленски\" - отворен за всички МПС;- „Обзорски\" - отворен за всички МПС;- „Печинско\" - отворен за всички МПС;- „Превала\" - отворен за всички МПС;- „Предел\" - отворен за всички МПС;- „Републиката\" - отворен за всички МПС;- „Ришки\" - отворен за всички МПС;- „Рожен\" - отворен за всички МПС;- „Вратник\" - забранен за МПС над 10 т;- „Дюлински\" - забранен за МПС над 3,5 т;- „Пампорово\" - забранен за МПС над 3,5 т; - „Петрохан\" - забранен за МПС над 12 т;- „Твърдишки\" - забранен за МПС над 10 т;- „Троянски\" - забранен за МПС над 12 т;- „Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок до 31.03.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок 01.09.2018 г.; от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т. Срок до 13.09.2018 г.; Област Перник: ограничено е движението за тежкотоварни автомобили с тегло над 15 т в участъка от пътен възел „Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. „Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус\" /за п.в. „Правец\"/-път ІІ-17 (Мездра-Ботевград)-п.в. І-3-п.в. „Ботевград\" на АМ „Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: област Кърджали: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас:Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.01.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; Област Хасково: от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. „Свиленград\"-АМ „Марица\"-п.в. „Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.;Област Бургас: Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:1. Ремонтни дейности и временна организация на движението /ВОД/:ОПУ-Благоевград:Временно са въведени следните ограничения за движение на МПС: няма ограничения.ОПУ-Бургас:Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г; Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г; Път III-992: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 10.01.2018 г.ОПУ-Варна:Временно са въведени следните ограничения за движение на МПС: няма ограничения.ОПУ-В. Търново:Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 07.01.2018 г.Обходен маршрут: Лозен - Драганово - Янтра - Поликраище - Полски Тръмбеш;Път ІІІ-504: Движението по път ІІІ-504 Самоводене - Ресен в участъка от км 1+845 до км 5+925 е ограничено поради ремонтни дейности . Обходен маршрут: път ІІІ-504 Самоводене - до км 1+845, път ІІІ-3031 от км 1+845 до с. Хотница, път VTR 2011 с. Хотница - с. Ресен и обратно. Срок до 15.01.2018 г.;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло. Обходен маршрут: Дебелец - В. Търново - Лясковски кантон - Миндя - Елена и обратно. Срок целогодишно.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище. Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 07.01.2018 г.Обходен маршрут: Чешма - Сливовица - Горско Ново село - Джулюница - Кесарево.ОПУ-Видин:Временно са въведени следните ограничения за движение на МПС: Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г.ОПУ-Враца:Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г. Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.ОПУ-Габрово:Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.ОПУ-Добрич:Временно са въведени следните ограничения за движение на МПС: няма ограничения.ОПУ-Кюстендил:Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.01.2018 г.ОПУ-Кърджали:Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т. Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.ОПУ-Монтана:Временно са въведени следните ограничения за движение на МПС: Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.;ОПУ-Пазарджик: Временно са въведени следните ограничения за движение на МПС:Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.ОПУ-Перник:Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 09.01.2018 г.ОПУ-Плевен:Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа. Обходен маршрут: по сигнализирана вътрешна улична мрежа в гр. Д. Митрополия. Срок до 31.01.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.ОПУ-Пловдив: Временно са въведени следните ограничения за движение на МПС:Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-5802: Движението по път III-5802 Тополово - Леново - Поройна в участъка от край с. Поройна до кръстовище с път III-667 от км 19+287 до км 19+495 е ограничено за всички МПС. Срок до 21.12.2018 г. Път III-8611: Движението по път III-8611 Белица-Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.ОПУ-Разград:Временно са въведени следните ограничения за движение на МПС: няма ограничение.ОПУ-Русе:Временно са въведени следните ограничения за движение на МПС: Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно. Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г.ОПУ-Силистра:Временно са въведени следните ограничения за движение на МПС: няма ограничения.ОПУ-Сливен:Временно са въведени следните ограничения за движение на МПС: няма ограничения.ОПУ-Смолян:Временно са въведени следните ограничения за движение на МПС: Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.ОПУ-София:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.03.2018 г. 3Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня.ОПУ-Стара Загора:Временно са въведени следните ограничения за движение на МПС: Път ІІІ-807: Движението по път III-807 в с. Скобелево е ограничено поради аварирал р. Марица при км 7+600. Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.ОПУ-Търговище:Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.ОПУ-Хасково:Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.ОПУ-Шумен:Временно са въведени следните ограничения за движение на МПС: Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.ОПУ-Ямбол:Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.2. Опасност от падащи камъни: Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница\" и „Стражата\"; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски\"; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци. ", "date": "2018.01.07", "title": "Движението се извършва без допълнителни ограничения"}
{"url": "http://www.cross.bg/chasa-hram-mitropolit-1564894.html", "text": "/КРОСС/ ***Истанбул.Министър-председателят Бойко Борисов ще открие реставрирания български православен храм „Свети Стефан\" в Истанбул. На официалната церемония ще присъства и президентът на Турция Реджеп Тайип Ердоган.***Благоевград.В 11.00 часа по бул. „Св. св. Кирил и Методий\" официално ще бъде открит Кукерски фестивал.***Бургас.От 11.00 до 17.30 часа в зала „Георги Баев\" на Културен център „Морско Казино\" ще се проведе второ издание на Астрономическия форум.***Мездра.В 09.00 часа в храм „Св. Вмчк Георги\", Негово високопреосвещенство Врачанският митрополит Григорий ще оглави архиерейска света Литургия.***Карлово.От 11.00 часа в кв. „Сушица\" ще се проведе традиционния обичай „КЪПАНАК\" /къпане на булка/, който се провежда всяка година на Дръндевата чешма.***Септември.В 09.00 часа в храм „Св. вмчк Харалампий\", епископ Яков - викарий на Пловдивския митрополит и архиерейски наместник на Пазарджишка духовна околия, ще отслужи Архиерейска света Литургия.***Сливен.От 11.00 часа в салона на ДКТ-Сливен ще се изиграе представлението „Коледен подарък\".***Търговище/с. Алваново.От 10.00 часа в центъра на селото ще бъде пресъздаден обичаят „Къпане на зетьове\". ", "date": "2018.01.07", "title": "Предстоящи събития на 7 януари 2018"}
{"url": "http://www.cross.bg/iran-smurt-dnes-1564931.html", "text": "/КРОСС/ Иранският Корпус на гвардейците на ислямската революция обяви днес, че народът на страната и силите за сигурност са потушили размириците, съобщават световните агенции. Близката до религиозния лидер аятолах Али Хаменей структура твърди, че протестите са подклаждани от чужди врагове - включително САЩ, Израел и Саудитска Арабия.\"Революционният народ на Иран, заедно с десетки хиляди членове на милициите \"Басидж\", полицията и министерството на разузнаването разбиха веригата (на размириците), създадена  от Съединените щати, Великобритания, ционисткия режим (Израел), Саудитска Арабия, лицемерите (Муджахидините на народа) и монархистите\", се казва в изявлението.В социалните мрежи има информации за продължаващи демонстрации, но техният мащаб е по-ограничен. \"Инстаграм\" вече работи в Иран, властите обявиха, че ще бъде прекратена и блокадата на \"Телеграм\", ако бъдат премахнати публикациите, призоваващи към нарушаване на обществения ред.РИА Новости съобщи по-рано днес, че консервативният бивш президент Махмуд Ахмединежад е бил арестуван във връзка с гражданското неподчинение. През последните дни се появиха информации, че той е свързан с някои от по-радикалните протестни фракции.Иранският парламент се събра днес на заседание при закрити врати, за да обсъди продължилите седмица протести, съобщи държавната телевизия. В заседанието участват също министрите на вътрешните работи и на разузнаването, началникът на националната полиция и заместник-командващият Корпуса на гвардейците на ислямската революция.Междувременно хиляди проправителствени демонстранти се стекоха на митинги за шести пореден ден, в отговор на най-големите антиправителствени протести от 2009 г. насам. Държавната телевизия показа на живо кадри от митингите в няколко градове, където въпреки силния снеговалеж стотици демонстранти издигаха лозунги \"Смърт на Америка\", \"Смърт на Израел\", \"Смърт на Великобритания\", \"Смърт на размирниците\".По време на продължилите повече от седмица протести 22 души загинаха и над хиляда бяха арестувани, по данни на иранските власти, припомня „Ройтерс\". Безредиците обхванаха над 80 градове и селища. Хиляди младежи и работници изразиха недоволството си от корупцията, безработицата и засилващото се неравенство между бедни и богати.Стотици бяха арестувани, като повечето от тях вече са освободени. Все още не е ясна съдбата на 10 задържани студенти, като по време на парламентарното заседание от спецслужбите са поели ангажимент случаят да бъде подробно проучен.Президентът Хасан Рохани, подобно на религиозните лидери, призова чуждите държави да не се месят в проблемите на Иран, но, в същото време призна, че реформите в страната трябва да бъдат ускорени. Според него протестите в крайна сметка са „не заплаха, а възможност\". ", "date": "2018.01.07", "title": "Режимът в Иран обяви протестите за приключили"}
{"url": "http://www.cross.bg/ivanovden-godina-bulgariya-1564887.html", "text": "/КРОСС/ Православната църква почита днес свети Йоан Кръстител - последния старозаветен пророк, кръстителя на Иисус. Празникът, известен като Ивановден, е един от най-тачените в България.Според статистиката Иван е второто по популярност мъжко име у нас, Иванка също е второто най-разпространено име сред жените.Ритуалите на 7 януари са в чест на Свети Йоан Кръстител. Според българските традиции на този ден се къпят обредно за здраве младоженците, сключили брак преди една година. Кумът ги пръска с вода, а след това всички му гостуват. Младото семейство носи в дар вино, кравай, месо. На Ивановден коледарите водят своя \"цар\" на чешмата и го окъпват, а той ги гощава. На трапезата се слагат: варено жито, фасул, ошав, баница, кървавица, печена луканка, свински ребра със зеле и др. Именниците също приемат гости.В някои краища на България всяка година на този ден още от сутринта младите мъже изчесват конете си. Подрязват опашките им и оплитат по една дебела плитка, като в горния край връзват голям красив пискюл, направен от червена и бяла вълнена прежда.На челото на коня връзват по три малки пискюла. Поставят им нови юзди, украсени с висулки от разноцветни мъниста, Мятат на гърбовете на конете нови седла. Напетите и пременени мъже яхват празнично украсените коне и препускат из града.Други весели компании се возят с шейни с по два коня - от единия до другия край на града. Всеки иска да се повози на Ивановден, защото е за здраве.Водата играе главна роля в прогонването на лошите сили по това време на година, за което явно не е бил достатъчен един ден. Затова и 5, 6, 7 и 8 януари се празнуват един след друг, обединени от водните обредите. В случая народното вярване е свързало църковния обряд за кръщаване на водата, който има евангелски произход, както и с древния култ към водата и вярата в нейните особени качества.Много важен аспект от традициите Ивановденските обичаи и ритуали е появата в ранно утро на маскирани и предрешени мъже, които преминавайки от дом на дом, по-специално в северна България, но като цяло в цялата страна, със своите игри, музика и ритуали донасят разнообразие. Има радост и сигнал, че е време студът и снегът да дадат място на първите пролетни лъчения и цялостното преминаване на Българската земя към ново начало. Кукерските игри и ритуали са индивидуални за всеки район, но като цяло целта им е да прогонят злите сили (били те и застояло тримесечно зимно настроение) и да да донесат здраве и берекет за предстоящата година.Имен ден празнуват : Иван, Иво, Йоан, Ивайло, Иванка, Ивана, Ива, Инна, Йоана, Йоанна, Иванета, Ивелин, Ивелина, Ивайла, Ивет, Ивета, Ивон, Ивона, Ивалин, Ивалина, Иванина, Ивая, Ванина, Ваньо, Ваня, Калоян, Йовко, Йовчо, Йовка, Йовелина, Йото, Йонко, Йонка, Яне, Яна, Жан, Жана, Жанет. ", "date": "2018.01.07", "title": "Ивановден е"}
{"url": "http://www.cross.bg/kudeto-ioan-krustitel-1564888.html", "text": "/КРОСС/ Св. Иоан Предтеча възпоменаваме няколко пъти в годината. Съборното му честване е на 7 януари (Ивановден).Събор на свети Иоан, Предтеча и Кръстител ГосподенНа следващия ден, след празника на свето Богоявление, Църквата още от най-първите си времена извършва празника на събора на честния и славния пророк Иоан, Предтечата и Кръстителя на Господа. И напълно подобаващо е да се почете със специален празник този, който послужил на тайнството на Божественото кръщение, като възложи ръката си върху главата на Владиката на всички.И така, след празника на Кръщението Господне, съборно се почита и се прославя с песнопения Кръстителят. А самата дума \"събор\" означава, че народът се събира в църквата, за да извърши богослужение в чест и за похвала на сега прославяния велик Предтеча и Кръстител Иоан.Макар, че такъв събор се е извършвал и се извършва във всички храмове по вселената, но с особена тържественост се извършва в храмовете, които са посветени на името на Кръстителя, както това било преди в неговия храм до Иордан, на мястото, на което той кръстил Христа; и в Севастия, където той бил погребан, след като Ирод го убил; и в Антиохия, където най-напред била донесена дясната му ръка от свети евангелист Лука; а също и в Цариград, където впоследствие тази ръка била пренесена от Антиохия и където с особена тържественост се празнувал съборът на Кръстителя, тъй като неговата ръка била донесена в самото навечерие на светото Богоявление, когато става освещаването на водата: сякаш тогава сам Кръстителят дошъл невидимо на освещението на водите и голяма радост и ликуване изпълнили царя и целия народ. Затова тогава на следващия ден, след Богоявление Господне, с голяма тържественост бил отпразнуван съборът на Кръстителя и продължил да се празнува така.И ние с духовна радост празнуваме събора на великия Предтеча и Кръстител Иоан, като го молим да умолява за нас Владиката Христа, да ни събере Той в тържествуващата църква, във вечниянеръкотворен храм на небето, където да чуваме гласа на празнуващите и да извършим празненство в чест на вечното явяване на Бога. И там да се насищаме с Христа чрез съзерцанието на Божието лице, което Той явно показва на Своите светии, и да славим с всички небесни ликове Отца и Сина и Светия Дух, во веки, амин! ", "date": "2018.01.07", "title": "Св. Йоан Кръстител (Ивановден)"}
{"url": "http://www.cross.bg/mestni-kartzov-troyanskiya-1564932.html", "text": "/КРОСС/ С историческа възстановка в Троян бяха отбелязани 140 години от битката за Троянския проход, след която турския редут там е бил превзет, а градът - окончателно освободен.Венци и цветя бяха поднесени пред паметниците на ген. Павел Карцов и загиналите руски воини и местни жители.Превземането на прохода продължава пет денонощия с участието на руския отряд, ръководен от Карцов, с четници от Троянско, монаси от Троянския манастир и много местни жители. ", "date": "2018.01.07", "title": "В Троян отбелязаха 140 години от освобождаването на града"}
{"url": "http://www.cross.bg/obyavi-tereza-promeni-1564913.html", "text": "/КРОСС/ В понеделник британският премиер Тереза Мей ще обяви промени в своето правителство, съобщи в. \"Сънди таймс\", цитиран от Ройтерс.Изданието допълва, че се очаква постовете си да запазят министрите на външните, вътрешните работи, финансите и Брекзит.Мей трябва да обяви и кой ще заеме поста първи министър, след като дългогодишният й съюзник Деймиън Грийн миналия месец беше принуден да подаде оставка. ", "date": "2018.01.07", "title": "Тереза Мей ще направи утре промени в кабинета си"}
{"url": "http://www.cross.bg/bankomat-valentinov-aresta-1564928.html", "text": "/КРОСС/ Оставиха в ареста двама 18-годишни младежи, опитали се да взривят банкомат в столичния кв. \"Люлин\" на 28 декември 2017 г., съобщи БГНЕС.Стойността на взривения банкомат е 27 000 лв. В него е имало 96 000 лв.Двамата 18-годишни - Валентино Валентинов и Даниел Лулев бяха задържани за взривения банкомат на булевард \"Панчо Владигеров\" в столичния квартал \"Люлин\". Терминалът се намира в помещение за свободно ползване. Младежите го взривили около 3,30 часа през нощта, но алармата им попречила да стигнат до парите.Валентинов и Лулев заявиха пред съда, че съжаляват за стореното. Даниел Лулев поиска да бъде извън ареста и заяви, че сега е 12 клас и му предстоят изпити.Валентино Валентинов също изрази съжаление и обясни, че не възприема себе си и Даниел като опасни за обществото. Двамата са съдействали на полицията не само, за да имат чиста съвест, но и за да предотвратят подобни престъпления за в бъдеще, обясни той.Адвокатите и на двамата поискаха по-слаба мярка за неотклонение. Съдията заяви, че двамата са съпричастни към извършването на двете престъпления - взрив на имущество и опит за кражба в тежки размери. Съдията подчерта, че въпреки, че не е налице опасност, двамата да се укрият, е на лице опасност да извършат престъпление отново, независимо, че не са осъждани преди това.Решението за мярката подлежи на обжалване. ", "date": "2018.01.07", "title": "Двамата 18-годишни, взривили банкомат, остават в ареста"}
{"url": "http://www.cross.bg/frantziya-godini-ispaniya-1564889.html", "text": "/КРОСС/ 1558 г. - Франция завладява Кале, последното владение на Англия в континентална Европа. 1566 г. - Започва понтификатът на папа Пий V. 1598 г. - Борис Годунов става цар на Русия. 1610 г. - Италианският математик и астроном Галилео Галилей наблюдава четири от естествените спътника на Юпитер - Йо, Европа, Ганимед и Калисто, наречени по-късно Галилееви спътници. 1714 г. - Англичанинът Хенри Мил патентова пишеща машина, от която не е правено масово производство. 1768 г. - Роден е Жозеф Бонапарт, крал на Испания и брат на Наполеон Бонапарт. 1782 г. - Открита е първата търговска банка в САЩ. 1785 г. - Американецът Джон Джефри и французинът Жан-Пиер Бланшар прелитат първи в света Ламанша с балон с горещ въздух. 1797 г. - Италия започва да използва настоящия си национален флаг. 1841 г. - Писателят Виктор Юго е избран за член на Френската академия. 1879 г. - В София е открита Първа мъжка гимназия. 1887 г. - Томас Стивънс от Сан Франциско завършва първото в света околосветско пътешествие с велосипед, изминавайки за 4 години над 13 хиляди мили. 1894 г. - Уилям Диксън патентова филмовата лента. 1904 г. - Влиза в употреба международния сигнал за бедствие CQD, изместен 2 години по-късно от SOS. 1909 г. - Във Франция е издаден първият лиценз за пилотиране на самолет. 1914 г. - През Панамския канал преминава първият кораб. 1924 г. - Джордж Гершуин приключва Рапсодия в синьо. 1924 г. - Австрия, Белгия, Испания, Швейцария, Унгария, Франция и Чехословакия учредяват в Париж Международна федерация по хокей. 1927 г. - Открита е трансатлантическата телефонна линия между Лондон и Ню Йорк. 1945 г. - Във Вардарска Македония са избити 1200 граждани, които проявяват българско самосъзнание - актът е известен като Кървавата Коледа. 1950 г. - При пожар в болницата на Дейвънпорт (Айова) загиват 41 души. 1953 г. - Президентът Хари Труман обявява, че САЩ са разработили водородна бомба. 1959 г. - САЩ признават временното правителство на Куба, начело с Фидел Кастро. 1979 г. - Виетнамската армия превзема столицата на Кампучия (дн. Камбоджа) Пном Пен и сваля от власт режима на Пол Пот и Червените кхмери. 1984 г. - Бруней става шестия член на Асоциацията на страните от Югоизточна Азия. 1990 г. - От съображения за сигурност е забранен достъпа на посетители във вътрешността на Наклонената кула в Пиза. 1999 г. - Започва процедурата по импийчмънт на президента на САЩ Бил Клинтън.", "date": "2018.01.07", "title": "На 7 януари..."}
{"url": "http://www.cross.bg/angelov-tzvetanov-rosen-1564930.html", "text": "/КРОСС/ Издирваният за шесторното убийство Росен Ангелов се е самоубил. Тялото му е намерено в Луково, съобщи БНР, позовавайки се на МВР.56-годишният Ангелов се е самоубил с малокалибрено оръжие по първоначални данни. Районът е отцепен. Предстои аутопсия на откритото тяло.Тялото е намерено във вилната местност до село Луково, където полицията издирваше обвиняемия за тежкото престъпление. Припомняме, по време на издирването на Ангелов бе претърсен блок в столичния квартал \"Дружба\".С три присъди е Росен Ангелов - мъжът, който четири дни полицията издирва, а в неделя следобед откри мъртъв във вила край Луково.Той бе обвинен за шесторното убийство в Нови Искър. Последната присъда е влязла в сила през 2009 г. и е за блудство в малолетна. Оттогава той е обявен за издирване и 8 г. не е бил открит. Живял е на няколко адреса в нелегалност, съобщи bTV.Ангелов се е изхранвал, като е работел на различни строежи. За Росен Ангелов има подадени 3-4 сигнала във всички тези години, които са проверявани от съответните структури на МВР, но те са били без резултат. Това заяви председателят на ПГ на ГЕРБ и бивш вътрешен министър Цветан Цветанов. Припомняме, Цветанов бе вътрешен министър през 2009 г., когато Ангелов е обявен за издирване.Цветанов цитира и статистика за хора, които се укриват от властите.\"Около 1100 са тези, които имат присъди, около 600 са тези, които са обявени за задържане под стража. Във всички тези случаи се разчита на информацията, която постъпва, на активната роля, която имат всички представители на местната власт в отдалечените населени места, и на районните инспектори\", каза Цветанов.Цветанов увери, че всички структури на МВР издирват обявените лица и получените сигнали веднага се проверяват. За Росен Ангелов те са били безуспешни, защото информацията не е била потвърдена, допълни той.Бившият вътрешен министър наблегна на необходимостта от по-добра координация между службите. Не трябва винаги да прехвърляме отговорността на законодателството, защото и към настоящия момент имаме достатъчно механизми, с които можем да се справим, заяви той.Към настоящия момент разследващите са категорични, че Ангелов е извършителят на шестте убийства на база експертизите и всички събрани веществени доказателства, допълни бившият вътрешен министър Цветан Цветанов.Ангелов беше обвинен задочно за смъртта на шестима души. Първоначално телата на петима бяха открити застреляни в дома им в Нови Искър на втория ден от януари 2018 г. Разследващите предполагат, че убийството е станало навръх Нова година. Откритите са баща, син, дъщеря на съпругата, младеж - неин приятел и възрастна жена - майка на съпругата. Ден по-късно бе обявено, че е открита и дъщерята на възрастната жена - Кети Кюхова, която е майка на момичето, открито в къщата.Към момента не е изчистена основната версия за убийството. Не е открито и оръжието на престъплението, което според първоначалните изявления на МВР е малокалибрен пистолет.Първоначалната информация беше, че петимата са застреляни с по един куршум. От брифинга в сряда вечерта на директора на Националната следствена служба Борислав Сарафов стана ясно, че и шестте жертви са застреляни с по няколко куршума. Според него, е отпаднала версията за убийство и последвало самоубийство на някой от членовете на семейството.Убитият Неделчо Юнаков е бил управител на фирмата \"Бау Консултинг Мениджмънт\". Фирмата е била прехвърлена на мъж от Лом на име Камен Благоев. Според регистъра, той притежава десетки фирми.\"Бау Консултинг Мениджмънт\" е била изпълнител по европроект по ОП \"Регионално развитие\", започнат през 2012-а година. Проектът е бил за строеж на защитени жилища в Кърджали.  ", "date": "2018.01.07", "title": "Росен Ангелов се е самоубил (обновена)"}
{"url": "http://www.cross.bg/yikendite-sa-malko-kato-1564890.html", "text": "/КРОСС/ „Уикендите са малко като дъгата; изглеждат добре отдалеч, но изчезват, когато се приближиш до тях.\"Джон Шърли ", "date": "2018.01.07", "title": "Уикендите са малко като..."}
